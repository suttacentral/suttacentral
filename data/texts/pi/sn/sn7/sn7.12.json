{
  "_markup_path": "markup/sn/sn07/sn7.12.html",
  "_alt_strings": [
    "en/sujato/sn/sn07/sn7.12.json"
  ],
  "sn7.12:1.1": "Saṃyutta Nikāya 7",
  "sn7.12:2.1": "2. Upāsakavagga",
  "sn7.12:3.1": "12. Udayasutta",
  "sn7.12:4.1": "Sāvatthinidānaṃ.",
  "sn7.12:4.2": "Atha kho bhagavā pubbaṇhasamayaṃ nivāsetvā pattacīvaramādāya yena udayassa brāhmaṇassa nivesanaṃ tenupasaṅkami.",
  "sn7.12:4.3": "Atha kho udayo brāhmaṇo bhagavato pattaṃ odanena pūresi.",
  "sn7.12:4.4": "Dutiyampi kho bhagavā pubbaṇhasamayaṃ nivāsetvā pattacīvaramādāya yena udayassa brāhmaṇassa nivesanaṃ tenupasaṅkami … pe …",
  "sn7.12:4.5": "tatiyampi kho udayo brāhmaṇo bhagavato pattaṃ odanena pūretvā bhagavantaṃ etadavoca:",
  "sn7.12:4.6": "“pakaṭṭhakoyaṃ samaṇo gotamo punappunaṃ āgacchatī”ti.",
  "sn7.12:5.1": "<span class=\\\"cross\\\" title=\\\"^thag10.1#5 [Kāḷudāyittheragāthā]-835\\\" id=\\\"note417\\\">*</span> <a class=\\\"sc\\\" id=\\\"2\\\"></a>“Punappunañceva vapanti bījaṃ,",
  "sn7.12:5.2": "Punappunaṃ vassati devarājā;",
  "sn7.12:5.3": "Punappunaṃ khettaṃ kasanti kassakā,",
  "sn7.12:5.4": "Punappunaṃ dhaññamupeti raṭṭhaṃ.",
  "sn7.12:6.1": "Punappunaṃ yācakā yācayanti,",
  "sn7.12:6.2": "Punappunaṃ dānapatī dadanti;",
  "sn7.12:6.3": "Punappunaṃ dānapatī daditvā,",
  "sn7.12:6.4": "Punappunaṃ saggamupenti ṭhānaṃ.",
  "sn7.12:7.1": "Punappunaṃ khīranikā duhanti,",
  "sn7.12:7.2": "Punappunaṃ vaccho upeti mātaraṃ;",
  "sn7.12:7.3": "Punappunaṃ kilamati phandati ca,",
  "sn7.12:7.4": "Punappunaṃ gabbhamupeti mando.",
  "sn7.12:8.1": "Punappunaṃ jāyati mīyati ca,",
  "sn7.12:8.2": "Punappunaṃ <span class=\\\"var\\\" title=\\\"sīvathikaṃ (bj, s1-3, km, pts1-2)\\\" id=\\\"note418\\\">sivathikaṃ</span> haranti;",
  "sn7.12:8.3": "Maggañca laddhā apunabbhavāya,",
  "sn7.12:8.4": "Na <span class=\\\"var\\\" title=\\\"punappunaṃ jāyati bhūripaññoti (s1-3, km, pts1, mr)\\\" id=\\\"note419\\\">punappunaṃ jāyati bhūripañño”ti</span>.",
  "sn7.12:9.1": "Evaṃ vutte, udayo brāhmaṇo bhagavantaṃ etadavoca:",
  "sn7.12:9.2": "“abhikkantaṃ, bho gotama … pe …",
  "sn7.12:9.3": "upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti."
}