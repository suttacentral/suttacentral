<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an6.19">
<article>
<div class="hgroup">
<p class="division">A Számok Szerinti Gyűtemény</p>
<p>Maraṇassati Sutta (I)</p>
<h1>6.19. A halál tudatosítása (I)</h1>
</div>
<p>Így hallottam. Egy alkalommal a Magasztos Nándikában, a Téglateremben tartózkodott. Ott így szólt a szerzetesekhez:</p>
<p>—Szerzetesek!</p>
<p>—Igen urunk!—válaszolták. A Magasztos beszélni kezdett.</p>
<p>—Szerzetesek, a halál tudatosítása, ha fejlesztitek és rendszeresen gyakoroljátok, komoly eredményt, nagy hasznot hoz. A Haláltalanban veti meg a lábát, a Haláltalan a végső eredménye.</p>
<p>Miután ezt elmondta, egy szerzetes ekképp szólította meg a Magasztost:</p>
<p>—Én már gyakorlom a halál tudatosítását.</p>
<p>—És hogyan gyakorlod a halál tudatosítását?</p>
<p>—Ezt gondolom: ’Úgy fogok a Magasztos útmutatása szerint gyakorolni, mintha már csak egy napom és egy éjszakám lenne hátra az életemből, még most véghezviszem a nagy célt.’ Így gyakorlom a halál tudatosítását.</p>
<p>Ezután egy másik szerzetes szólította meg a Magasztost.</p>
<p>—Én is, már gyakorlom a halál tudatosítását.</p>
<p>—És hogyan gyakorlod a halál tudatosítását?</p>
<p>—Ezt gondolom: ’Úgy fogok a Magasztos útmutatása szerint gyakorolni, mintha már csak egy napom lenne hátra az életemből, még most véghezviszem a nagy célt.’ Így gyakorlom a halál tudatosítását.</p>
<p>Ezután egy másik szerzetes szólította meg a Magasztost.</p>
<p>—Én is, már gyakorlom a halál tudatosítását. […] Ezt gondolom: ’Úgy fogok a Magasztos útmutatása szerint gyakorolni, mintha már csak annyi időm lenne hátra az életemből, amíg elfogyasztom az ételemet, még most véghezviszem a nagy célt.’ […]</p>
<p>Ezután egy másik szerzetes szólította meg a Magasztost.</p>
<p>—Én is, már gyakorlom már a halál tudatosítását. […] Ezt gondolom: ’Úgy fogok a Magasztos útmutatása szerint gyakorolni, mintha már csak annyi időm lenne hátra az életemből, amíg négy falatot lenyelek az ételemből, még most véghezviszem a nagy célt.’ […]</p>
<p>Ezután egy másik szerzetes szólította meg a Magasztost.</p>
<p>—Én is, már gyakorlom már a halál tudatosítását. […] Ezt gondolom: ’Úgy fogok a Magasztos útmutatása szerint gyakorolni, mintha már csak annyi időm lenne hátra az életemből, amíg egyetlen falatot lenyelek az ételemből, még most véghezviszem a nagy célt.’ […]</p>
<p>Ezután egy másik szerzetes szólította meg a Magasztost.</p>
<p>—Én is, már gyakorlom már a halál tudatosítását. […] Ezt gondolom: ’Úgy fogok a Magasztos útmutatása szerint gyakorolni, mintha már csak annyi időm lenne hátra az életemből, amíg kilélegzek egy belégzést követően, vagy belélegzek egy kilégzést követően, még most véghezviszem a nagy célt.’ […]</p>
<p>Miután ezek elhangzottak, így szólt a szerzetesekhez a Magasztos:</p>
<p>—Akik azt gondolva gyakorolják a halál tudatosítását, hogy: ’Úgy fogok a Magasztos útmutatása szerint gyakorolni, mintha már csak egy napom és egy éjszakám lenne hátra az életemből, […]; egy napom […]; amíg elfogyasztom az ételemet […]; ’Úgy fogok a Magasztos útmutatása szerint gyakorolni, mintha már csak annyi időm lenne hátra az életemből, amíg négy falatot lenyelek az ételemből, még most véghezviszem a nagy célt.’—azokról mondjuk, hogy figyelmetlenek. Ők lassan fejlesztik a halál tudatosítását, a mérgek megszüntetésének érdekében.</p>
<p>De akik azt gondolva gyakorolják a halál tudatosítását, hogy: ’Úgy fogok a Magasztos útmutatása szerint gyakorolni, mintha már csak annyi időm lenne hátra az életemből, amíg egyetlen falatot lenyelek az ételemből, […]; amíg kilélegzek egy belégzést követen, vagy belélegzek egy kilégzést követően, még most véghezviszem a nagy célt.’—azokról mondjuk, hogy figyelmesek. Ők azonnal kifejlesztik a halál tudatosítását, a mérgek megszüntetésének érdekében.</p>
<p>Ezért így kell gyakorolnotok nektek is: „Figyelmesen fogunk időzni. Azonnal kifejlesztjük a halál tudatosítását, a mérgek megszüntetésének érdekében."</p>
<p>Ezt mondta a Magasztos. A szerzetesek elégedettek voltak, örültek a Magasztos szavainak.</p>
</article>
<aside id="metaarea">
<p>Így készült:<br>
Fordította: <span class="author">Fenyvesi Róbert</span><br>
Forrás: <a href="http://www.accesstoinsight.org/tipitaka/an/an06/an06.019.than.html" rel="nofollow">AN 6.19, Thanissaro Bhikkhu</a>, angol<br>
Szerzői jogok: Fenyvesi Róbert, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
