<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an8.39">
<article>
<div class="hgroup">
<p class="division">A Számok Szerinti Gyűtemény</p>
<p>Abhisanda Sutta</p>
<h1>8.39. Jutalom</h1>
</div>
<p>—Szerzetesek, ez a nyolc jutalma van az érdemnek, jutalma a jártasságnak, tápláléka a boldogságnak, ami égi eredmény boldogságban, ami a mennyekbe vezet, jólléthez, boldogsághoz vezet és ahhoz, ami kívánatos, élvezetes és megnyerő. Melyik nyolc?</p>
<p>Van olyan eset, amikor egy nemes tanítvány a Buddhához tér menedékért. Ez az első jutalma az érdemnek, jutalma a jártasságnak, tápláléka a boldogságnak, égi eredmény boldogságban, mennyekbe vezető, jóléthez, boldogsághoz vezető és ahhoz, ami kívánatos, élvezetes és megnyerő.</p>
<p>Továbbá a nemes tanítvány a Tanhoz tér menedékért. Ez a második jutalma az érdemnek…</p>
<p>Továbbá a nemes tanítvány a Szanghához tér menedékért. Ez a harmadik jutalma az érdemnek…</p>
<p>És most, ez az öt ajándék létezik, ez az öt nagyszerű ajándék—eredeti, régóta fennálló, hagyományos, ősi, hamisítatlan, hamisítatlan a kezdetektől—ami feddhetetlen, ami mindig is feddhetetlen lesz, és amit a nagy tudású remeték és papok kifogástalannak találnak. Melyik öt?</p>
<p>Van olyan eset, amikor egy nemes tanítvány feladva az élet elvételét, tartózkodik az élet elvételétől. Így cselekedvén, végtelen számú élőlényt szabadít meg veszélytől, ellenségeskedéstől és elnyomástól. Végtelen számú élőlényt megszabadítva veszélytől, ellenségeskedéstől, és elnyomástól, ő maga is veszélytől, ellenségeskedéstől és elnyomástól való határtalan szabadságot nyer el. Ez az első ajándék, az első nagyszerű ajándék—eredeti, régóta fennálló, hagyományos, ősi, hamisítatlan, hamisítatlan a kezdetektől—ami feddhetetlen, ami mindig is feddhetetlen lesz, és amit a nagy tudású remeték és papok kifogástalannak találnak. Ez a negyedik jutalma az érdemnek….</p>
<p>Továbbá feladva annak elvételét, amit nem adnak neki (feladva a lopást), a nemes tanítvány tartózkodik annak elvételétől, amit nem adnak. Így cselekedvén, végtelen számú élőlényt szabadít meg veszélytől, ellenségeskedéstől és elnyomástól. Végtelen számú élőlényt megszabadítva veszélytől, ellenségeskedéstől és elnyomástól, ő maga is veszélytől, ellenségeskedéstől és elnyomástól való határtalan szabadságot nyer el Ez a második ajándék, a második nagyszerű ajándék…és ez az ötödik jutalma az érdemnek…</p>
<p>Továbbá feladva a tiltott szexuális együttlétet, a nemes tanítvány tartózkodik a tiltott szexuális együttléttől. Így cselekedvén, végtelen számú élőlényt szabadít meg veszélytől, ellenségeskedéstől és elnyomástól. Végtelen számú élőlényt megszabadítva veszélytől, ellenségeskedéstől és elnyomástól, ő maga is veszélytől, ellenségeskedéstől és elnyomástól való határtalan szabadságot nyer el Ez a harmadik ajándék, a harmadik nagyszerű ajándék…és ez a hatodik jutalma az érdemnek.</p>
<p>Továbbá feladva a hazugságot, a nemes tanítvány tartózkodik a hazugság kimondásától. Így cselekedvén, végtelen számú élőlényt szabadít meg veszélytől, ellenségeskedéstől és elnyomástól. Végtelen számú élőlényt megszabadítva veszélytől, ellenségeskedéstől és elnyomástól, ő maga is veszélytől, ellenségeskedéstől és elnyomástól való határtalan szabadságot nyer el Ez a negyedik ajándék, a negyedik nagyszerű ajándék…és ez a hetedik jutalma az érdemnek…</p>
<p>Továbbá feladva a mámort okozó szerek használatát, a nemes tanítvány tartózkodik mámort okozó szerek fogyasztásától. Így cselekedvén, végtelen számú élőlényt szabadít meg veszélytől, ellenségeskedéstől és elnyomástól. Végtelen számú élőlényt megszabadítva veszélytől, ellenségeskedéstől és elnyomástól, ő maga is veszélytől, ellenségeskedéstől és elnyomástól való határtalan szabadságot nyer el. Ez az ötödik ajándék, az ötödik nagyszerű ajándék—eredeti, régóta fennálló, hagyományos, ősi, hamisítatlan, hamisítatlan a kezdetektől—ami feddhetetlen, ami mindig is feddhetetlen lesz, és amit a nagy tudású remeték és papok kifogástalannak találnak. És ez a nyolcadik jutalma az érdemnek, jutalma a jártasságnak, tápláléka a boldogságnak, ami égi eredmény boldogságban, ami a mennyekbe vezet, jólléthez, boldogsághoz vezet és ahhoz, ami kívánatos, élvezetes és megnyerő.</p>
</article>
<aside id="metaarea">
<p>Így készült:<br>
Fordította: <span class="author">Sándor Ildikó</span><br>
Forrás: <a href="http://www.accesstoinsight.org/tipitaka/an/an08/an08.039.than.html" rel="nofollow">AN 8.39, Thanissaro Bhikkhu</a>, angol<br>
Szerzői jogok: Sándor Ildikó, 2011<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
