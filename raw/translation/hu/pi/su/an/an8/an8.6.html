<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="an8.6">
<article>
<div class="hgroup">
<p class="division">A Számok Szerinti Gyűtemény</p>
<p>Dutiya-lokadhamma Sutta</p>
<h1>8.6. Amit a világ nem ért</h1>
</div>
<p>—Szerzetesek, ezt a nyolc világi helyzetet forgatja a világ, és a világot ez a nyolc világi helyzet forgatja. Melyik nyolc? Nyereség és veszteség, jó hírnév és rossz hírnév, elismerés és szemrehányás, boldogság és szenvedés.</p>
<p>Ezt a nyolc világi helyzetet forgatja a világ, és a világot ez a nyolc világi helyzet forgatja.</p>
<p>A képzetlen átlagember életében kialakul nyereség és veszteség, jó hírnév és rossz hírnév, elismerés és szemrehányás, boldogság és szenvedés. A jól képzett nemes tanítvány életében is kialakul nyereség és veszteség, jó hírnév és rossz hírnév, elismerés és szemrehányás, boldogság és szenvedés. Akkor hát mi az eltérés, mi a különbség, mi alapján lehet különbséget tenni a jól képzett nemes tanítvány, és a képzetlen átlagember között?</p>
<p>—Bhanté, számunkra a tanítások gyökere a Magasztos, ő irányítja és ítéli meg őket. Bizony jó lenne, ha maga a Magasztos fejtené ki ennek a kijelentésnek a jelentését. A Magasztostól hallva, a szerzetesek meg fogják jegyezni azt.</p>
<p>—Ebben az esetben, szerzetesek, hallgassátok amit mondok és figyeljetek jól. Beszélni fogok.</p>
<p>—Úgy lesz, Bhanté.</p>
<p>A Magasztos ezt mondta:</p>
<p>—Nyereség alakul ki a képzetlen átlagember életében. Nem elmélkedik róla úgy: „Nyereség alakult ki az életemben. Ez állandótlan, szenvedés, változó természetű.” Nem ismeri fel a dolgot úgy, ahogy az valójában van.</p>
<p>Veszteség alakul ki … Jó hírnév alakul ki … Rossz hírnév alakul ki … Elismerés alakul ki … Szemrehányás alakul ki … Boldogság alakul ki …</p>
<p>Szenvedés alakul ki a képzetlen átlagember életében. Nem elmélkedik róla úgy: „Szenvedés alakult ki az életemben. Ez állandótlan, szenvedés, változó természetű.” Nem ismeri fel a dolgot úgy, ahogy az valójában van.</p>
<p>Az elméjét felemészti a nyereség. Az elméjét felemészti a veszteség … a jó hírnév … a rossz hírnév … az elismerés … a szemrehányás … a boldogság. Az elméjét felemészti a szenvedés.</p>
<p>Örömmel fordul a kialakult nyereség felé, és haraggal fordul a kialakult veszteség felé. Örömmel fordul a kialakult jó hírnév felé, és haraggal fordul a kialakult rossz hírnév felé. Örömmel fordul a kialakult elismerés felé, és haraggal fordul a kialakult szemrehányás felé. Örömmel fordul a kialakult boldogság felé, és haraggal fordul a kialakult szenvedés felé. Ahogy így belekeveredik az örvendezésbe és haragvásba, nincs felszabadulva a születéstől, öregségtől, és haláltól; nincs felszabadulva a bánattól, siránkozástól, fájdalomtól, gyötrelemtől, és elkeseredettégtől. Én mondom, ő nincs felszabadulva a szevedéstől.</p>
<p>Úgyszintén, nyereség alakul ki egy jól képzett nemes tanítvány életében. Úgy elmélkedik róla: „Nyereség alakult ki az életemben. Ez állandótlan, szenvedés, változó természetű.” Felismeri a dolgot úgy, ahogy az valójában van.</p>
<p>Veszteség alakul ki … Jó hírnév alakul ki … Rossz hírnév alakul ki … Elismerés alakul ki … Szemrehányás alakul ki … Boldogság alakul ki …</p>
<p>Szenvedés alakul ki egy jól képzett nemes tanítvány életében. Úgy elmélkedik róla: „Szenvedés alakult ki az életemben. Ez állandótlan, szenvedés, változó természetű.” Felismeri a dolgot úgy, ahogy az valójában van.</p>
<p>Az elméjét nem emészti fel a nyereség. Az elméjét nem emészti fel a veszteség … a jó hírnév … a rossz hírnév … az elismerés … a szemrehányás … a boldogság. Az elméjét nem emészti fel a szenvedés.</p>
<p>Nem fordul örömmel a kialakult nyereség felé, és nem fordul haraggal a kialakult veszteség felé. Nem fordul örömmel a kialakult jó hírnév felé, és nem fordul haraggal a kialakult rossz hírnév felé. Nem fordul örömmel a kialakult elismerés felé, és nem fordul haraggal a kialakult szemrehányás felé. Nem fordul örömmel a kialakult boldogság felé, és nem fordul haraggal a kialakult szenvedés felé. Ahogy így elhagyja az örvendezést és haragvást, felszabadul a születés, öregség és halál alól; felszabadul a bánat, siránkozás, fájdalom, gyötrelem és elkeseredettég alól. Én mondom, ő felszabadul a szevedés alól.</p>
<p>Ez hát az eltérés, a különbség, ez alapján lehet különbséget tenni a jól képzett nemes tanítvány, és a képzetlen átlagember között.</p>
<blockquote class="gatha">
<p>Nyereség és veszteség,<br>
jó hírnév és rossz hírnév,<br>
elismerés és szemrehányás,<br>
boldogság és szenvedés:<br>
ezek a helyzetek,<br>
az emberek életében<br>
állandótlanok,<br>
mulandóak,<br>
változó természetűek.</p>
<p>Ezt tudva, a figyelmes, bölcs ember,<br>
megvizsgálja e változó helyzeteket.<br>
Kívánatos dolgoktól az elméje nem jön izgalomba,<br>
A nemkívánatosak nem haragítják meg.</p>
<p>Örvendezése és haragvása<br>
szertefoszlott,<br>
végére ért,<br>
elnyugodott.<br>
Megismerve a makulátlant, a bánat nélkülit,<br>
helyesen, tisztán lát,<br>
túlhaladt a létesülésen,<br>
a Túlsó Partra ért.</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Nyitrai Gábor</span><br>
Forrás: <a href="http://studies.worldtipitaka.org/tipitaka/17A8/1/1.1/1.1.6" rel="nofollow">AN 8.6</a>, páli<br>
Szerzői jogok: Nyitrai Gábor, 2008<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA<br>
Frissítve: December 27, 2011, at 01:27 PM
<p>Váljon minden lény javára.</p>
<p>Ez a Mű a</p>
</a><a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
