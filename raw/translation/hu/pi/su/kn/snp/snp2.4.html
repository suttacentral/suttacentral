<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="snp2.4">
<article>
<div class="hgroup">
<p class="division">Khuddakanikāya</p>
<p>Maṅgala Sutta</p>
<h1>2.4. A legnagyobb áldások</h1>
</div>
<p>Így hallottam. Egyszer a Magasztos Szávatthi közelében tartózkodott, Dzséta Ligetében, Anáthapindika kolostorában. Akkor, egy bizonyos déva, aki ragyogásával elárasztotta az egész Dzséta Ligetet, odament a Magasztoshoz, és közelebb érve tiszteletteljesen üdvözölte. Miután üdvözölte, megállt mellette, és egy verssel szólt a Magasztoshoz, így:</p>
<blockquote class="gatha">
<p>„Sok déva és ember<br>
töri a fejét az áldásokon:<br>
boldogságra, jólétre vágynak.<br>
Mondd hát el, a legnagyobb áldásokat!”</p>
</blockquote>
<p>(a Magasztos válasza:)</p>
<blockquote class="gatha">
<p>„Elkerülni a bolondokat,<br>
a bölcsek társaságát választani,<br>
tisztelni ami arra méltó,<br>
Ez a legnagyobb áldás.</p>
<p>Alkalmas ország és lakhely,<br>
jóravaló tettek a múltban,<br>
magad helyes célok felé vinni,<br>
Ez a legnagyobb áldás.</p>
<p>Mély tudás és egy mesterség,<br>
magad tisztességre fegyelmezni,<br>
öröm hallani: úgy beszélni,<br>
Ez a legnagyobb áldás.</p>
<p>Szüleiddel törődni és támogatni,<br>
ápolni házastársad és gyermeked,<br>
a munkádban sem bajt keverni,<br>
Ez a legnagyobb áldás.</p>
<p>Adni és adni, igazul élni,<br>
rokonoknak készséggel segíteni,<br>
amit teszel legyen feddhetetlen,<br>
Ez a legnagyobb áldás.</p>
<p>A gonoszságot elhagyni, magad visszatartani,<br>
a drogot, részegítő italokat megtagadni,<br>
gondolataidra, tetteidre éberen figyelni,<br>
Ez a legnagyobb áldás.</p>
<p>Tisztelet és alázat,<br>
elégedettség és hála,<br>
alkalmas időben a Dhammáról hallani,<br>
Ez a legnagyobb áldás.</p>
<p>Türelem és engedelmesség,<br>
szerzetesekkel találkozni,<br>
alkalmas időben a Dhammáról beszélgetni,<br>
Ez a legnagyobb áldás.</p>
<p>Önmegtartóztatás és nőtlenség,<br>
látni a Nemes Igazságokat,<br>
a Nibbánát felismerni,<br>
Ez a legnagyobb áldás.</p>
<p>Habár világi dolgokat lát és hall,<br>
az elméje meg nem inog:<br>
bánat nélkül, homály nélkül, békével teli,<br>
Ez a legnagyobb áldás.</p>
<p>Akik így tesznek, akik így élnek,<br>
nincs vereségük, bárhová menjenek.<br>
Boldogok, bárhová kerülnek.<br>
Bizony, ezek a legnagyobb áldások.”</p>
</blockquote>
</article>
<aside id="metaarea">
<p>Így készült:<br>
Fordította: <span class="author">Nyitrai Gábor</span><br>
Forrás: <a href="http://studies.worldtipitaka.org/tipitaka/18Sn/2/2.4" rel="nofollow">Snp 2.4</a>, páli<br>
Szerzői jogok: Nyitrai Gábor, 2008<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: June 25, 2012, at 06:55 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! —Ne add el! —Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kolozsvári Ágnes (<a href="http://a-buddha-ujja.hu/Info/Kolozsvari-Agnes">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
