<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="mn131">
<article>
<div class="hgroup">
<p class="division">A Közepes Gyűjtemény</p>
<p>Bhaddekaratta Sutta</p>
<h1>131. Egy érdemesen töltött nap</h1>
</div>
<p>Így hallottam. Egyszer a Magasztos Szávatthi közelében tartózkodott, Dzséta Ligetében, Anáthapindika kolostorában. Akkor, a Magasztos megszólította a bhikkhukat: “Bhikkhuk!”</p>
<p>“Igen, bhante” válaszolták a bhikkhuk.</p>
<p>Azt mondta a Magasztos: “Bhikkhuk, az érdemesen töltött napról fogok nektek tanítani, tömören és kifejtve is. Hallgassátok és jól figyeljetek arra, amit mondani fogok.”</p>
<p>“Úgy lesz, bhante” válaszolták a bhikkhuk.</p>
<p>Azt mondta a Magasztos:</p>
<blockquote class="gatha">
<p>A múltat ne kergesd,<br>
és ne álmodozz a jövőről.<br>
Ami elmúlt az már mögöttünk van.<br>
Ami eljön azt még nem értük el.<br>
Bármi legyen most neked a jelen</p>
</blockquote>
<p>Tisztán értsd: ahogy itt jön, ahogy itt van.</p>
<blockquote class="gatha">
<p>Megcsalatlan, megingathatatlan<br>
Így kell a szívet fejleszteni.<br>
Buzgón tedd meg még ma<br>
amit meg kell tenni,<br>
mert ki tudja, vajon halál-e a holnap?<br>
Nincs egyezkedés, nincs ígérgetés<br>
hatalmas seregével a Halandóságnak.</p>
<p>Aki buzgón így él,<br>
éjjel-nappal ebből nem enged,<br>
‘neki tényleg érdemesen töltött napja volt’</p>
</blockquote>
<p>—ezt mondja róla a Békés Bölcs.</p>
<p>És hogyan kergeti valaki a múltat, bhikkhuk? Elmélázik abban az örömben, ‘Ilyen és olyan formájú, testű voltam a múltban’. Elmélázik abban az örömben, ‘Ilyen és olyan érzésem volt a múltban’. … ‘Ilyen és olyan dolgot észleltem a múltban’. … ‘Ilyen és olyan elme-képződményem volt a múltban.’ … ‘Ilyen és olyan tudatom volt a múltban.’ Ezt hívják a múlt kergetésének.</p>
<p>És hogyan nem kergeti valaki a múltat? Nem mélázik el abban az örömben, ‘Ilyen és olyan formájú, testű voltam a múltban’. Nem mélázik el abban az örömben, ‘Ilyen és olyan érzésem volt a múltban’. … ‘Ilyen és olyan dolgot észleltem a múltban’. … ‘Ilyen és olyan elme-képződményem volt a múltban.’ … ‘Ilyen és olyan tudatom volt a múltban.’ Ezt hívják a múlt nem kergetésének.</p>
<p>És hogyan álmodozik valaki a jövőről? Elmélázik abban az örömben, ‘Ilyen és olyan formájú, testű lehetnék a jövőben’. Elmélázik abban az örömben, ‘Ilyen és olyan érzésem lehetne a jövőben’. … ‘Ilyen és olyan dolgot észlelhetnék a jövőben’. … ‘Ilyen és olyan elme-képződményem lehetne a jövőben’. … ‘Ilyen és olyan tudatom lehetne a jövőben’. Ezt hívják a jövőről álmodozásnak.</p>
<p>És hogyan nem álmodozik valaki a jövőről? Nem mélázik el abban az örömben, ‘Ilyen és olyan formájú, testű lehetnék a jövőben’. Nem mélázik el abban az örömben, ‘Ilyen és olyan érzésem lehetne a jövőben’. … ‘Ilyen és olyan dolgot észlelhetnék a jövőben’. … ‘Ilyen és olyan elme-képződményem lehetne a jövőben’. … ‘Ilyen és olyan tudatom lehetne a jövőben’. Ezt hívják a jövőről nem álmodozásnak.</p>
<p>És hogyan van valaki megcsalva a jelen dolgokkal kapcsolatban? Abban az esetben, mikor egy tanulatlan átlagember, aki nem veszi figyelembe a nemes embereket, nem művelt a nemes emberek tanításaiban, nem képzett a nemes emberek tanításaiban, nem törődik tisztességes emberekkel, nem művelt a tisztességes emberek tanításaiban, nem képzett a tisztességes emberek tanításaiban, úgy tekint a fizikai formára mint ami ‘én’, vagy az ‘én’ birtokolja a formát, vagy az ‘én’-en belül van a forma, vagy a formán belül van az ‘én’.</p>
<p>Úgy tekint az érzésre mint ami ‘én’, vagy az ‘én’ birtokolja az érzést, vagy az ‘én’-en belül van az érzés, vagy az érzésen belül van az ‘én’.</p>
<p>Úgy tekint az észlelésre mint ami ‘én’, vagy az ‘én’ birtokolja az észlelést, vagy az ‘én’-en belül van az észlelés, vagy az észlelésen belül van az ‘én’.</p>
<p>Úgy tekint az elme-képződményre mint ami ‘én’, vagy az ‘én’ birtokolja az elme-képződményt, vagy az ‘én’-en belül van az elme-képződmény, vagy az elme-képződményen belül van az ‘én’.</p>
<p>Úgy tekint a tudatra mint ami ‘én’, vagy az ‘én’ birtokolja a tudatot, vagy az ‘én’-en belül van a tudat, vagy a tudaton belül van az ‘én’. Ezt hívják úgy, hogy valaki meg van csalva a jelen dolgokkal kapcsolatban.</p>
<p>És hogyan nincs valaki megcsalva a jelen dolgokkal kapcsolatban? Abban az esetben, mikor a nemes emberek tanítványa figyelembe veszi a nemes embereket, művelt a nemes emberek tanításaiban, jól képzett a nemes emberek tanításaiban, figyelembe veszi a tisztességes embereket, művelt a tisztességes emberek tanításaiban, jól képzett a tisztességes emberek tanításaiban, nem tekint úgy a fizikai formára mint ami ‘én’, vagy az ‘én’ birtokolja a formát, vagy az ‘én’-en belül van a forma, vagy a formán belül van az ‘én’.</p>
<p>Nem tekint úgy az érzésre mint ami ‘én’, vagy az ‘én’ birtokolja az érzést, vagy az ‘én’-en belül van az érzés, vagy az érzésen belül van az ‘én’.</p>
<p>Nem tekint úgy az észlelésre mint ami ‘én’, vagy az ‘én’ birtokolja az észlelést, vagy az ‘én’-en belül van az észlelés, vagy az észlelésen belül van az ‘én’.</p>
<p>Nem tekint úgy az elme-képződményre mint ami ‘én’, vagy az ‘én’ birtokolja az elme-képződményt, vagy az ‘én’-en belül van az elme-képződmény, vagy az elme-képződményen belül van az ‘én’.</p>
<p>Nem tekint úgy a tudatra mint ami ‘én’, vagy az ‘én’ birtokolja a tudatot, vagy az ‘én’-en belül van a tudat, vagy a tudaton belül van az ‘én’. Ezt hívják úgy, hogy valaki nincs megcsalva a jelen dolgokkal kapcsolatban.</p>
<blockquote class="gatha">
<p>A múltat ne kergesd,<br>
és ne álmodozz a jövőről.<br>
Ami elmúlt az már mögöttünk van.<br>
Ami eljön azt még nem értük el.<br>
Bármi legyen most neked a jelen<br>
Tisztán értsd: ahogy itt jön, ahogy itt van.<br>
Megcsalatlan, megingathatatlan<br>
Így kell a szívet fejleszteni.<br>
Buzgón tedd meg még ma<br>
amit meg kell tenni,<br>
mert ki tudja, vajon halál-e a holnap?<br>
Nincs egyezkedés, nincs ígérgetés<br>
hatalmas seregével a Halandóságnak.</p>
<p>Aki buzgón így él,<br>
éjjel-nappal ebből nem enged,<br>
‘neki tényleg érdemesen töltött napja volt’</p>
</blockquote>
<p>—ezt mondja róla a Békés Bölcs.</p>
<p>“‘Bhikkhuk, az érdemesen töltött napról fogok nektek tanítani, tömören és kifejtve is.’ Így volt mondva, és erre vonatkozóan volt mondva.”</p>
<p>Ezt mondta a Magasztos. Fellelkesülve, a bhikkhuk örültek a Magasztos szavainak.</p>
</article>
<aside id="metaarea">
<p>Így készült:</p>
<p>Fordította: <span class="author">Nyitrai Gábor</span></p>
<p>Forrás: <a href="http://studies.worldtipitaka.org/tipitaka/11M/4/4.1" rel="nofollow">MN 131</a>, páli</p>
<p>Szerzői jogok: Nyitrai Gábor, 2008</p>
<p>Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a></p>
<p>Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Fenyvesi Róbert (<a href="http://a-buddha-ujja.hu/Info/Fenyvesi-Robert">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
