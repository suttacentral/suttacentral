<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn22.88">
<article>
<div class="hgroup">
<p class="division">A Témák Szerinti Gyűjtemény</p>
<p>Assaji Sutta</p>
<h1>22.88. Asszadzsi</h1>
</div>
<p>Egy alkalommal a Magasztos Rádzsagahánál, a Bambuszligetben, a Mókus Szentélyben tartózkodott. Abban az időben a tiszteletreméltó Asszadzsi leverten, elkínzottan, súlyos betegen időzött Kasszapaka parkjában.</p>
<p><em>(Mint az <a href="http://a-buddha-ujja.hu/Szutta/Samyutta-22-87-dg">előző, SN 22.87 szuttában</a>, egészen idáig:)</em></p>
<p>—Akkor hát, Asszadzsi, ha nincs semmi, amit erények tekintetében felróhatnál magadnak, akkor miért gyötör nyugtalankodás és sajnálkozás?</p>
<p>—Korábban, Tiszteletreméltó uram, folyamatosan elcsendesítettem a testi késztetéseket (lélegzést), de [most] nem tudom elérni az összeszedettséget. Mivel nem tudom elérni az összeszedettséget, felmerül bennem: (csak) nehogy elhagyjam a tanítást!</p>
<p>—Asszadzsi, azok a gyakorlók és brahminok, akik lényegiként tekintenek az összeszedettségre, és az összeszedettséget a gyakorlással azonosítják, amikor nem tudják elérni az összeszedettséget, így gondolkoznak: (csak) nehogy elhagyjam a tanítást!</p>
<p>—Mit gondolsz, Asszadzsi, a forma állandó vagy mulandó?</p>
<p>—Mulandó, Tiszteletreméltó uram….</p>
<p>—Így hát… Ezt meglátván…. Megérti:…. nincs más hátra ebben a létezésben.</p>
<p>Ha kellemes érzése van, megérti: „Ez mulandó’‘; megérti: „Ez nem (lehet) ragaszkodás tárgya”; megérti: „Ez nem gyönyörködésre való’‘. Ha kellemetlen érzése van, megérti: „Ez mulandó’‘; megérti: „Ez nem (lehet) ragaszkodás tárgya”; megérti: „Ez nem gyönyörködésre való’‘. Ha sem kellemes-sem kellemetlen érzése van, megérti. „Ez mulandó’‘; megérti: „Ez nem (lehet) ragaszkodás tárgya”; megérti: „Ez nem gyönyörködésre való’’.</p>
<p>Ha kellemes érzés, nem kötődik hozzá; ha kellemetlen érzés tölti el, nem kötődik hozzá. Ha sem nem kellemes-sem nem kellemetlen érzés tölti el, nem kötődik hozzá.</p>
<p>Ha olyan érzése van, amely elmúlik a testtel, megérti: „Olyan érzésem van, amely elmúlik a testtel”. Ha olyan érzése van, amely elmúlik az élettel, megérti: „Olyan érzésem van, amely elmúlik az élettel”. Megérti: „A test felbomlásával, az élet kimerülésével, minden, amit érzett, - mivel nem gyönyörködik benne—, ott mindjárt kihűl.”</p>
<p>Olyan ez, Asszadzsi, akár az olajlámpa, amely olajtól és kanóctól függően ég, és ahogy elfogy az olaj és a kanóc, éghető anyag híján kialszik. Ugyanígy, ha a szerzetesnek olyan érzése támad, amely elmúlik a testtel… elmúlik az élettel… Megérti: „A test felbomlásával, az élet kimerülésével, minden, amit érzett, - mivel nem gyönyörködik benne—, ott mindjárt kihűl.”</p>
</article>
<aside id="metaarea">
<p>Így készült:<br>
Fordította: <span class="author">Darvas Gabriella</span><br>
Forrás: SN 22.88, <a href="http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1" rel="nofollow">Bhikkhu Bodhi</a>, angol<br>
Szerzői jogok: Darvas Gabriella, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Darvas Gabriella (<a href="http://a-buddha-ujja.hu/Info/Darvas-Gabriella">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
