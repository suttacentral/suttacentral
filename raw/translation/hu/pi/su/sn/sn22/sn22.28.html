<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn22.28">
<article>
<div class="hgroup">
<p class="division">A Témák Szerinti Gyűjtemény</p>
<p>Assāda Sutta (3)</p>
<h1>22.28. Kielégülés (3)</h1>
</div>
<p>Szávatthiban.</p>
<p>—Szerzetesek, hogyha nem lenne kielégülés a formában, akkor a lények nem lobbannának lángra érte; de mivel a formában lévő kielégülés létezik, ezért a lények lángra lobbannak érte. Hogyha nem lenne veszély a formában, akkor a lények nem tapasztalnának ellenérzést a formával kapcsolatban; de mivel a formában lévő veszély létezik, ezért a lények ellenérzést tapasztalnak a formával kapcsolatban. Hogyha nem lenne megszabadulás a formáktól, akkor a lények nem tudnának megszabadulni a formáktól; de mivel van megszabadulás a formáktól, ezért a lények megszabadulnak tőle.</p>
<p>Szerzetesek, hogyha nem lenne kielégülés az érzésben… az érzékelésben… a késztetésekben… a tudatosságban…, akkor a lények nem lobbannának lángra érte; de mivel az érzésben… az érzékelésben… a késztetésekben… a tudatosságban… lévő kielégülés létezik, ezért a lények lángra lobbannak érte. Hogyha nem lenne veszély az érzésben… az érzékelésben… a késztetésekben… a tudatosságban…, akkor a lények nem tapasztalnának ellenérzést az érzéssel… az érzékeléssel… a késztetésekkel… a tudatossággal… kapcsolatban; de mivel az érzésben… az érzékelésben… a késztetésekben… a tudatosságban… lévő veszély létezik, ezért a lények ellenérzést tapasztalnak az érzéssel… az érzékeléssel… a késztetésekkel… a tudatossággal… kapcsolatban. Hogyha nem lenne megszabadulás az érzéstől… az érzékeléstől… a késztetésektől… a tudatosságtól…, akkor a lények nem tudnának megszabadulni az érzéstől… az érzékeléstől… a késztetésektől… a tudatosságtól…; de mivel van megszabadulás az érzéstől… az érzékeléstől… a késztetésektől… a tudatosságtól…, ezért a lények megszabadulnak tőle.</p>
<p>Szerzetesek, mivel az emberek törekvők közvetlenül nem tudják felfogni a kielégülést, a veszélyt és a megszabadulást amint vannak, és hogy ezek az öt halmaz esetén a ragaszkodásnak alávetettek, addig e világtól—isteneivel, ördögeivel, teremtőisteneivel, vándorszerzeteseivel és papjaival, isteni és emberi lényeivel—nem válnak el, nem szabadulnak meg, és akadályozott tudattal tartózkodnak itt. Ellenben miután közvetlenül megismerik mindezeket, ahogyan ezek tényleg vannak, akkor ettől a világtól—isteneivel, ördögeivel, teremtőisteneivel, vándorszerzeteseivel és papjaival, isteni és emberi lényeivel—elválnak, megszabadulnak, és akadályoktól mentes tudattal tartózkodnak itt.</p>
</article>
<aside id="metaarea">
<p>Így készült:<br>
Fordította: <span class="author">Kovács Gábor</span><br>
Forrás: SN 22.28, <a href="http://www.wisdompubs.org/Pages/display.lasso?-KeyValue=32810&amp;-Token.Action=&amp;image=1" rel="nofollow">Bhikkhu Bodhi</a>, angol<br>
Szerzői jogok: Kovács Gábor, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Kovács Gábor (<a href="http://a-buddha-ujja.hu/Info/Kovacs-Gabor">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
