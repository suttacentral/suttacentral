<!DOCTYPE html>
<html>
<head>
<title></title>
</head>
<body>
<div id="text" lang="hu">
<section class="sutta" id="sn5.4">
<article>
<div class="hgroup">
<p class="division">A Témák Szerinti Gyűjtemény</p>
<p>Vijayā Sutta</p>
<h1>5.4. Vidzsajá</h1>
</div>
<p>Szávatthiban. Egy reggel Vidzsajá, a bhikkhuni felöltözött… leült egy fa tövébe az egész napos elmélkedéshez.</p>
<p>Ekkor Mára, a Gonosz fel akarván ébreszteni benne a félelmet, zaklatottságot és rettegést, azt óhajtván, hogy eltávolodjék összpontosítástól, feltűnt előtte, és egy versben szólította meg őt:</p>
<blockquote class="gatha">
<p>„Olyan fiatal és gyönyörű vagy,<br>
És én is ifjúságom teljében vagyok.<br>
Jöjj, nemes hölgy, gyönyörködjünk<br>
Az öt tagú zenekar muzsikájában.”</p>
</blockquote>
<p>Ekkor ez jutott eszébe Vidzsajának, a bhikkhuninak: „Ki szavalta ezt a verset—emberi vagy nem emberi lény?” Azután ez jutott eszébe: „Ez Mára, a Gonosz…, hogy eltávolodjam az összpontosítástól.”</p>
<p>Ekkor a bhikkhuni, megértvén, „Ez Mára, a Gonosz”, így válaszolt neki egy versben:</p>
<blockquote class="gatha">
<p>„Formák, hangok, ízek, illatok,<br>
És tapintásra kellemes tárgyak—<br>
Felajánlásod visszaadom neked,<br>
Ó, Mára, nekem nincs rájuk szükségem.</p>
<p>Ez a dögletes, rothadó test<br>
Visszaszorít, lealacsonyít engem,<br>
Alárendeltetett az oszlásnak, törékeny:<br>
Már gyökerestől kiirtottam az érzéki sóvárgást.</p>
<p>Ami azokat a lényeket illeti, kik formák között utaznak,<br>
És azokat, akik a formanélküliségben időznek,<br>
És azokat a békés megvalósítottakat is:<br>
Elpusztították a sötétséget.”</p>
</blockquote>
<p>Ekkor Mára, a Gonosz rájött: „Vidzsajá, a bhikkhuni ismer engem”, így szomorúan és csalódottan rögvest eltűnt.</p>
</article>
<aside id="metaarea">
<p>Így készült:<br>
Fordította: <span class="author">Szabó Márta</span><br>
Forrás: <a href="http://www.accesstoinsight.org/tipitaka/sn/sn05/sn05.004.bodh.html" rel="nofollow">SN 5.4, Bhikkhu Bodhi</a>, angol<br>
Szerzői jogok: Szabó Márta, 2009<br>
Felhasználás feltételei: <a href="http://creativecommons.org/licenses/by-nc-sa/2.5/hu/" target="_blank">CC-BY-NC-SA</a><br>
Frissítve: September 20, 2011, at 08:38 AM</p>
<p>Váljon minden lény javára.</p>
<p>Ez a Mű a <a rel="license" href="http://creativecommons.org/licenses/by-nc-sa/2.5/hu/" target="_blank">Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Fordította: Szabó Márta (<a href="http://a-buddha-ujja.hu/Info/Szabo-Marta">info</a>)</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
