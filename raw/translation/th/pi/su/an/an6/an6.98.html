<!DOCTYPE html>
<html>
<head>
<title></title>
</head>
<body>
<div id="text" lang="th">
<section class="sutta" id="an6.98">
<article>
<div class="hgroup">
<p class="division">อังคุตตรนิกาย</p>
<h1>6.98. ๓. อนิจจสูตร</h1>
</div>
<p><a class="th-num" id="th-num๓๖๙"></a> ดูกรภิกษุทั้งหลาย ภิกษุผู้พิจารณาเห็นสังขารไรๆ โดยความเป็นของเที่ยง จักเป็นผู้ประกอบด้วยขันติที่สมควร ข้อนั้นย่อมไม่เป็นฐานะที่จะมีได้ ไม่ประกอบด้วยขันติที่ สมควรแล้ว จักก้าวลงสู่ความเป็นชอบและความแน่นอน ข้อนั้นย่อมไม่เป็นฐานะที่จะมีได้ เมื่อ</p>
<p><a class="th-vp" id="th-vp22.0395.370 371 372"></a> ไม่ก้าวลงสู่ความเป็นชอบและความแน่นอน จักกระทำให้แจ้งซึ่งโสดาปัตติผล สกทาคามิผล อนาคามิผลหรืออรหัตผล ข้อนั้นย่อมไม่เป็นฐานะที่จะมีได้ ฯ</p>
<p>ดูกรภิกษุทั้งหลาย ภิกษุผู้พิจารณาเห็นสังขารทั้งปวงโดยความเป็นของไม่เที่ยง จักเป็น ผู้ประกอบด้วยขันติที่สมควร ข้อนั้นย่อมเป็นฐานะที่จะมีได้ เธอประกอบด้วยขันติที่สมควรแล้ว</p>
<p>จักก้าวลงสู่ความเป็นชอบและความแน่นอน ข้อนั้นย่อมเป็นฐานะที่จะมีได้ เมื่อก้าวลงสู่ความ เป็นชอบและความแน่นอน จักกระทำให้แจ้งซึ่งโสดาปัตติผล สกทาคามิผล อนาคามิผล หรือ</p>
<p>อรหัตผล ข้อนั้นย่อมเป็นฐานะที่จะมีได้ ฯ</p>
<p class="end">จบสูตรที่ ๓</p>
</article>
<aside id="metaarea">
<p>Siam Rath edition.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
