<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn48.36">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๔. อินทริยสังยุต</p>
<p>สุขินทริยวรรคที่ ๔</p>
<h1>วิภังคสูตรที่ ๑</h1>
<p class="subheading">ว่าด้วยการจำแนกอินทรีย์ ๕</p>
</div>
<p>ดูกรภิกษุทั้งหลาย อินทรีย์ ๕ ประการนี้ ๕ ประการเป็นไฉน? คือ สุขินทรีย์ … อุเปกขินทรีย์.</p>
<p>ดูกรภิกษุทั้งหลาย ก็สุขินทรีย์เป็นไฉน? ความสุขทางกาย ความสำราญทางกาย เวทนาอันเป็นสุขสำราญ 
เกิดแต่กายสัมผัส นี้เรียกว่า สุขินทรีย์.</p>
<p><a id="th-num๙๒๗" class="th-num"></a>ดูกรภิกษุทั้งหลาย ก็ทุกขินทรีย์เป็นไฉน? 
ความทุกข์ทางกาย ความไม่สำราญทางกาย เวทนาอันเป็นทุกข์ไม่สำราญ เกิดแต่กายสัมผัส 
นี้เรียกว่า ทุกขินทรีย์.</p>
<p><a id="th-num๙๒๘" class="th-num"></a>ดูกรภิกษุทั้งหลาย 
ก็โสมนัสสินทรีย์เป็นไฉน? ความสุขทางใจ ความสำราญทางใจ เวทนาอันเป็นสุขสำราญ 
เกิดแต่มโนสัมผัส นี้เรียกว่า โสมนัสสินทรีย์.</p>
<p><a id="th-num๙๒๙" class="th-num"></a>ดูกรภิกษุทั้งหลาย 
ก็โทมนัสสินทรีย์เป็นไฉน? ความทุกข์ทางใจ ความไม่สำราญทางใจ 
เวทนาอันเป็นทุกข์ไม่สำราญ เกิดแต่มโนสัมผัส นี้เรียกว่า โทมนัสสินทรีย์.</p>
<p><a id="th-num๙๓๐" class="th-num"></a>ดูกรภิกษุทั้งหลาย 
ก็อุเปกขินทรีย์เป็นไฉน? เวทนาอันสำราญก็ไม่ใช่ อันใช่ความสำราญก็ไม่ใช่ 
ทางกายหรือทางใจ นี้เรียกว่า อุเปกขินทรีย์ ดูกรภิกษุทั้งหลาย อินทรีย์ ๕ ประการนี้แล.</p>
<p class="endsection">จบ สูตรที่ ๖</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
