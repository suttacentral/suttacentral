<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn48.29">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๔. อินทริยสังยุต</p>
<p>ฉฬินทริยวรรคที่ ๓</p>
<h1>สมณพราหมณสูตรที่ ๑</h1>
<p class="subheading">ว่าด้วยอินทรีย์ ๖</p>
</div>
<p><a id="th-num๙๐๙" class="th-num"></a>ดูกรภิกษุทั้งหลาย อินทรีย์ ๖ ประการนี้ ๖ 
ประการเป็นไฉน? คือ จักขุนทรีย์ … มนินทรีย์.</p>
<p><a id="th-num๙๑๐" class="th-num"></a>ดูกรภิกษุทั้งหลาย 
ก็สมณะหรือพราหมณ์เหล่าใดเหล่าหนึ่งไม่รู้ชัดซึ่งความเกิด ความดับ คุณ โทษ 
และอุบายเครื่องสลัดออกแห่งอินทรีย์ ๖ ประการนี้ ตามความเป็นจริง 
สมณะหรือพราหมณ์เหล่านั้น เราไม่นับว่าเป็นสมณะในหมู่สมณะ หรือว่าเป็นพราหมณ์ในหมู่พราหมณ์ 
เพราะท่านเหล่านั้นไม่กระทำให้แจ้งซึ่งประโยชน์ของความเป็นสมณะหรือของความเป็นพราหมณ์ ด้วยปัญญาอันยิ่งเอง 
ในปัจจุบัน เข้าถึงอยู่.</p>
<p>ดูกรภิกษุทั้งหลาย ส่วนสมณะหรือพราหมณ์เหล่าใดเหล่าหนึ่ง รู้ชัดซึ่งความเกิด ความดับ คุณ โทษ 
และอุบายเครื่องสลัดออกแห่งอินทรีย์ ๖ ประการนี้ ตามความเป็นจริง 
สมณะหรือพราหมณ์เหล่านั้น เรานับว่าเป็นสมณะในหมู่สมณะ และว่าเป็นพราหมณ์ในหมู่พราหมณ์ 
เพราะท่านเหล่านั้นกระทำให้แจ้งซึ่งประโยชน์ของความเป็นสมณะและของความเป็นพราหมณ์ 
ด้วยปัญญาอันยิ่งเองในปัจจุบัน เข้าถึงอยู่.</p>
<p class="endsection">จบ สูตรที่ ๙</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
