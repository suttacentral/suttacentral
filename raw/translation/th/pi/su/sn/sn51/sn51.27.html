<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn51.27">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๗. อิทธิปาทสังยุต</p>
<p>อโยคุฬวรรคที่ ๓</p>
<h1>อานันทสูตรที่ ๑</h1>
<p class="subheading">ว่าด้วยปฏิปทาที่จะถึงอิทธิบาท</p>
</div>
<p><a id="th-num๑๒๒๑" class="th-num"></a>สาวัตถีนิทาน. ครั้งนั้น 
ท่านพระอานนท์เข้าไปเฝ้าพระผู้มีพระภาคถึงที่ประทับ ถวายบังคมพระผู้มีพระภาคแล้ว 
นั่ง ณ ที่ควรส่วนข้างหนึ่ง ครั้นแล้วได้ทูลถามพระผู้ มีพระภาคว่า 
ข้าแต่พระองค์ผู้เจริญ อิทธิเป็นไฉน อิทธิบาทเป็นไฉน อิทธิบาทภาวนาเป็นไฉน 
ปฏิปทาที่จะให้ถึงอิทธิบาทภาวนาเป็นไฉน?</p>
<p><a id="th-vp19.0296.1222 1223 1224 1225 1226 1227 1228 1229" 
class="th-vp"></a><a id="th-num๑๒๒๒" class="th-num"></a>พระผู้มีพระภาคตรัสตอบว่า 
ดูกรอานนท์ ภิกษุในธรรมวินัยนี้ ย่อมแสดงฤทธิ์ได้หลายอย่าง คือ 
คนเดียวเป็นหลายคนก็ได้ หลายคนเป็นคนเดียวก็ได้ ฯลฯ ใช้อำนาจทางกายไปตลอดพรหมโลกก็ได้
 นี้เรียกว่า อิทธิ.</p>
<p><a id="th-num๑๒๒๓" class="th-num"></a>ก็อิทธิบาทเป็นไฉน? มรรคอันใด 
ปฏิปทาอันใด ย่อมเป็นไปเพื่อได้ฤทธิ์ เพื่อได้เฉพาะซึ่งฤทธิ์ นี้เรียกว่า อิทธิบาท.</p>
<p><a id="th-num๑๒๒๔" class="th-num"></a>ก็อิทธิบาทภาวนาเป็นไฉน? 
ภิกษุในธรรมวินัยนี้ ย่อมเจริญอิทธิบาทอันประกอบด้วยฉันทสมาธิและปธานสังขาร … 
ย่อมเจริญอิทธิบาทอันประกอบด้วยวิริยสมาธิ … จิตตสมาธิ … 
วิมังสาสมาธิและปธานสังขาร นี้เรียกว่า อิทธิบาทภาวนา.</p>
<p><a id="th-num๑๒๒๕" class="th-num"></a>ปฏิปทาที่จะถึงอิทธิบาทภาวนาเป็นไฉน? 
อริยมรรคประกอบด้วยองค์ ๘ นี้ แหละ คือ สัมมาทิฏฐิ ฯลฯ สัมมาสมาธิ นี้เรียกว่า ปฏิปทาที่จะให้ถึงอิทธิบาทภาวนา.</p>
<p class="endsection">จบ สูตรที่ ๖</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
