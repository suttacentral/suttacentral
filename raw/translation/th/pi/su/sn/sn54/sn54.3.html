<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn54.3">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>อานาปานสังยุต</p>
<p>เอกธรรมวรรคที่ ๑</p>
<h1>สุทธิกสูตร</h1>
<p class="subheading">วิธีเจริญอานาปานสติ</p>
</div>
<p><a id="th-num๑๓๐๙" class="th-num"></a>ดูกรภิกษุทั้งหลาย อานาปานสติ 
อันภิกษุเจริญแล้ว กระทำให้มากแล้ว ย่อมมีผลมาก มีอานิสงส์มาก.</p>
<p>ก็อานาปานสติ อันภิกษุเจริญแล้ว กระทำให้มากแล้วอย่างไร 
ย่อมมีผลมาก มีอานิสงส์มาก? ภิกษุในธรรมวินัยนี้ อยู่ในป่าก็ดี อยู่ที่โคนไม้ก็ดี 
อยู่ที่เรือนว่างก็ดี นั่งคู้บัลลังก์ ตั้งกายตรง ดำรงสติไว้เฉพาะหน้า 
เธอมีสติหายใจออก มีสติหายใจเข้า 
(พึงขยายเนื้อความให้พิสดารตลอดถึงย่อมสำเหนียกว่า เราจักเป็นผู้พิจารณาเห็นโดยความสละคืนหายใจออก 
ย่อมสำเหนียกว่าเราจักเป็นผู้พิจารณาเห็นโดยความสละคืนหายใจเข้า) 
ดูกรภิกษุทั้งหลาย อานาปานสติอันภิกษุเจริญแล้ว กระทำให้มากแล้วอย่างนี้แล ย่อมมีผลมาก มีอานิสงส์มาก.</p>
<p class="endsection">จบ สูตรที่ ๓</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
