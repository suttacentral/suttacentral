<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn1.80">
<article>
<div class="hgroup">
<p class="division">สังยุตตนิกาย</p>
<p> สคาถวรรค </p>
<p>เทวตาสังยุต</p>
<p>ฆัตวาวรรคที่ ๘</p>
<h1>ปัชโชตสูตรที่ ๑๐</h1>
</div>
<p><a id="th-num๒๑๗" class="th-num"></a>เทวดาทูลถามว่า อะไรเป็นแสงสว่างในโลก 
อะไรหนอเป็นธรรมเครื่องตื่นอยู่ในโลก อะไรหนอเป็นสหายในการงานของผู้เป็นอยู่ด้วยการงาน
 อะไรหนอเป็นเครื่องสืบต่อชีวิตของเขา 
อะไรหนอย่อมพะนอเลี้ยงบุคคลผู้เกียจคร้านบ้างไม่เกียจคร้านบ้าง 
บ้างมารดาเลี้ยงดูบุตร เหล่าสัตว์มีชีวิตที่อาศัยแผ่นดินอาศัยอะไรหนอเลี้ยงชีวิต ฯ</p>
<p><a id="th-num๒๑๘" class="th-num"></a>พระผู้มีพระภาคตรัสตอบว่า 
ปัญญาเป็นแสงสว่างในโลก สติเป็นธรรมเครื่องตื่นอยู่ในโลก 
ฝูงโคเป็นสหายในการงานของผู้เป็นอยู่ด้วยการงาน ไถเป็นเครื่องต่อชีวิตของเขา 
ฝนย่อมเลี้ยงบุคคลผู้เกียจคร้านบ้างไม่เกียจคร้านบ้างเหมือนมารดาเลี้ยงบุตร 
เหล่าสัตว์มีชีวิตที่อาศัยแผ่นดินอาศัยฝนเลี้ยงชีวิต ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
