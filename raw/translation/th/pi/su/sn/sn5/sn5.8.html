<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn5.8">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>ภิกขุนีสังยุต</p>
<h1>สีสุปจาลาสูตรที่ ๘</h1>
</div>
<p>สาวัตถีนิทาน ฯ</p>
<p>ครั้งนั้น เวลาเช้า สีสุปจาลาภิกษุณีนุ่งห่มแล้ว 
ถือบาตรและจีวรเข้าไปบิณฑบาตยังพระนครสาวัตถี เที่ยวบิณฑบาตไปในพระนครสาวัตถีแล้ว 
เวลาปัจฉาภัตกลับจากบิณฑบาตแล้ว เข้าไปยังป่าอันธวันเพื่อพักกลางวัน 
ครั้นถึงป่าอันธวันจึงนั่งพักกลางวันที่โคนไม้ต้นหนึ่ง ฯ</p>
<p><a id="th-vp15.0165.546 547 548 549 550" class="th-vp"></a><a id="th-num๕๔๖" 
class="th-num"></a>ลำดับนั้น มารผู้มีบาปเข้าไปหาสีสุปจาลาภิกษุณีถึงที่นั่งพัก 
ครั้นแล้วได้กล่าวกะสีสุปจาลาภิกษุณีว่า ดูกรภิกษุณี ท่านชอบใจทิฐิของใครหนอ ฯ</p>
<p>สีสุปจาลาภิกษุณีตอบว่า ดูกรท่านผู้มีอายุ เราไม่ชอบใจทิฐิของใครเลย ฯ</p>
<p><a id="th-num๕๔๗" class="th-num"></a>ม. ท่านจงใจเป็นคนโล้น ปรากฏตัวเหมือนสมณะ 
แต่ไฉน ท่านจึงไม่ชอบใจทิฐิ ท่านจึงประพฤติเรื่องนี้ เพราะความงมงายดอกหรือ ฯ</p>
<p><a id="th-num๕๔๘" class="th-num"></a>สี. คนเจ้าทิฐิภายนอกพระศาสนานี้ 
ย่อมจมอยู่ในทิฐิทั้งหลาย</p>
<p>เราไม่ชอบใจธรรมของพวกเขา พวกเขาเป็นคนไม่ฉลาดต่อธรรม 
ยังมีพระพุทธเจ้าผู้เสด็จอุบัติในศากยสกุล หาบุคคลอื่นเปรียบมิได้ 
ทรงครอบงำส่วนทั้งปวง ทรงบรรเทาเสียซึ่งมาร ไม่ปราชัยในที่ทุกสถาน 
ทรงพ้นแล้วในส่วนทั้งปวง เป็นผู้อันตัณหาและทิฐิอาศัยไม่ได้ มีพระจักษุทรเห็นธรรมทั้งปวง
 ทรงบรรลุธรรมเป็นที่สิ้นกรรมทุกอย่าง 
ทรงน้อมไปในธรรมเป็นที่สิ้นอุปธิ พระผู้มีพระภาคพระองค์นั้นเป็นศาสดาของเรา 
เราชอบใจคำสอนของพระองค์ท่าน ฯ</p>
<p>ลำดับนั้น มารผู้มีบาปเป็นทุกข์เสียใจว่า สีสุปจาลาภิกษุณีรู้จักเรา ดังนี้ 
จึงได้อันตรธานไปในที่นั้นเอง ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
