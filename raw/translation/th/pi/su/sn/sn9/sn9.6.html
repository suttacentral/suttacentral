<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn9.6">
<article>
<div class="hgroup">
<p class="division">สังยุตตนิกาย</p>
<p>สคาถวรรค</p>
<p>วนสังยุต</p>
<h1>อนุรุทธสูตรที่ ๖</h1>
</div>
<p><a id="th-num๖" class="th-num"></a>สมัยหนึ่ง 
ท่านพระอนุรุทธพำนักอยู่ในแนวป่าแห่งหนึ่งในแคว้นโกศล ฯ</p>
<p><a id="th-num๗๗๔" class="th-num"></a>ครั้งนั้นแล 
เทวดาชั้นดาวดึงส์องค์หนึ่งชื่อชาลินี เป็นภรรยาเก่าของท่านพระอนุรุทธ 
เข้าไปหาท่านถึงที่อยู่ ครั้นแล้วได้กล่าวกะท่านด้วยคาถาว่า 
ท่านจงตั้งจิตของท่านไว้ในหมู่ทวยเทพชั้นดาวดึงส์ 
ซึ่งพรั่งพร้อมด้วยอารมณ์อันน่าใคร่ทั้งปวงที่ท่านเคยอยู่ในกาลก่อน
 ท่านจะเป็นผู้อันหมู่เทวดาแวดล้อมเป็นบริวารย่อมงดงาม ฯ</p>
<p>อ. เหล่านางเทพกัลยาผู้มีคติอันทราม ดำรงมั่นอยู่ในกายของตน
 สัตว์ทั้งหลายเหล่านั้นแม้เป็นผู้มีคติอันทราม ก็ถูกนางเทพกัลยาปรารถนา ฯ</p>
<p><a id="th-num๗๗๖" class="th-num"></a>ท. 
เหล่าสัตว์ผู้ไม่ได้เห็นที่อยู่อันเป็นที่น่าเพลิดเพลินของนรเทพชั้นไตรทศ ผู้มียศก็ชื่อว่าไม่รู้จักความสุข ฯ</p>
<p><a id="th-num๗๗๗" class="th-num"></a>อ. ดูกรเทวดาผู้เขลา 
ท่านไม่รู้แจ้งตามคำของพระอรหันต์ว่า สังขารทั้งปวงไม่เที่ยง 
มีอันเกิดขึ้นและเสื่อมไปเป็นธรรมดา บังเกิดขึ้นแล้วย่อมเสื่อมไป 
การเข้าไประงับสังขารเหล่านั้นเสียได้เป็นสุข บัดนี้ 
การอยู่ครอบครองของเราไม่มีอีกต่อไป ตัณหาประดุจดังว่าข่ายในหมู่เทพของเราก็ไม่มี
สงสารคือชาติสิ้นไปแล้ว บัดนี้ภพใหม่ไม่มีอีกต่อไป ฯ</p>
</article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
