<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn2.14">
<article>
<div class="hgroup">
<p class="division">สังยุตตนิกาย</p>
<p> สคาถวรรค </p>
<p>เทวปุตตสงยุต</p>
<p>อนาถปิณฑิกวรรคที่ ๒</p>
<h1>นันทนสูตรที่ ๔</h1>
</div>
<p>นันทนเทวบุตรยืนอยู่ ณ ที่ควรส่วนข้างหนึ่งแล้ว ได้กราบทูลพระผู้มีพระภาคด้วยคาถาว่า
 ข้าแต่พระโคดมผู้มีพระปัญญากว้างขวาง 
 ข้าพระองค์ขอทูลถามพระองค์ถึงญาณทัสสนะอันไม่เวียนกลับแห่งพระผู้มีพระภาค
 บัณฑิตทั้งหลายเรียกบุคคลชนิดไรว่า เป็นผู้มีศีล
 เรียกบุคคลชนิดไรว่า เป็นผู้มีปัญญา 
บุคคลชนิดไร ล่วงทุกข์อยู่ได้ เทวดาทั้งหลายบูชาบุคคลชนิดไร ฯ</p>
<p>พระผู้มีพระภาคตรัสตอบว่า บุคคลใดมีศีล มีปัญญา มีตนอบรมแล้ว 
มีจิตตั้งมั่น ยินดีในฌาน มีสติ เขาปราศจากความโศกทั้งหมด ละได้ขาด มีอาสวะสิ้นแล้ว 
ทรงไว้ซึ่งร่างกายมีในที่สุด บัณฑิตทั้งหลายเรียกบุคคลชนิดนั้นว่า เป็นผู้มีศีล 
เรียกบุคคลชนิดนั้นว่า เป็นผู้มีปัญญา บุคคลชนิดนั้นล่วงทุกข์อยู่ได้ 
เทวดาทั้งหลายบูชาบุคคลชนิดนั้น ฯ</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
