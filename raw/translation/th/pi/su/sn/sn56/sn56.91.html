<!DOCTYPE html>
<html>
<head>
<title></title>
<meta charset="utf8">
<meta author="Siam Rath">
</head>
<body>
<div id="text" lang="th">
<section class="sutta" id="sn56.91">
<article>
<div class="hgroup">
<p class="division">สังยุตตนิกาย</p>
<p>มหาวารวรรค</p>
<p>๑๑. สัจจสังยุต</p>
<p>อามกธัญญเปยยาล จตุตถวรรคที่ ๑๐</p>
<h1>ว่าด้วยสัตว์ผู้มีการทำต่างๆ กัน</h1>
</div>
<p><a id="th-vp19.0467.1786 1787 1788 1789 1790 1791 1792" class="th-vp"></a><a 
id="th-num๑๗๘๖" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ผู้งดเว้นจากการรับไร่นาและที่ดิน มีน้อย โดยที่แท้ 
สัตว์ผู้ไม่งดเว้นจากการรับไร่นาและที่ดิน มีมากกว่า ฯลฯ.</p>
<p><a id="th-num๑๗๘๗" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ผู้งดเว้นจากการซื้อและการขาย มีน้อย โดยที่แท้ 
สัตว์ผู้ไม่งดเว้นจากการซื้อและการขายมีมากกว่า ฯลฯ.</p>
<p><a id="th-num๑๗๘๘" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ผู้งดเว้นจากการประกอบทูตกรรมและการรับใช้มีน้อย โดยที่แท้ 
สัตว์ผู้ไม่งดเว้นจากการประกอบทูตกรรมและการรับใช้ มีมากกว่า ฯลฯ.</p>
<p><a id="th-num๑๗๘๙" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ผู้งดเว้นจากการโกงด้วยตราชั่ง การโกงด้วยของปลอม และการโกงด้วยเครื่องตวงวัด 
มีน้อย โดยที่แท้ สัตว์ผู้ไม่งดเว้นจากการโกงด้วยตราชั่ง การโกงด้วยของปลอม 
และการโกงด้วยเครื่องตวงวัด มีมากกว่า ฯลฯ.</p>
<p><a id="th-num๑๗๙๐" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ผู้งดเว้นจากการรับสินบน การล่อลวง และการทำของปลอม มีน้อย โดยที่แท้ 
สัตว์ผู้ไม่งดเว้นจากการรับสินบน การล่อลวง และการทำของปลอม มีมากกว่า ฯลฯ.</p>
<p><a id="th-num๑๗๙๑" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ผู้งดเว้นจากการตัด การฆ่า การจองจำ การตีชิง การปล้น และกรรโชก มีน้อย 
โดยที่แท้ สัตว์ผู้ไม่งดเว้นจากการตัด การฆ่า การจองจำ การตีชิง การปล้น และกรรโชก 
มีมากกว่า ฯลฯ.</p>
<p><a id="th-num๑๗๙๒" class="th-num"></a>ครั้งนั้น 
พระผู้มีพระภาคทรงช้อนฝุ่นไว้ในปลายพระนขา แล้วตรัสเรียก 
ภิกษุทั้งหลายมาแล้วตรัสถามว่า ดูกรภิกษุทั้งหลาย เธอทั้งหลายจะสำคัญความข้อนั้นเป็นไฉน 
ฝุ่นเล็กน้อยที่เราช้อนไว้ในปลายเล็บกับแผ่นดินใหญ่นี้ ไหนจะมากกว่ากัน? 
ภิกษุทั้งหลายกราบทูลว่า ข้าแต่พระองค์ผู้เจริญ แผ่นดินใหญ่นี้แล มากกว่า 
ฝุ่นเล็กน้อยที่พระผู้มีพระภาคทรงช้อนไว้ที่ปลายพระนขา มีประมาณน้อย 
เมื่อเทียบกับแผ่นดินใหญ่ฝุ่นเล็กน้อยที่พระผู้มีพระภาคทรงช้อนไว้ที่ปลายพระนขาย่อมไม่ถึงซึ่งการนับ
 การเปรียบเทียบ หรือแม้ส่วนเสี้ยว ดูกรภิกษุทั้งหลาย 
ฉันนั้นเหมือนกัน สัตว์ที่จุติในพวกมนุษย์แล้วกลับมาเกิดในพวกมนุษย์ มีน้อย 
โดยที่แท้ สัตว์ที่จุติจากมนุษย์ไปแล้วกลับไปเกิดในนรก มีมากกว่า ฯลฯ.</p>
<p>ดูกรภิกษุทั้งหลาย ฉันนั้นเหมือนกัน สัตว์ที่จุติจากมนุษย์ไปแล้ว จะกลับมาเกิดในพวกมนุษย์ มีน้อย 
โดยที่แท้ สัตว์ที่จุติจากมนุษย์ไปแล้ว กลับไปเกิดในกำเนิดสัตว์ดิรัจฉาน มีมากกว่า ฯลฯ.</p>
<p>ดูกรภิกษุทั้งหลาย ฉันนั้นเหมือนกัน สัตว์ที่จุติจากมนุษย์ไปแล้ว จะกลับมาเกิดในพวกเทวดามีน้อย
 โดยที่แท้ สัตว์ที่จุติจากมนุษย์ไปแล้ว กลับไปเกิดในนรก ในกำเนิดสัตว์ดิรัจฉานในปิตติวิสัย มีมากกว่า ฯลฯ.</p>
<p><a id="th-num๑๗๙๔" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากเทวดาแล้ว จะกลับมาเกิดในพวกเทวดา มีน้อย โดยที่แท้ 
สัตว์ที่จุติจากเทวดาไปแล้ว กลับไปเกิดในนรก ในกำเนิดสัตว์ดิรัจฉาน ในปิตติวิสัย 
มีมากกว่า ฯลฯ.</p>
<p>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากเทวดาแล้ว จะกลับไปเกิดในพวกมนุษย์ มีน้อย โดยที่แท้ 
สัตว์ที่จุติจากเทวดาไปแล้ว กลับไปเกิดในนรก ในกำเนิดสัตว์ดิรัจฉาน ในปิตติวิสัย มีมากกว่า ฯลฯ.</p>
<p>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากนรกไปแล้ว จะกลับไปเกิดในพวกมนุษย์ มีน้อย โดยที่แท้ 
สัตว์ที่จุติจากนรกไปแล้ว กลับไปเกิดในนรก ในกำเนิดสัตว์ดิรัจฉาน ในปิตติวิสัย มีมากกว่า ฯลฯ</p>
<p>ดูกรภิกษุทั้งหลาย ฉันนั้นเหมือนกัน สัตว์ที่จุติจากนรกไปแล้ว จะกลับไปเกิดในพวกเทวดา มีน้อย โดยที่แท้ 
สัตว์ที่จุติจากนรกไปแล้ว กลับไปเกิดในนรก ในกำเนิดสัตว์ดิรัจฉาน ในปิตติวิสัย มีมากกว่า ฯลฯ.</p>
<p>ดูกรภิกษุทั้งหลาย ฉันนั้นเหมือนกัน สัตว์ที่จุติจากกำเนิดสัตว์ดิรัจฉานไปแล้ว กลับไปเกิดในพวกมนุษย์ มีน้อย 
โดยที่แท้ สัตว์ที่จุติจากกำเนิดสัตว์ดิรัจฉานไปแล้ว กลับไปเกิดในนรก ในกำเนิดสัตว์ดิรัจฉาน 
ในปิตติวิสัย มีมากกว่า ฯลฯ.</p>
<p><a id="th-num๑๗๙๙" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากกำเนิดสัตว์ดิรัจฉานไปแล้ว จะกลับไปเกิดในพวกเทวดา มีน้อย 
โดยที่แท้ สัตว์ที่จุติจากกำเนิดสัตว์ดิรัจฉานไปแล้ว กลับไปเกิดในนรก 
ในกำเนิดสัตว์ดิรัจฉาน ในปิตติวิสัย มีมากกว่า ฯลฯ.</p>
<p><a id="th-num๑๘๐๐" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากปิตติวิสัยไปแล้ว จะกลับไปเกิดในพวกมนุษย์ มีน้อย โดยที่แท้ 
สัตว์ที่จุติจากปิตติวิสัยไปแล้ว กลับไปเกิดในนรก ในกำเนิดสัตว์ดิรัจฉาน 
ในปิตติวิสัย มีมากกว่า ฯลฯ</p>
<p><a id="th-vp19.0469.1801 1802 1803" class="th-vp"></a><a id="th-num๑๘๐๑" 
class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากปิตติวิสัยไปแล้ว จะกลับไปเกิดในพวกเทวดา มีน้อย โดยที่แท้ 
สัตว์ที่จุติจากปิตติวิสัยไปแล้ว กลับไปเกิดในนรก มีมากกว่า ฯลฯ.</p>
<p><a id="th-num๑๘๐๒" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากปิตติวิสัยไปแล้ว จะกลับไปเกิดในพวกเทวดา มีน้อย โดยที่แท้ 
สัตว์ที่จุติจากปิตติวิสัยไปแล้ว กลับไปเกิดในกำเนิดสัตว์ดิรัจฉาน มีมากกว่า ฯลฯ.</p>
<p><a id="th-num๑๘๐๓" class="th-num"></a>ดูกรภิกษุทั้งหลาย ฉันนั้นเหมือนกัน 
สัตว์ที่จุติจากปิตติวิสัยไปแล้ว จะกลับไปเกิดในพวกเทวดา มีน้อย โดยที่แท้ 
สัตว์ที่จุติจากปิตติวิสัยไปแล้ว กลับไปเกิดในปิตติวิสัย มีมากกว่า 
ข้อนั้นเพราะเหตุไร? เพราะไม่เห็นอริยสัจ ๔ อริยสัจ ๔ เป็นไฉน? คือ ทุกขอริยสัจ 
ทุกขสมุทยอริยสัจ ทุกขนิโรธอริยสัจ ทุกขนิโรธคามินีปฏิปทาอริยสัจ ดูกรภิกษุทั้งหลาย เพราะฉะนั้นแหละ
 เธอทั้งหลายพึงกระทำความเพียรเพื่อรู้ตามความเป็นจริงว่า นี้ทุกข์ นี้ทุกขสมุทัย นี้ทุกขนิโรธ 
นี้ทุกขนิโรธคามินีปฏิปทา พระผู้มีพระภาคได้ตรัสไวยากรณภาษิตนี้จบลงแล้ว 
ภิกษุเหล่านั้นชื่นชมยินดีพระภาษิตของพระผู้มีพระภาค ฉะนี้แล.</p>
<p class="endsection">จบ จักกเปยยาล</p>
<p class="endsection">จบ สัจจสังยุต</p>
<p class="endsection">จบ มหาวารวรรคสังยุต</p>
<p class="uddana">รวมสังยุตที่มีในมหาวารวรรคนี้ คือ<br>๑. มรรคสังยุต ๒. 
โพชฌงคสังยุต<br>๓. สติปัฏฐานสังยุต ๔. อินทรียสังยุต<br>๕. สัมมัปปธานสังยุต ๖. 
พลสังยุต<br>๗. อิทธิปาทสังยุต ๘. อนุรุทธสังยุต<br>๙. ฌานสังยุต ๑๐. 
อานาปานสังยุต<br>๑๑. โสตาปัตติสังยุต ๑๒. สัจจสังยุต.</p></article>
<aside id="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
