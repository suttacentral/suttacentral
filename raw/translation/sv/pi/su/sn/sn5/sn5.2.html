<!DOCTYPE html>
<html>
<head><meta author="Kerstin Jönhagen">
<meta charset="UTF-8">
<title></title>
</head>
<body><div id="text" lang="sv">
<section class="sutta" id="sn5.2">
<article>
<div class="hgroup">
<p class="division">Saṃyutta Nikāya</p>
<h1>5.2. Syster Soma</h1></div>
<p>Det var i Savatthi, tidigt på morgonen. Då tog nunnan Soma på sig nunnedräkten, tog sin skål och ytterklädnad och gick till Savatthi för att få allmosor. När hon hade gått till Savatthi för att få allmosor och återvänt från sin tiggarvandring och efter sin måltid, gick hon till Den Blindes skogsdunge för att tillbringa dagen där. När hon gått långt in i Den Blindes skogsdunge, satte hon sig ner vid foten av ett träd för sin dagliga outtröttliga träning.</p>
<p>Då vände sig Mara, Den Onde, som ville väcka fruktan, skräck och fasa hos henne för att få henne att förlora sin koncentration, till henne och yttrade denna vers:</p>
<blockquote class="gatha">
<p>Detta tillstånd<br>
det som<br>
nås av siare<br>
detta tillstånd så svårt att nå<br>
det kan kvinnor<br>
med deras ringa omdöme<br>
inte nå.</p></blockquote>
<p>Då kom denna tanke för nunnan Soma: ”Nå, den som reciterade—var det en mänsklig varelse eller en icke-mänsklig?” Då kom det för henne: ”Detta är Mara, Den Onde, som har reciterat denna vers för att väcka fruktan, skräck och fasa hos mig, för att få mig att förlora min koncentration”.</p>
<p>Då, när hon förstått: ”Detta är Mara, Den Onde” svarade hon honom med verser:</p>
<blockquote class="gatha"><p>Vad är<br>
skillnaden<br>
när det är en kvinna<br>
med väl koncentrerad sinne<br>
med växande kunskap<br>
som ser Dhamma klart, rätt</p>
<p>Var och en som tänker<br>
jag är en kvinna<br>
eller jag är en man<br>
eller jag är inget alls<br>
den passar det Mara<br>
att tala till så</p>
</blockquote>
<p>Då—när Mara, den Onde ledsen och nedslagen förstod ”Nunnan Soma känner mig”—försvann han genast.<br></p>
</article><aside id="metaarea"><p>Svensk översättning <span class="author">Kerstin Jönhagen</span>. Från engelsk översättning från pali av Soma Thera från <a href="www.accesstoinsight.org" target="_blank">Access to Insight</a>.</p>
<p>Retrieved from <a href="http://www.dhamma.se/buddha/22.html" target="_blank">Dhamma.se</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>