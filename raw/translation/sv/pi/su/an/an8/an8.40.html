
<!DOCTYPE html>
<html>
<head>

<meta charset="UTF-8">
<meta author="Kerstin Jönhagen">
<title></title>
</head>
<body>
<div id="text" lang="sv">
<section class="sutta" id="an8.40">
<article>
<div class="hgroup">
<p class="division">Aṅguttara Nikāya</p>
<h1>8.40. Följder av att inte följa sila—moral</h1></div>
<p>Munkar, att taga någons liv—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av att taga liv är att när man blir en människa, leder det till en kort livstid.</p>
<p>Att stjäla—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av att stjäla är att när man blir en människa, leder det till förlust av ens välstånd.</p>
<p>Otillåtet sexuellt beteende—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av otillåtet sexuellt beteende är att när man blir en människa, leder det till rivalitet och hämnd.</p>
<p>Att ljuga—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av att ljuga är att när man blir en människa, leder det till att bli falskt anklagad.</p>
<p>Söndrande skvaller—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av söndrande skvaller är att när man blir en människa, leder det till brutna vänskapsförbindelser.</p>
<p>Hårt tal—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av hårt tal är att när man blir en människa, leder det till motbjudande uttalanden.</p>
<p>Tanklöst pladder—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av tanklöst pladder är att när man blir en människa, leder det till att värdelösa ord tages till hjärtat.</p>
<p>Att dricka jästa och brända drycker—att ge fritt utlopp för det, utföra det, ansättas av det—det är något som leder till helvetet, leder till återfödsel som ett simpelt djur. leder till de hungriga skuggornas värld. Det lindrigaste resultatet som följer av att dricka jästa och brända drycker är att när man blir en människa, leder det till mental upplösning.</p>
</article><aside id="metaarea"><p>Svensk översättning <span class="author">Kerstin Jönhagen</span>. Från engelsk översättning från pali av Thanissaro Bhikkhu från <a href="www.accesstoinsight.org" target="_blank">Access to Insight</a>.</p>
<p>Retrieved from <a href="http://www.dhamma.se/buddha/22.html" target="_blank">Dhamma.se</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
