<!DOCTYPE html>
<html>
<head>
<meta charset="UTF-8">
<meta author="Kerstin Jönhagen">
<title></title>
</head>
<body><div id="text" lang="sv">
<section class="sutta" id="thig13.2">
<article><div class="hgroup">
<p>Therīgāthā</p>
<h1>13.2. Rohinī</h1>
</div>
<blockquote class="gatha">
<p><i>Rohinīs fader:</i><br>
Du går att sova och du säger:<br>
”De som mediterar”<br>
Du vaknar:<br>
”De som mediterar”<br>
Du lovprisar bara<br>
dem som mediterar.<br>
Utan tvekan vill du bli<br>
en som mediterar.</p>
<p>Rikligt med föda och dryck<br>
ger du dem som mediterar.<br>
Nu, Rohinī, frågar jag dig:<br>
Varför håller du<br>
dem som mediterar så kära?</p>
<p>De tycker inte om att arbeta,<br>
de är lata,<br>
lever på vad som givits av andra,<br>
fulla av längtan<br>
önskar de läckerheter.<br>
Varför håller du<br>
dem som mediterar så kära?</p>
<p><i>Rohinī:</i><br>
Under lång tid, min fader,<br>
har du frågar ut mig<br>
om dem som mediterar.<br>
Jag vill lovprisa dem inför dig<br>
deras insikt,<br>
dygd,<br>
strävan.</p>
<p>De tycker om att arbeta,<br>
de är inte lata.<br>
De gör det bästa arbete:<br>
De avstår från<br>
begär och hat.<br>
Det är därför jag håller<br>
dem som mediterar så kära.</p>
<p>De befriar sig från<br>
de tre onda rötterna<br>
genom goda handlingar.<br>
Avstår från alla onda.<br>
Det är därför jag håller<br>
dem som mediterar så kära.</p>
<p>Rena är deras kroppsliga handlingar<br>
också deras verbala handlingar.<br>
Rena är deras mentala handlingar.<br>
Det är därför jag håller<br>
dem som mediterar så kära.</p>
<p>Fläckfria som pärlemor<br>
med rent inre och yttre,<br>
perfekta med klara förtjänster.<br>
Det är därför jag håller<br>
dem som mediterar så kära.</p>
<p>Lärda, upprätthållande Dhamma,<br>
ädla, lever de i Dhamma,<br>
undervisar de om målet<br>
och Dhamma.<br>
Det är därför jag håller<br>
dem som mediterar så kära.</p>
<p>Lärda, upprätthållande Dhamma,<br>
ädla, lever de i Dhamma<br>
med medvetna sinnen.<br>
Det är därför jag håller<br>
dem som mediterar så kära.</p>
<p>De far vida omkring, medvetna,<br>
de ger råd, lugna<br>
de ser slutet på lidande<br>
Det är därför jag håller<br>
dem som mediterar så kära.</p>
<p>När de lämnar en by<br>
vänder de sig inte om för att titta bakåt<br>
på något<br>
fria från bekymmer de vandrar!<br>
Det är därför jag håller<br>
dem som mediterar så kära.</p>
<p>De samlar inte i lador,<br>
krukor<br>
eller korgar<br>
De jagar endast det som redan tillagats.<br>
Det är därför jag håller<br>
dem som mediterar så kära.</p>
<p>De tar varken emot silver<br>
eller guld<br>
eller pengar<br>
De lever av vad som finns just nu.<br>
Det är därför jag håller<br>
dem som mediterar så kära.</p>
<p>Sedan de gått vidare<br>
från olika familjer<br>
och från olika länder,<br>
håller de dock varandra kära.<br>
Det är därför jag håller<br>
dem som mediterar så kära.</p>
<p><i>Rohinīs fader:</i><br>
Rohinī, sannerligen för din egen välfärd<br>
föddes du in i vår familj.<br>
Du har tro på Buddha och Dhamma<br>
och stor respekt<br>
för Sanghan.</p>
<p>Sannerligen tror du<br>
denna merit<br>
vara oöverträffad<br>
Dessa som mediterar kommer att ta emot<br>
också vår gåva,<br>
för vi vill ge<br>
vår rikliga gåva</p>
<p><i>Rohinī:</i><br>
Du är rädd för smärta,<br>
du tycker inte om smärta,<br>
tag din tillflykt till Buddha,<br>
tag din tillflykt till Dhamma och Sanghan.<br>
Åtag dig reglerna:<br>
Det kommer att leda<br>
till din välfärd.</p>
<p><i>Rohinīs fader:</i><br>
Jag tar min tillflykt till Buddha,<br>
Jag tar min tillflykt till Dhamma och Sanghan.<br>
Jag åtar mig reglerna:<br>
Det kommer att leda<br>
till min välfärd.</p>
<p>Tidigare var jag en frände till Brahma<br>
Nu sannerligen en brahman.<br>
Jag är en man, kunnig i de tre, och trygg,<br>
fulländad i kunskap,<br>
rentvättad.</p>
</blockquote></article>
<aside id="metaarea"><p>Svensk översättning Kerstin Jönhagen. Från engelsk översättning från pali av Thanissaro Bhikkhu från <a href="http://www.accesstoinsight.org/index.html">Access to Insight</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>