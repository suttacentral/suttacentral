<!DOCTYPE html>
<html>
<head>
<title></title><meta charset="utf8"><meta author="Gunnar Gällmo">
</head>
<body>
<div  id="text" lang="sv"><section class="sutta" id="snp1.8"><article>
<div class="hgroup"><p class="division">Sutta Nipāta</p>
<h1>1.8. Suttan om den allkärlek som man bör hysa</h1></div>
<blockquote class="gatha"><p><a class="gatha-number" id="gatha-number1"></a>Så vare den som är skicklig att finna det<br>
hälsosamma,<br>
som har insett detta lugna tillstånd:<br>
kunnig, uppriktig, verkligt uppriktig,<br>
tillmötesgående vare han, mild, utan stolthet,</p>
<p><a class="gatha-number" id="gatha-number2"></a>Nöjd och lättförsörjd,<br>
med få plikter och obesvärat levnadssätt,<br>
med lugnade sinnen och förnuftig,<br>
inte påträngande och utan begär till familjer.</p>
<p><a class="gatha-number" id="gatha-number3"></a>Ej eftersträve han alls något obetydligt,<br>
som andra vise kunde klandra.<br>
Vare de lyckliga och lugna,<br>
må alla varelser vara lyckliga!</p>
<p><a class="gatha-number" id="gatha-number4"></a>Vilka levande varelser som än finns,<br>
rädda och orädda*, utan förbehåll,<br>
långa och stora,<br>
medelstora, korta, små och kraftiga,</p>
<p><a class="gatha-number" id="gatha-number5"></a>sedda och osedda,<br>
de som vistas fjärran och nära,<br>
de som fötts och de som söker födelse:<br>
må alla varelser vara lyckliga!</p>
<p><a class="gatha-number" id="gatha-number6"></a>Ej bedrage den ene den andre<br>
eller förakte honom någonstans.<br>
Av vrede eller motvilja<br>
önske inte den ene lidande över den andre.</p>
<p><a class="gatha-number" id="gatha-number7"></a>Som en mor skyddar sitt eget barn,<br>
sitt enda barn med sitt liv,<br>
så odle han bland alla levande varelser<br>
gränslöst sinne.</p>
<p><a class="gatha-number" id="gatha-number8"></a>Kärleksfull mot allt som lever<br>
odle han ett gränslöst sinne<br>
uppåt, nedåt, utåt,<br>
utan hinder, utan hat, utan fiendskap.</p>
<p><a class="gatha-number" id="gatha-number9"></a>Då han står, går eller sitter<br>
eller ligger, så länge han är vaken,<br>
tillämpe han denna uppmärksamhet.<br>
”Det högsta goda” kallas här det sättet att leva.</p>
<p><a class="gatha-number" id="gatha-number10"></a>Utan åsikter, full av dygd,<br>
utrustad med insikt<br>
avlägsnar han sitt begär efter njutningar.<br>
Förvisso går han inte åter till en livmoder.<br></p></blockquote>
</article><aside id="metaarea"><p>Från pali av <span class="author">Gunnar Gällmo</span>.</p><p>Retrieved from <a href="http://www.dhamma.se" target="_blank">Dhamma.se</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
