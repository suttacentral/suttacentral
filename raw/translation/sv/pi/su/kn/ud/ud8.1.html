<!DOCTYPE html>
<html>
<head>
<title></title><meta charset="utf8"><meta author="Kerstin Jönhagen">
</head>
<body>
<div  id="text" lang="sv"><section class="sutta" id="ud8.1"><article>
<div class="hgroup"><p class="division">Udāna</p>
<h1>8.1. Totalt obunden (1)</h1></div>
<blockquote class="gatha"><p>Detta har jag hört. Vid ett tillfälle vistades Den Välsignade i Anathapindikas kloster nära Savatthi i Jetalunden. Nu undervisade Den Välsignade enträget, väckande och uppmuntrande munkarna med dhammatal vad gällde Obundenhet. Munkarna – mottagliga, uppmärksamma, koncentrerade med hela sin medvetenhet, hörde – lyssnade på Dhamma.</p>
<p>Sedan, medan han förklarade innebörden, talade Den Välsignade vid detta tillfälle:</p>
<p>Det finns den dimension där det varken finns jord eller vatten, ingen eld, ingen vind; varken ändlös rymd eller medvetande, varken intighet eller gestaltning eller icke-gestaltning; varken denna värld eller nästa värld, varken sol eller måne. Och där, säger jag, finns varken något som uppkommer eller något som som försvinner; varken död eller uppkomst: inget fastslaget, inget frambringat utan upprätthållande (mentalt objekt). Detta är således lidandets upphörande.</p></blockquote></article><aside id="metaarea"><p>Svensk översättning <span class="author">Kerstin Jönhagen</span>. Från engelsk översättning från pali av Thanissaro Bhikkhu från <a href="www.accesstoinsight.org" target="_blank">Access to Insight</a>.</p><p>Retrieved from <a href="http://www.dhamma.se" target="_blank">Dhamma.se</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>