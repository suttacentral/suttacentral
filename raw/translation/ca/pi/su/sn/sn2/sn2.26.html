<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn2.26">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devaputta Saṃyutta</p>
<h1>2.26. Discurs a Rohitassa</h1>
</div>
<p>El Benaventurat residia a Sāvatthī. Rohita, el fill dels Déus, assegut a un costat, pronuncià aquest vers en presència del Benaventurat:</p>
<p>—Venerable senyor, és possible conèixer, veure i assolir aquell estat en el qual no existeix el naixement, l’envelliment, la mort, la disminució i el renaixement mitjançant el viatge a la fi del món?</p>
<p>—Amic, jo dic que no és possible conèixer, veure i assolir aquell estat en el qual no existeix el naixement, l’envelliment, la mort, la disminució i el renaixement mitjançant el viatge a la fi del món.</p>
<p>—Venerable senyor, aquests són bones paraules del Benaventurat. Amic, jo dic que no és possible conèixer, veure i assolir aquell estat en el qual no existeix el naixement, l’envelliment, la mort, la disminució i el renaixement mitjançant el viatge a la fi del món.</p>
<p>—Venerable senyor, en el passat hi havia un savi anomenat Rohita, el fill de Bhoja. Era molt poderós i viatjava per l’aire.</p>
<p>—Venerable senyor, era jo i tenia una velocitat semblant a la del ben entrenat arquer que dividia una palmera disparant amb el seu arc amb molta rapidesa.</p>
<p>— Si jo posava un peu a l’oceà de l’est, l’altre el tenia al de l’oest, així era la meva envergadura. Vaig tenir aquest desig: arribar a la fi del món caminant.</p>
<p>—Venerable senyor, dotat amb aquesta velocitat i envergadura per caminar, jo, un ésser amb una vida d’un cents d’anys, vivint cents d’anys, no vaig parar sinó era per menjar, veure, alimentar-me, per orinar i defecar, o per dissipar la somnolència i el cansament. Malgrat això, vaig morir abans d’arribar a la fi del món, després de cents d’anys.</p>
<p>—Venerable senyor, aquestes paraules del Benaventurat són meravelloses i sorprenents. Amic, jo dic que no és possible conèixer, veure i assolir aquell estat en el qual no existeix el naixement, l’envelliment, la mort, la disminució i el renaixement mitjançant el viatge a la fi del món.</p>
<p>—Si amic, sense assolir la fi del món, jo dic, no existeix la fi del món. Però amic, jo assenyalo el món en aquest profund i llarg cos, aquesta forma perceptible, el seu sorgir, el seu cessar i el camí que condueix a la seva cessació.</p>
<p>—La fi del món no pot ser assolida mitjançant un viatge. Però, sense arribar a la fi del món no hi ha alliberament del sofriment. Per tant sigues savi, coneix la naturalesa del món. Porta una vida santa fins a la fi del món. El pacífic, coneix la fi del món. I no desitja aquest o un altre món.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
