<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn1.37">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devatā Saṃyutta</p>
<h1>1.37. Discurs sobre l’assemblea de l’ensenyança</h1>
</div>
<p>Així ho he escoltat. En una ocasió el Benaventurat residia al bosc Mahavana a prop de Kapilavatthu, al territori dels sakyes, juntament a molts monjos, en nombre de cinc-cents, tots els quals eren arahants. Llavors, la majoria de deves pertanyents als deu universos, cadascun compost per milers de mons, es reuniren al bosc Mahavana per a venerar al Benaventurat i a la comunitat de monjos. Llavors, se’ls va ocórrer a quatre deves dels regnes purs:</p>
<p>—El Benaventurat està residint al bosc Mahavana a prop de Kapilavatthu, al territori dels sakyes, juntament a molts monjos, en nombre de cinc-cents, tots els quals són arahants. La majoria de deves pertanyents als deu universos, cadascun compost per milers de mons, s’han reunit al bosc Mahavana per a venerar al Benaventurat i a la comunitat de monjos. Estaria bé que anéssim allà i cadascun de nosaltres recités un vers davant el Benaventurat.</p>
<p>Llavors, els quatre deves dels regnes purs van desaparèixer d’entre els deves purs i van fer la seva aprovació davant el Benaventurat en l’instant que a un home li portaria en estendre el seu braç doblegat o doblar el seu braç estès.</p>
<p>Llavors, havent venerat el Benaventurat s’assegueren en un lloc adequat des d’on un d’ells recità aquest vers davant el Benaventurat:</p>
<p>—És una gran assemblea en aquest gran bosc on el grup de deves han vingut i s’han reunit. Nosaltres també volem unir-nos a aquesta assemblea de l’ensenyança, venerar la comunitat, que són inconqueribles.</p>
<p>Llavors un altra deva recità aquest vers davant el Benaventurat:</p>
<p>—Aquí, en aquest assemblea, els monjos han calmat la seva ment i l’han fet firma. Així com un cotxer sosté les regnes, mantinguin els monjos les seves facultats sota control.</p>
<p>Llavors un altra deva recità aquest vers davant el Benaventurat:</p>
<p>—Havent estat ben instruïts pel Benaventurat, aquell qui tot ho veu, aquests joves monjos estan mancats del desig, purs i lliures de corrupció. Recorren el seu camí lliurement, havent eliminat els pinxos penetrants i els travessers i havent retirat les reixes.</p>
<p>Llavors un altra deva recità aquest vers davant el Benaventurat:</p>
<p>—Aquells qui prenen refugi en el Buda no cauran en els estats miserables.</p>
<p>Deixant enrere els seus cossos mortals aniran a omplir els regnes de deves.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
