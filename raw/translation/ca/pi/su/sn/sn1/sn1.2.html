<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn1.2">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devatā Saṃyutta</p>
<h1>1.2. Discurs sobre l’alliberament</h1>
</div>
<p>A Sāvatthi. En una ocasió, quan la nit ja estava avançada, un deva d’una gran bellesa, il·luminà tota l’arbreda de Jeta i s’apropà al Benaventurat. Havent-s’hi apropat, honorà al Benaventurat, s’aturà al seu costat i digué:</p>
<p>—Coneixes tu, estimat senyor, l’emancipació, l’alliberament i la reclusió dels éssers?</p>
<p>—Si, jo conec, amic, l’emancipació, l’alliberament i la reclusió dels éssers.</p>
<p>—Però, de quina manera coneixes tu, estimat senyor, l’emancipació, l’alliberament i la reclusió dels éssers?</p>
<p>— Mitjançant la destrucció del goig de l’existència, mitjançant l’extinció de la percepció i estats de consciència, mitjançant el cessament i assossec de les sensacions: és així amic com jo conec l’emancipació, l’alliberament i la reclusió dels éssers.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
