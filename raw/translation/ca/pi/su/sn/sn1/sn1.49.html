<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn1.49">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devatā Saṃyutta</p>
<h1>1.49. Discurs sobre l’avarícia</h1>
</div>
<p>[El deva digué:]</p>
<p>—Existeixen persones avares en aquest mon que són miserables, les quals reproven als altres i impedeixen els actes de caritat d’altres persones. Quin serà el destí, en conseqüència? Quina classe d’existència futura tindran? Hem vingut a preguntar aquesta qüestió.</p>
<p>[El Benaventurat digué:]</p>
<p>—Existeixen persones avares em aquest mon que són miserables, les quals reproven als altres i impedeixen els actes de caritat d’altres persones. Elles van als regnes de sofriment, o renaixen com a animals, o es converteixen en esperits famolencs on governa el rei Yama. Si renaixen com a éssers humans ho fan en famílies pobres. Aquestes persones obtindran únicament amb dificultat roba, aliment, goig sensible i plaer. Aquestes persones nècies cobegen les possessions dels altres però no les assoleixen. Aquest serà el seu destí en la vida humana, en conseqüència. En existències futures renaixeran en regnes de misèria.</p>
<p>[El deva digué:]</p>
<p>—Nosaltres comprenem aquesta qüestió. Podem preguntar una altra qüestió a Gautama? En aquest mon, algunes persones, havent renascut com a éssers humans comprenen les paraules. Estan lliures d’avarícia. Tenen confiança en el Buda, l’Ensenyança i la Comunitat, i ho veneren enormement. Quin serà el seu destí, en conseqüència? Quina classe d’existència futura tindran? Hem vingut a preguntar al Benaventurat aquesta qüestió. Com podem saber la resposta a això?</p>
<p>[El Benaventurat digué:]</p>
<p>—En aquest mon, algunes persones, havent renascut com a éssers humans comprenen les paraules. Estan lliures d’avarícia. Tenen confiança en el Buda, l’Ensenyança i la Comunitat, i ho veneren enormement. Quan renaixen als mons celestials ells llueixen brillantment. Si renaixen com a éssers humans ho fan en famílies benestants. Aquestes persones obtindran sense dificultat roba, aliment, goig sensible i plaer. Com deves del regne de Vasavati gaudeixen del plaer creat per altres. Aquest serà el seu destí en la vida humana. En existències futures renaixeran en els feliços regnes deva.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
