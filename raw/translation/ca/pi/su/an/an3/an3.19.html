<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.19">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">2 Capítol amb el fabricant de carros</p>
<h1>19.</h1>
</div>
<p>Monjos, existeixen tres coses a causa de les quals no és possible que un tender pugui assolir la prosperitat encara no assolida o pugui incrementar la prosperitat ja assolida. Quines són? Al principi un tender no planifica el seu negoci acuradament.</p>
<p>Quan progressa un tender tampoc no planifica el seu negoci acuradament. En un període posterior un tender tampoc no planifica el seu negoci acuradament.</p>
<p>Monjos, a causa d’aquestes tres coses no és possible que un tender pugui assolir la prosperitat encara no assolida o pugui incrementar la prosperitat ja assolida.</p>
<p>Monjos, de la mateixa manera existeixen tres coses a causa de les quals no és possible que a un monjo se li originin els pensaments meritoris encara no sorgits o se li incrementin els pensaments meritoris ja sorgits. Quines són? Al principi un monjo no planifica la seva senyal per la concentració acuradament. Quan progressa un monjo no planifica la seva senyal per la concentració acuradament. En un període posterior un monjo no planifica la seva senyal per la concentració acuradament. Monjos, a causa d’aquestes tres coses no és possible que a un monjo se li originin els pensaments meritoris encara no sorgits o se li incrementin els pensaments meritoris ja sorgits.</p>
<p>Monjos, existeixen tres coses a causa de les quals és possible que un tender pugui assolir la prosperitat encara no assolida o pugui incrementar la prosperitat ja assolida. Quines són? Al principi un tender planifica el seu negoci acuradament.</p>
<p>Quan progressa un tender també planifica el seu negoci acuradament. En un període posterior un tender també planifica el seu negoci acuradament. Monjos, a causa d’aquestes tres coses és possible que un tender pugui assolir la prosperitat encara no assolida o pugui incrementar la prosperitat ja assolida.</p>
<p>Monjos, de la mateixa manera existeixen tres coses a causa de les quals és possible que a un monjo se li originin els pensaments meritoris encara no sorgits o se li incrementin els pensaments meritoris ja sorgits. Quines són? Al principi un monjo planifica la seva senyal per la concentració acuradament. Quan progressa un monjo planifica la seva senyal per la concentració acuradament. En un període posterior un monjo planifica la seva senyal per la concentració acuradament. Monjos, a causa d’aquestes tres coses és possible que a un monjo se li originin els pensaments meritoris encara no sorgits o se li incrementin els pensaments meritoris ja sorgits.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
