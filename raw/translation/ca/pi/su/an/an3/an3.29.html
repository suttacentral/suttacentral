<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.29">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">3 Capítol sobre les persones</p>
<h1>29.</h1>
</div>
<p>Monjos, aquestes tres classes de persones són evidents al món. Qui són? Són la persona cega, la persona amb un ull no perjudicat i la persona amb els ulls no perjudicats.</p>
<p>Monjos, quina és la persona cega? Monjos, aquesta persona no és hàbil en assolir la prosperitat que encara no ha estat assolida ni per augmentar la prosperitat ja assolida. Aquesta està cega per això. A més, no posseeix l’ull per discernir el mèrit i el demèrit, la falta i la no falta, allò sublim i allò no sublim i allò similar a la puresa i a la impuresa. Aquesta és la persona cega.</p>
<p>Monjos, quina és la persona amb un ull no perjudicat? Monjos, aquesta persona és hàbil en assolir la prosperitat que encara no ha estat assolida i per augmentar la prosperitat ja assolida. Aquesta no és cega per això. No posseeix l’ull per discernir el mèrit i el demèrit, la falta i la no falta, allò sublim i allò no sublim i allò similar a la puresa i a la impuresa. Aquesta és la persona amb un ull no perjudicat.</p>
<p>Monjos, quina és la persona amb els ulls no perjudicats? Monjos, aquesta persona és hàbil en assolir la prosperitat que encara no ha estat assolida i en augmentar la prosperitat ja assolida. Aquesta no està cega per això. A més, posseeix l’ull per discernir el mèrit i el demèrit, la falta i la no falta, allò no sublim i allò no sublim i allò similar a la puresa i a la impuresa. Aquesta és la persona amb els ulls no perjudicats.</p>
<p>Monjos, aquestes tres classes de persones són evidents al món.</p>
<p>Estant tots insatisfets, el cec no posseeix prosperitat i no acumula el mèrit, la persona amb un ull no perjudicat produeix prosperitat justament o d’altra banda mitjançant el robatori, les mentides o l’engany, la persona jove i hàbil acumula la prosperitat, participant dels desigs sensibles entra a la infelicitat. La persona amb un ull no perjudicat va a l’infern i es lamenta. La persona amb els ulls no perjudicats és la millor, amb la prosperitat justament adquirida, s’eleva amb l’ensenyança. Es consagra amb una ment pura i assoleix l’estat de no sofriment.</p>
<p>Allunyat dels cegs i d’aquells amb un ull no perjudicat. Associat amb la persona amb els ulls no perjudicats. De les tres classes de persones és la millor.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
