<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.16">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">2 Capítol amb el fabricant de carros</p>
<h1>16.</h1>
</div>
<p>Monjos, un monjo amb el fonament d’aquestes tres coses segueix el mètode segur des del principi amb l’esforç despert per a la destrucció dels desigs. Quines són?</p>
<p>Aquí un monjo controla les seves facultats mentals, discerneix la mesura correcta per participar, i està despert.</p>
<p>Monjos, com és un monjo que controla les seves facultats mentals? Aquí un monjo veient una forma no s’adhereix als seus indicis o a les seves característiques atès que a qui resideix amb la facultat mental de la visió sense controlar li poden sorgir pensaments d’avidesa i d’infelicitat; així ell controla la facultat mental de la visió.</p>
<p>Escoltant un so no s’adhereix als seus indicis o a les seves característiques atès que a qui resideix amb la facultat mental de l’oïda sense controlar li poden sorgir pensaments d’avidesa i d’infelicitat; així ell controla la facultat mental de l’oïda.</p>
<p>Olorant una olor no s’adhereix als seus indicis o a les seves característiques atès que a qui resideix amb la facultat mental de l’olfacte sense controlar li poden sorgir pensaments d’avidesa i d’infelicitat; així ell controla la facultat mental de l’olfacte.</p>
<p>Degustant un aliment no s’adhereix als seus indicis o a les seves característiques atès que a qui resideix amb la facultat mental del gust sense controlar li poden sorgir pensaments d’avidesa i d’infelicitat; així ell controla la facultat mental del gust. Sentint un tacte no s’adhereix als seus indicis o a les seves característiques atès que a qui resideix amb la facultat mental del tacte sense controlar li poden sorgir pensaments d’avidesa i d’infelicitat; així ell controla la facultat mental del tacte. Pensant una idea no s’adhereix als seus indicis o a les seves característiques atès que a qui resideix amb la facultat mental del pensar sense controlar li poden sorgir pensaments d’avidesa i d’infelicitat; així ell controla la facultat mental del pensar. D’aquesta manera un monjo controla les seves facultats mentals.</p>
<p>De quina manera coneix un monjo la mesura correcta per participar? Aquí un monjo savi no considera l’aliment ni per diversió, ni per intoxicació o per semblar bell. Ell participa de l’aliment pensant: Jo participo d’això pel manteniment del cos sense lligams als gustos, com un ajut per realitzar la gloriosa vida. Participant d’aquest aliment sóc lliure de les primeres sensacions i no se’n originen de noves.</p>
<p>Estaré sense faltes i amb una residència feliç. D’aquesta manera un monjo coneix la mesura correcta per participar.</p>
<p>Monjos, com és un monjo despert? Aquí un monjo depura la ment de coses obstructives durant el dia assentat en alguna part. Durant la primera vigília de la nit depura també la ment de coses obstructives. En la vigília del mig de la nit s’estira tombat al seu costat dret, agafant la mateixa postura en la qual el lleó dorm.</p>
<p>Col·locant un peu sobre l’altre esdevé lliure de la percepció del despertar. Llevant-se a l’última vigília de la nit depura la ment de les coses obstructives. Així un monjo esdevé despert. Monjos, un monjo amb el fonament d’aquestes tres coses des del principi amb l’esforça despert per a la destrucció dels desigs.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
