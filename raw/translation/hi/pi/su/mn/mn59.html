<!DOCTYPE html>
<html>
<head>
<meta charset="UTF-8">
<meta author="राहुल सांकृत्यायन द्वारा अनूदित">
<title></title>
</head>
<body>
<div id="text" lang="hi">
<section class="sutta" id="mn59">
<article>
<div class="hgroup">
<p class="division">मज्झिम निकाय</p>
<h1>59. बहु-वेदनीय-सुत्तन्त</h1>
</div>
<p><a class="rs-vp" id="rs-vp1.272"></a>ऐसा मैंने सुना—</p>
<p>एक समय भगवान् श्रावस्ती के अनाथ-पिंडिक के आराम जेतवन में विहार करते थे।</p>
<p>तब पंचकंग (= पचकांग) स्थपति (= थपति=थवई) जहाँ आयुष्मान् उदायी थे, वहाँ गया, जाकर आयुष्मान् उदायी को अभिवादन कर एक ओर बैठ गया! एक ओर बैठै पंचकांग स्थपति ने आयुष्मान् उदायी से यह कहा—</p>
<p>“भन्ते उदायी! भगवान् ने कितनी वेदनायें (= अनुभव), कही हैं?”</p>
<p>“स्थपति! भगवान् ने तीन वेदनायें की है—(1) सुखा वेदना (2) दुःखा वेदना, (3) अदुःख-असुखा वेदना।…”</p>
<p>“भन्ते उदायी! भगवान् ने तीन वेदनायें नहीं कहीं, दो वेदनायें भगवान् ने कही हैं—सुखा वेदना और दुःखा वेदना। भन्ते! जो यह अदुःख्ज्ञ-असुखा वेदना है उसे भगवान् ने शान्त उत्तम सुख के विषय में कहा है।”</p>
<p>दूसरी बार भी आयुष्मान् उदायी ने पंचकांग स्थपति से यह कहा—“स्थपति! भगवान् ने दो वेदनायें नहीं कही हैं। भगवान् ने तीन वेदनायें कही हैं—॰।”</p>
<p>दूसरी बार भी पंचकांग स्थपति ने आयुष्मान् उदायी से यह कहा—“नहीं’ भन्ते उदायी! ॰ शान्त उत्तम सुख के विषय में कहा है।”</p>
<p>तीसरी बार भी आयुष्मान् उदायी ने ॰।</p>
<p>तीसरी बार भी पंचकांग स्थपति ने ॰।</p>
<p>न आयुष्मान् उदायी पंचकांग स्थपति को समझा सके, न पंचकांग स्थपति आयुष्मान् उदायी को समझा सका।</p>
<p>आयुष्मान् आनंद ने आयुष्मान् उदायी के पंचकांग स्थपति के साथ (होते) इस कथा संलाप को सुन लिया। तब आयुष्मान् आनन्द जहाँ भगवान् थे, वहाँ गये; जाकर भगवान् को अभिवादन कर एक ओर बैठ गये। एक ओर बैठे आयुष्मान् आनन्द ने जो कुछ आयुष्मान् उदायी का पंचकांग स्थपति के साथ कथा-संलाप हुआ था, सब भगवान् से कह दिया। ऐसा कहने पर भगवान् ने आयुष्मान् आनंद से यह कहा—</p>
<p>“आनन्द! पंचकांग स्थपति ने उदायी का कथन (= पर्याय) ठीक होते (उसे) अनुमोदित नहीं कियां आनन्द! उदायी ने पंचकांग स्थपति का कथन ठीक होते (उसे) अनुमोदित नहीं किया। आनन्द! पर्याय (= मतलब) से मैंने दो वेदनायें भी कहीं हैं, पर्याय से मैंने तीन वेदनायें भी कही है, ॰ पाँच वेदनायें ॰, ॰ अठारह वेदनायें ॰, ॰ एक सौ, आठ वेदनायें भी ॰। इस प्रकार आनन्द! पर्याय से मैंने धर्म को उपदेशा है। इस प्रकार पर्याय से उपदेशे धर्म में जो एक दूसरे के<a class="rs-vp" id="rs-vp1.273"></a> सुभाषित=सु-लपित को नहीं स्वीकार करते, नहीं मानते, नहीं अनुमोदन करते, उनके लिये यही आशा करनी होगी, कि वह भंडन=कलह, विवाद करने वाले हो एक दूसरे को मुख (रूपी) शक्ति (= हथियार) से बेधते फिरेंगे। आनन्द! इस प्रकार पर्याय से उपदेशे धर्म में जो एक दूसरे के सुभाषित=सु-लपित को स्वीकारते, मानते, अनुमोदन करते हैं, उनके लिये यही आशा करनी होगी, कि वह एक हो सम्मोदन (= खुशी) करते, विवाद-रहित हो, दूध-जल हो, एक दूसरे को प्रिय नेत्रो से देखते विहरेगे।</p>
<p>“आनन्द! यह पाँच काम-गुण (= भोग) हैं। कौन से पाँच?—इष्ट=कांत मनाप=प्रिय स्वरूप भोग-युक्त रंजनीय चक्षु से विज्ञेय (= ज्ञेय) रूप; ॰ श्रोत्र से विज्ञेय शब्द; ॰ घ्राण-विज्ञेय गंध; ॰ जिह्वा-विज्ञेय रस; ॰ काय-विज्ञेय स्प्रष्टव्य। आनन्द! यह पाँच काम-गुण हैं। आनन्द! इन पाँच कामगुणों के आश्रय से जो सुख=सोमनस्य उत्पन्न होना है, उसे काम-सुख कहा जाता है।</p>
<p>“आनन्द! यदि कोई यह कहे—प्राणी इतना तक ही सुख=सौमनस्य का अनुभव करते हैं; तो उसके इस कथन को मैं अनुमोदित नहीं करता। सो किस हेतु?—आनन्द! इस सुख से अधिक अच्छा=प्रणीततर दूसरा सुख है। आनन्द! कौन सुख इस सुख से अधिक अच्छा=प्रणीततर है?—यहाँ आनन्द! भिक्षु ॰ प्रथम-ध्यान को प्राप्त हो विहरता है। यह आनन्द! उस सुख से ॰ प्रणीततर दूसरा सुख है।</p>
<p>“आनन्द! यदि कोई यह कहे ॰ मैं अनुमोदित नहीं करता। ॰। ॰ द्वितीय-ध्यान को प्राप्त हो विहरता है।॰</p>
<p>“आनन्द! यदि कोई यह कहे ॰ मैं अनुमोदित नहीं करता। ॰। ॰ तृतीय-ध्यान को प्राप्त हो विहरता है।॰</p>
<p>“आनन्द! यदि कोई यह कहे ॰ मैं अनुमोदित नहीं करता। ॰। ॰ चतुर्थ-ध्यान को प्राप्त हो विहरता है।॰</p>
<p>“॰। ॰। ॰ आकाशानन्त्यायतन को प्राप्त हो विहरता है। ॰</p>
<p>“॰। ॰। ॰ विज्ञानानन्त्यायतन को प्राप्त हो विहरता है। ॰</p>
<p>“॰। ॰। ॰ आकिंचन्यायतन को प्राप्त हो विहरता है। ॰</p>
<p>“॰। ॰। ॰ नैव-संज्ञा-नासंज्ञायतन को प्राप्त हो विहरता है। ॰</p>
<p>“॰। ॰। यहाँ आनन्द! भिक्षु नैव-संज्ञा-नासंज्ञायतन को सर्वथा अतिक्रमण कर संज्ञा-वेदित-निरोध को प्राप्त हो विहरता है। यह आनन्द! उस सुख से ॰ प्रणीततर दूसरा सुख है।</p>
<p>“हो सकता है आनन्द! अन्य-तीर्थिक (= पंथाई) परिब्राजक यह कहें—श्रमण गौतम संज्ञा-वेदिन-निरोध को कहता, और उसे सुखमय बतलाता है। सो वह क्या है, सो वह कैसा है?” ऐसा कहने वाले अन्य-तीर्थिक परिब्राजको से ऐसा कहना चाहिये—‘आवुसो! भगवान् सुखा वेदना ही का ख्याल करके (उसे) सुख में नहीं बतलाते; बल्कि जहाँ जहाँ सुख उपलब्ध होता है, उस उसको ही तथागत सुख में बतलाते है।”</p>
<p>भगवान् ने यह कहा, सन्तुष्ट हो आयुष्मान् आनन्द ने भगवान् के भाषण को अभिनंदित किया।</p>
</article>
<aside id="metaarea">
<p>Translated by <span class="author">Rahul Sankrityayan</span>.</p>
<p>Text digitized by <a href="http://www.hitechos.com/" target="_blank">Hi-Tech Outsourcing Services</a>.</p>
<p>Based on the 1933 edition of <cite class="book">Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class="editor">Bhikkhu Sujao</span>.</p>
</aside>
</section>
</div>
</body>
</html>
