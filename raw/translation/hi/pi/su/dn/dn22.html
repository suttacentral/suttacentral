<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn22">
<article>
<div class="hgroup">
<p class="division">दीध-निकाय</p>
<h1>22. महासतिपट्ठान-सुत्त (२।६)</h1>
</div>
<p>विषय संक्षेप—१—कायानुपश्यना । २—वेदनानुपश्यना । ३—चित्तानुपश्यना । ४—धर्मानुपश्यना ।</p>
<p>ऐसा मैने सुना—एक समय भगवान् कुरु१ (देश)मे कुरुओके निगम (=कस्बे) कम्मास-दममें विहार करते थे ।</p>
<p>विषय-संक्षेप</p>
<p>वहाँ भगवानने भिक्षुओको संबोधित किया—“भिक्षुओ ।”</p>
<p>“भदन्त ।” (कह) भिक्षुओने भगवानको उत्तर दिया ।</p>
<p>“भिक्षुओ । यह जो चार स्मृति-प्रस्थान (=सत्ति-पट्ठान) है, वह सत्त्वोकी विशुद्धिके लिए, शोक कष्टके विनाशके लिए, दुख=दौर्मनस्यके अतिक्रमणके लिये, न्याय (=सत्य)की प्राप्तिके लिये, निर्वाणकी प्राप्ति और साक्षात् करनेके लिये, एकायन (=अकेला) मार्ग है । कौनसे चार ?— भिक्षुओ । वहाँ (इस घर्ममे) भिक्षु कायामे २कायानुपश्यी हो, उद्योगशील अनुभव (=सप्रजन्य) ज्ञान-युकत, स्मृति-मान्, लोक (=संसार या शरीर)में अभिध्या (=लोभ) और दौर्मनस्य (=दुख) को हटाकर विहरता है । वेदनाओ (=सुखादि)मे ३वेदनानुपश्यी हो ० विहरता है । चित्तमे चित्तानु-पश्यी ० । धर्मोमे धर्मानुपश्यी ० ।</p>
<p>१—कायानुपश्यना</p>
<p>(१) आनापान (=प्राणायाम)</p>
<p>“भिक्षुओ । कैसे भिक्षु ४ कायामे, कायानुपश्यी हो विहरता है ?—भिक्षुओ । भिक्षु अरण्यमे, वृक्षके नीचे, या शून्यागारमे, आसन मारकर, शरीरको सीधाकर, स्मृतिको सामने रखकर बैठता है । वह स्मरण रखते सॉस छोळता है, स्मरण रखते ही साँस लेता है । लम्बी साँस छोळते वकत, ‘लम्बी साँस छोळता हूँ-जानता है । लम्बी साँस लेते वकत, ‘लम्बी साँस लेता हूँ’—जानता है । छोटी सॉस छोळते ‘छोटी सॉस छोळता हूँ’—जानता है । छोटी सॉस लेते ‘छोटी सॉस लेता हूँ—जानता है । सारी कायाको जानते (=अनुभव करते) हुये, साँस छोळना सीखता है । सारी कायाको</p>
<p>जानते हुये सॉस लेना सीखता है । कायाके संस्कार (=गति, क्रिया)को शात करते सॉस छोळना सीखता है । कायाके संस्कारको शात करते सॉस लेना सीखता है । जैसे कि—भिक्षुओ । एक चतुर खरादकार (=भ्रमकार) या खरादकारका अन्तेवासी लम्बे (काष्ठ)को रगते समय ‘लम्बा रगता हूँ’—जानता है । छोटेको रगते समय ‘छोटा रगता हूँ’—जानता है । ऐसेही भिक्षुओ । भिक्षु लम्बी सॉस छोळते ०, लम्बी सॉस लेते ०, छोटी सॉस छोळते ०, छोटी सॉस लेते ० जानता है । सारी कायाको जानते (=अनुभव करते ) हुये सॉस छोळना सीखता है, ० साँस लेना ० । काय-संस्कारको शांत करते सॉस छोळना सीखता है, ० सॉस लेना ० । इस प्रकार कायाके भीतरी भागमे कायानुपश्यी हो विहरता है । कायाके बाहरी भागमे ० । कायाके भीतरी और बाहरी भागमे-कायानुपश्यी विहरता है । कायामे समुदय (=उत्पत्ति) धर्मको देखता विहरता है । कायामे व्यय (=विनाश) धर्मको देखता विहरता है । ‘काया है’—यह स्मृति, ज्ञान और स्मृतिके प्रमाणके लिये उपस्थित रहती है । (तृष्णा आदिमे) अ-लग्न हो विहरता है । लोकमे कुछ भी (मै, और मेरा करके) नही ग्रहण करता । इस प्रकार भी भिक्षुओ । भिक्षु कायामे काय-बुद्धि रखते विहरता है ।</p>
<p>(२) ईर्या-पथ</p>
<p>“१फिर भिक्षुओ । भिक्षु जाते हुये ‘जाता हूँ’—जानता है । बैठे हुये ‘बैठा हूँ’—जानता है । सोये हुये ‘सोया हूँ’—जानता है । जैसे जैसे उसकी काया अवस्थित होती है, वैसेही उसे जानता है । इसी प्रकार कायाके भीतरी भागमे कायानुपश्यी हो विहरता है, कायाके बाहरी भागमे कायानुपश्यी विहरता है । कायाके भीतरी और बाहरी भागोमे कायानुपश्यी विहरता है । कायामे समुदय-(=उत्पति)-धर्म देखता विहरता है, ० व्यय (=विनाश) धर्म ०, ० समुदय-व्यय-धर्म ० । ० ।</p>
<p>(३) सप्रजन्य</p>
<p>“२और भिक्षुओ । भिक्षु जानते (=अनुभव करते) हुये गमन-आगमन करता है । जानते हुये आलोकन=विलोकन करता है । ० सिकोळना फैलाना ०३ सघाटी, पात्र, चीवरको धारण करता है । जानते हुये आसन, पान, खादन, आस्वादन, करता है । ० पाखाना (=उच्चार), पेशाब (=पस्साव) करता है । चलते, खळे होते, बैठते, सोते, जागते, बोलते, चुप रहते, जानकर करनेवाला होता है । इस प्रकार कायाके भीतरी कायानुपश्यी हो विहरता है । ० ।</p>
<p>(४) प्रतिकूल मनसिकार</p>
<p>“४और भिक्षुओ । भिक्षु पैरके तलवेसे ऊपर, केश-मस्तकसे नीच, इस कायाको नाना प्रकार-के मलोसे पूर्ण देखता (=अनुभव करता) है—इस कायामे है—केश, रोम, नख, दॉत, त्वक् (=चमळा), मास, स्नायु, अस्थि, अस्थि (के भीतरकी) मज्जा, वृक्क, हृदय (=कलेजा), यकृत, कलोमक, प्लीहा (=तिल्ली), फुफ्फुस, ऑत, पतली ऑत (=अत-गुण), उदरस्थ (वस्तुये), पाखाना, पित्त, कफ, पीव, लोहू, पसीना, मेद (=वर), आँसू, वसा (=चर्बी), लार, नासा-मल, ५लसिका, और मूत्र ।</p>
<p>जैसे भिक्षुओ । नाना अनाज शाली, ब्रीही (=धान), मूँग, उळद, तिल, तण्डुलसे दोनो मुखभरी डेहरी (=मुढोली, पुटोली) हो, उसको आँखवाला पुरुष खोलकर देखे—यह शाली है, यह ब्रीही है, यह मूँग है, यह उळद है, यह तिल है, यह तडुल है । इसी प्रकार भिक्षुओ । भिक्षु पैरके तलवेके ऊपर केश-मस्तकसे नीचे इस कायाको नाना प्रकारके मलोसे पूर्ण देखता है— इस कायामे है ० । उस प्रकार कायाके भीतरी भागमे कायानुपश्यी हो विहरता है । ० ।</p>
<p>(५) धातुमनसिकार</p>
<p>“और फिर भिक्षुओ । भिक्षु इस १कायाको (इसकी) स्थितिके अनुसार (इसकी) रचनाके अनुसार देखता है— इस कायामे है—पृथिवी धातु (=पृथिवी महाभूत ), आप (=जल)-धातु, तेज (=अग्नि) धातु, वायु-धातु । जैसे कि भिक्षुओ । दक्ष (=चतुर) गो-घातक या गो-घातकका अन्तेवासी, गायको मारकर बोटी-बोटी काटकर चौरस्तेपर बैठा हो । ऐसे ही भिक्षुओ । भिक्षु इस कायाको स्थितिके अनुसार, रचनाके अनुसार देखता है । ० । इस प्रकार कायाके भीतरी भागको ० ।</p>
<p>(६-१४) श्मशानयोग</p>
<p>१—“२और भिक्षुओ । भिक्षु एक दिनके मरे, दो दिनके मरे, तीन दिनके मरे, फूले, नीले पळ गये, पीव-भरे, (मृत)-शरीरको श्मशानमे फेकी देखे । (और उसे) वह इसी (अपनी) कायापर घटावे—यह भी काया इसी धर्म (=स्वभाव)–बाली, ऐसी ही होनेवाली, इससे न बच सकनेवाली है । इस प्रकार कायाके भीतरी भाग ० । ० ।</p>
<p>२—“और भिक्षुओ । भिक्षु कौओसे खाये जाते, चील्होसे खाये जाते, गिद्वोसे खाये जाते, कुत्तोसे खाये जाते, नाना प्रकारके जीवोसे खाये जाते, श्मशानमे फेके (मृत-) शरीरको देखे । वह इसी (अपनी) कायापर घटावै—यह भी काया ० । ० ।</p>
<p>३— “और भिक्षुओ । भिक्षु माँस-लोहू-नसोसे बँधे हड्डी-कंकालवाले शरीरको श्मशानमे फेका देखे०।०।</p>
<p>४— “० माँस-रहित लोहू-लगे, नसोसे बँधे ० । ० । ० माँस-लहु-रहित नसोसे बँधे० ।० ० ।</p>
<p>बंधन-रहित हड्डियोको दिशा-विदिशामे फेकी देखे—कही हाथकी हड्डी है, ० पेरकी हड्डी ०,० जंघाकी हड्डी ०, ० उरुकी हड्डी ०,० कमरकी हड्डी ०,० पीठके काँटे ०,० खोपळी ०, ओर इसी (अपनी) कायापर घटावे ० । ० ।३</p>
<p>५—“औऱ भिक्षुओ । भिक्षु राखके समान सफेद वर्णके हड्डीवाले शरीरको स्मशानमे फेका देखे ० । ० । ० बर्षो-पुरानी जमाकी हड्डियोवाले ० । ० । ० सडी चूर्ण होगई हड्डियोवाले ० । ० ।</p>
<p>२—वेदनानुपश्यना</p>
<p>“कैसे भिक्षुओ । भिक्षु ४ वेदनाओमे वादनानुपश्यी (हो) विहरता है ? —भिक्षुओ । भिक्षु सुख-वेदनाको अनुभव करते ‘सुख-वेदना अनुभव कर रहा हूँ’—जानता है । दुख-वेदनाको अनुभव करते ‘दुखवेदना अनुभव कर रहा हूँ’—जानता है । अदुख-असुख वेदनाको अनुभव करते ‘अदुख-असुख-वेदना अनुभव कर रहा हूँ’—जानता है । स-आमिष (=भोग-पदार्थ-सहित) सुख-वेदनाको</p>
<p>अनुभव करते ० । निर्-आमिष सुख-वेदना ० । स-आमिष दुख-वेदना ० । निर्-आमिष दुख-वेदना ० । स-आमिष अदुख-असुख-वेदना ० । निर्-आमिष अदुख-असुख-वेदना ० । इस प्रकार कायाके भीतरी भाग ० । ० ।</p>
<p>३—चित्तानुपश्यना</p>
<p>“कैसे भिक्षुओ । भिक्षु चित्तमे १चित्तानुपश्यी हो विहरता है ॽ—यहॉ भिक्षुओ । भिक्षु स-राग चित्तको ‘स-राग चित्त है’—जानता है । विराग (=राग-रहित) चित्तको ‘विराग चित्त है’—जानता है । स-द्वेष चित्तको ‘सद्वेष चित्त है’—जानता है । वीत-द्वेष (=द्वेष-रहित) चित्तको ‘वीत-द्वेष चित्त है’—जानता है । स-मोह चित्तको ० । वीत-मोह चित्तको ० । संक्षिप्त चित्तको ० । विक्षिप्त चित्तको ० । महद्-गत (=महापरिमाण) चित्तको ० । अ-महद्गत चित्तको ० । स-उत्तर ० । अन्-उत्तर (=उत्तम) ० । समाहित (=एकाग्र) ० । अ-समाहित ० । विमुक्त ० । अ-विमुक्त ० । इस प्रकार कायाके भीतरी भाग ० । ० ।</p>
<p>४—धर्मानुपश्यना</p>
<p>(१) नीवरण</p>
<p>“कैसे भिक्षुओ । भिक्षु धर्मोमे २धर्मानुपश्यी हो विहरता है ॽ—भिक्षुओ । भिक्षु पॉच नीवरण धर्मोमे धर्मानुपश्यी (हो) विहरता है । कैसे भिक्षुओ । भिक्षु पाँच ३नीवरण धर्मोमे धर्मानुपश्यी हो विहरता है ॽ—यहॉ भिक्षुओ । भिक्षु विद्यमान भीतरी काम-च्छन्द (=कामुकता) को मेरेमे भीतरी काम-च्छन्द विंद्यमान है’—जानता है । अ-विंद्यमान भीतरी कामच्छन्दको ‘मेरेमे भीतरी कामच्छन्द नही विंद्यमान है’—जानता है । अन्-उत्पन्न कामच्छन्दकी जैसे उत्पत्ति होती है, उसे जानता है । जैसे उत्पन्न हुये कामच्छन्दका प्रहाण (=विनाश) होता है, उसे जानता है । जैसे विनष्ट कामच्छन्दकी आगे फिर उत्पत्ति नही होती, उसे जानता है । विंद्यमान भीतरी व्यापाद (=द्रोह) को— ‘मुझमे भीतरी व्यापाद विद्यमान है’—जानता है । अ-विंद्यमान भीतरी व्यापादको—‘मेरेमे भीतरी व्यापाद नही विद्यमान है’—जानता है । जैसे अन्-उत्पन्न व्यापाद उत्पन्न होता है, उसे जानता है । जैसे उत्पन्न व्यापाद नष्ट होता है, उसे जानता है । जैसे विनष्ट व्यापाद आगे फिर नही उत्पन्न होता, उसे जानता है । विद्यमान भीतरी स्त्यान-मृद्ध (=थीन-मिद्ध=शरीर-मनकी अलसता) ० । ० ।</p>
<p>० भीतरू औद्धत्य-कौकृत्य (=उद्धच्च-कुक्कुच्च=उद्वेग-खेद,) ० । ० ।</p>
<p>० भीतरी विचिकित्सा (=सशय) ० । ० ।</p>
<p>“इस प्रकार भीतर धर्मोमे धर्मानुपश्यी हो विहरता है । बाहर धर्मोमे (भी) धर्मानुपश्यी हो विहरता है । भीतर-बाहर ० । धर्मोमे समुदय (=उत्पत्ति) धर्मका अनुपश्यी (=अनुभव करनेवाला) हो विहरता है । ० व्यय (=विनाश)-धर्म ० । ० उत्पत्ति-विनाश-धर्म ० । स्मृतिके प्रमाणके लिये ही, ‘धर्म है’—यह स्मृति उसकी बराबर विद्यमान रहती है । वह (तृष्णा आदिमे) अ-लग्न हो विहरता है । लोकमे कुछ भी (मै और मेरा) करके ग्रहण नही करता । इस प्रकार भिक्षुओ । भिक्षु धर्मोमे धर्म-अनुपश्यी विहरता है ।</p>
<p>(२) स्कंध</p>
<p>“और फिर भिक्षुओ । भिक्षु पाँच उपादान१ स्कंध धर्मोमे धर्म-अनुपशयी हो विहरता है । कैसे भिक्षुओ । भिक्षु पाँच उपादानस्कंध धर्मोमे धर्म-अनुपश्यी हो विहरता है ॽ भिक्षुओ । भिक्षु (अनुभव करता है)—‘यह रुप है’, ‘यह रूपकी उत्पत्ति (=समुदय)’, ‘यह रूपका अस्त-गमन (=विनाश) है’ । ० संज्ञा ० । ० संस्कार ० । ० विज्ञान ० । इस प्रकार अध्यात्म (=शरीरके भीतरी) धर्मोमे धर्म-अनुपश्यी हो विहरता है । बहिर्घा (=शरीरके बाहरी) धर्मोमे धर्म-अनुपश्यी शरीरके भीतरी-बाहरी धर्मो (=वस्तुओ) मे समुदय (=उत्पत्ति)-धर्मको अनुभव करता विहरता है । वस्तुओमे विनाश (=व्यय)-धर्मको अनुभव करता विहरता है । वस्तुओमे उत्पत्ति-विनाश-धर्मको अनुभव करता विहरता है । सिर्क ज्ञान और स्मृतिके प्रमाणके लिये ही ‘धर्म है’— यह स्मृति उसको बराबर विद्यमान रहती है । वह अनासक्त हो विहरता है । लोकमे कुछ भी नही ग्रहण करता । इस प्रकार भिक्षुओ । भिक्षु पाँच उपादान-स्कंधोमे धर्म (=स्वभाव) अनुभव करता (=धर्म-अनुपश्यी) विहरता है ।</p>
<p>(३) आयतन</p>
<p>“और किर भिक्षुओ । भिक्षु छै आध्यात्मिक (=शरीरके भीतरी), बाह्य (=शरीरके बाहरी) २आयतन धर्मोमे धर्म अनुभव करता विहरता है । कैसे भिक्षुओ । भिक्षु छै भीतरी बाहरी आयतन (-रुपी) धर्मोमे धर्म अनुभव करता विहरता है ? —भिक्षुओ । भिक्षु चक्षुको अनुभव करता है, रूपोको अनुभव करता है, और जो उन दोनो (=चक्षु और रुप) करके संयोजन३ उत्पन्न होता है, उसे भी अनुभव करता है । जिस प्रकार अन्-उत्पन्न संयोजनकी उत्पत्ति होती है, उसे भी जानता है । जिस प्रकार उत्पन्न संयोजनका प्रहाण (=विनाश) होता है, उसे भी जानता है । जिस प्रकार प्रहीण (=विनष्ट) संयोजनकी आगे फिर उत्पत्ति नही होती, उसे भी जानता है । श्रोत्रको अनुभव करता है, शब्दको अनुभव करता है ० । घ्राण (=सूँघनेकी शक्ति, घ्राण-इद्रिय)को अनुभव करता है । गंधको अनुभव करता है ० । जिह्वा ० । ० । ० । काया (=त्वक्-इद्रिय, ठंडा गर्म आदि जाननेकी शक्ति) ०‘ स्प्रष्टव्य (=ठंडा गर्म आदि) ० । ० । मनको अनुभव करता है । धर्म (=मनके विषय) को अनुभव करता है । दोनो (=मन और धर्म) करके जो ३संयोजन उत्पन्न होता है, उसको भी अनुभव करता है । ० । इस प्रकार अध्यात्म (=शरीरके भीतर) धर्मो (=पदार्थो) में धर्म (=स्वभाव) अनुभव करता विहरता है, बहिर्घा (=शरीरके बाहर) ०, अध्यात्म-बहिर्घा ० । धर्मोमे उत्पत्ति-धर्मको ०, ० विनाश-धर्मको ०, ० उत्पत्ति-विनाश-धर्मको ० । सिर्फ ज्ञान और स्मृतिके प्रमाणके लिये ० । इस प्रकार भिक्षुओ । भिक्षु शरीरके भीतर और बाहरवाले छै आयतन धर्मो (=पदार्थो) मे धर्म (=स्वभाव) अनुभव करता विहरता है ।</p>
<p>(४) बोध्यंग</p>
<p>“और भिक्षुओ । भिक्षु सात बोधि-अंग धर्मो (=पदार्थो) मे धर्म (=स्वभाव) अनुभव करता विहरता है । कैसे भिक्षुओ । ० ॽ भिक्षुओ । भिक्षु । विद्यमान भीतरी (=अध्यात्म) स्मृति संबोधि-अंगको ‘मेरे भीतर स्मृति संबोधि-अंग है’—अनुभव करता है । अ-विद्यमान भीतरी स्मृति संबोधि-अंगको ‘मेरे भीतर स्मृति संबोधि-अंग नही है’—अनुभव करता है । जिस प्रकार अन्-उत्पन्न स्मृति संबोधि-अंगकी उत्पत्ति होती है, उसे जानता है । जिस प्रकार उत्पन्न स्मृति संबोधि-अंगकी भावना परिपूर्ण होती है, उसे भी जानता है । ० भीतरी धर्म-विचय (=धर्म-अन्वेषण) संबोधि-अंग ० । ० वीर्य ० । ० प्रीति ० । ० प्रश्र्नब्धि ० । ० समाधि ० । विद्यमान भीतरी उपेक्षा संबोधि-अंगको ‘मेरे भीतर उपेक्षा संबोधि-अंग है’—अनुभव करता है । अ-विद्यमान भीतरी उपेक्षा संबोधि-अंगको ‘मेरे भीतर उपेक्षा संबोधि-अंग नही है’—अनुभव करता है । जिस प्रकार अन्-उत्पन्न उपेक्षा संबोधि-अंगकी उत्पत्ति होती है, उसे जानता है । जिस प्रकार उत्पन्न उपेक्षा संबोधि-अंगकी भावना परिपूर्ण होती है, उसे जानता है, इस प्रकार शरीरके धर्मोमे धर्म अनुभव करता विहरता, शरीरके बाहर ०, शरीरके भीतर-बाहर ० । ० । इस प्रकार भिक्षुओ । भिक्षु शरीरके भीतर और बाहर वाले सात संबोधि-अंग धर्मोमे धर्म अनुभव करता विहरता है ।</p>
<p>(५) आर्य-सत्य</p>
<p>“और फिर भिक्षुओ । भिक्षु चार १आर्य-सत्य धर्मोमे धर्म अनुभव करता विहरता है । कैसे ० ॽ भिक्षुओ । ‘यह दुख है’—ठीक ठीक (=यथाभूत=जैसा है वैसा) अनुभव करता है । ‘यह दुखका समुदय (=कारण) है’—ठीक ठीक अनुभव करता है । ‘यह दुखका निरोध (=विनाश) है’—ठीक ठीक अनुभव करता है । ‘यह दुखके निरोधकी ओर ले जानेवाला मार्ग (=दुख-निरोध) गामिनी-प्रतिषद्) है’—ठीक ठीक अनुभव करता है ।</p>
<p>(इति) प्रथम माणवार ।।१।।</p>
<p>“इस प्रकार भीतरी धर्मोमे धर्मोनुपश्यी हो विहरता है । ० । अ-लग्न हो विहरता है । लोकमे किसी (वस्तु)को भी (मै और मेरा) करके नही ग्रहण करता । इस प्रकार भिक्षुओ । भिक्षु चार आर्य-सत्य धर्मोमे धर्मानुपश्यी हो विहरता है ।</p>
<p>(क) दुख-आर्य-सत्य—</p>
<p>“क्या है भिक्षुओ । दुःख आर्य-सत्य ॽ जन्म भी दुख है । बुढापा (=जरा) भी दुख है । मरण भी दुख है । शोक, परिदेवन (=रोना-काँदना), दुख, दौर्मनस्य, उपायास (=हैरानी-परेशानी) भी दुख है । अ-प्रियोका सयोग भी दुख है । प्रियोका वियोग भी दुख है । इच्छित वस्तु जो नही मिलती वह भी दुख है । सक्षेपमे पाँचो उपादान-स्कंध ही दुख है ।’ क्या है, भिक्षुओ । जन्म (=जाति) ॽ उन उन प्राणियोका उन उन योनियो (=सत्त्वनिकायो)मे जो जन्म=सजाति,=अवक्रमण=अभिनिर्वृत्ति, (भौतिक और अभौतिक) स्कंधोका प्रादुर्भाव, आयतनो (=इन्द्रिय-विषयो)का लाभ है, यही भिक्षुओ । जन्म कहा जाता है । क्या है, भिक्षुओ । बुढापा (=जरा) ॽ उन उन प्राणियोका उन उन योनियोमे जो बूढा होना=जीर्णता, खाडित्य (=दाँत टूटना), पालित्य (=बाल पकना), चमळा-</p>
<p>सिकुळना, आयुकी हानि, इन्द्रियोका परिपाक है, यही भिक्षुओ । बुढापा कहा जाता है । क्या है, भिक्षुओ । मरण ॽ उन उन प्राणियोका उन उन योनियोसे जो च्युत होना=च्यवनता, बिलगाव, अन्तर्धान होना, मृत्यु, मरण, काल करना, स्कन्धोका बिलगाव, कलेवरका छूटना, जीवनका विच्छेद है, यही ० । क्या है भिक्षुओ । शोक ॽ उन उन व्यसनोसे युक्त, उन उन दुखोसे पीडित (व्यक्ति)का जो शोक=शोचना=शोचितत्व, भीतर शोक, भीतर परिशोक है, यही ० । क्या है, भिक्षुओ । परिदेव ॽ उन उन व्यसनोसे युक्त, उन उन दुखोसे पीडित (व्यक्ति)का जो आदेवन=परिदेवन (=रोना-काँदना), आदेव=परिदेव=आदेवितत्त्व=परिदेवितत्त्व है, यही ० । क्या है, भिक्षुओ । दुख ॽ भिक्षुओ । जो शारीरिक दुख=शारीरिक पीडा, कायाके स्पर्शसे (हुआ) दुख=अ-सात अनुभव (=वेदमा) है, यही ० । कया है, भिक्षुओ । दौर्मनस्य ? भिक्षुओ । जो मानसिक दुख=मानसिक पीडा, मनके स्पर्शसे (हुआ) दुख=अ-सात (=प्रतिकूल) अनुभव है, यही ० । क्या है, भिक्षुओ । उपायास ॽ भिक्षुओ । उन उन व्यसनोसे युक्त, उन उन दुखोसे पीडित (व्यक्ति) का, जो आयास=उपायास (=हैरानी-परेशानी) =आयासितत्त्व=उपायासितत्त्व है, यही ० । क्या है, भिक्षुओ । ‘अप्रियोका सयोग भी दुख’ ॽ किसी (पुरूष)के अन्-इष्ट (=अनिच्छित)=अ-कान्त=अमानाप जो रूप, शब्द, गध, रस, स्प्रष्टव्य वस्तुये है, या जो उसके अनर्थाभिलाषी, अ-हिताभिलाषी,=अ-प्राशु-इच्छुक, अ-मंगल-इच्छुक (व्यक्ति) है, उनके साथ जो समागम=समबधान, मिश्रण है, यही ० । क्या है, भिक्षुओ । ‘प्रियोका वियोग भी दुख’ ॽ किसी (पुरूष)के इष्ट=कान्त=मनाप जो रूप, शब्द, गध, रस, स्प्रष्टव्य वस्तुये है, या जो उसके अर्थाभिलाषी, हिताभिलाषी=प्राशु-इच्छुक, मंगल-इच्छुक माता, पिता, भ्राता, भगिनी, कनिष्ठा (वहिन), मित्र, अमात्य, या जाति, रक्तसंबंधी है, उनके साथ अ-संगति=अ-समागम=अ-समबधान=अ-मिश्रण है, यही ० । क्या है, भिक्षुओ । ‘इच्छित वस्तु जो नही मिलती, वह भी दुख’ ॽ भिक्षुओ । जन्मनेके स्वभाववाले प्राणियोको यह इच्छा उत्पन्न होती है—‘अहो । हम जन्म स्वभाववाले न होते, हमारे लिये जन्म न आता’, किन्तु यह इच्छा करनेसे मिलनेवाला नही । यही भी ‘इच्छित वस्तु जो नही मिलती, वह भी दुख’ है । भिक्षुओ । जरा-स्वभाववाले प्राणियोको इच्छा होती है—‘अहो । हम जरा स्वभाववाले न होते, हमारे लिये जरा न आती’, किन्तु यह इच्छा करनेसे मिलनेवाला नही है । यह भी ० । भिक्षुओ । व्याधि-स्वभाववाले प्राणियोको इच्छा होती है—० । भिक्षुओ । मरण-स्वभाववाले प्राणियोको इच्छा होती है—० । भिक्षुओ । शोक-स्वभाववाले प्राणियोको इच्छा होती है—० । भिक्षुओ । परिदेव-स्वभाववाले ० । ० दुख-स्वभाववाले ० । ० दौर्मनस्य-स्वभाववाले ० । ० उपायास-स्वभाववाले ० । क्या है, भिक्षुओ । ‘संक्षेपमे पाँचो उपादानस्कंध ही दुख है ॽ जैसे कि रूप-उपादान-स्कंध, वेदना०, संज्ञा०, संस्कार०, विज्ञान-उपादानस्कंध—यही भिक्षुओ । ‘संक्षेपमे पाँचो उपादानस्कंध ही दुख’ कहे जाते है ।</p>
<p>“भिक्षुओ । यह दुख आर्यसत्य कहा जाता है ।</p>
<p>(ख) दुख-समुदय आर्यसत्य—</p>
<p>“क्या है, भिक्षुओ । दुख-समुदय आर्यसत्य ॽ जो यह राग-युक्त, नन्दी—उन उन (वस्तुओ) मे अभिनन्दन करनेवाली, आवागमनकी तृष्णा है, जैसे कि भोग-तृष्णा, भव(=जन्म)-तृष्णा, विभव-तृष्णा । भिक्षुओ । वह तृष्णा उत्पन्न होने पर कहाँ उत्पन्न होती है, स्थित होनेपर कहाँ स्थित होती है ॽ जो लोकमे (मनुष्यका) प्रिय, सात (=अनुकूल) है, वही यह तृष्णा उत्पन्न होनेपर उत्पन्न होती है, स्थित होनेपर स्थित होती है । क्या है लोकमे प्रिय, सात ॽ चक्षु लोकमे प्रिय=सात है, यहाँ यह तृष्णा ० उत्पन्न होती है ० । श्रोत्र ० । घ्राण ० । जिह्वा ० । काय ० । मन ० । (चक्षुका विषय) रूप ० । शब्द ० । गन्ध ० । रस ० । स्प्रष्टव्य ० । धर्म ० । चक्षुर्विज्ञान (=ऑख और रूपके संबंधसे उत्पन्न ज्ञान) ० । श्रोत्रविज्ञान ० । घ्राणविज्ञान ० । जिह्वाविज्ञान ० । कायविज्ञान ० । मनोविज्ञान ० ।</p>
<p>चक्षु-सस्पर्श (=ऑखका उसके विषय रुपके साथ समागम) ० । श्रोत्रसस्पर्श ० । घ्राणसस्पर्श ० । जिह्वासस्पर्श ० । कायसस्पर्श ० । चक्षु-सस्पर्शज वेदना (=ऑख और रुपके समागमसे जो ज्ञान होता है, और उसमे अनुकूलता या प्रतिकूलताको देखकर चित्तको दुख या सुख होता है वह वेदना कही जाती है) ० । श्रोत्रसस्पर्शज वेदना ० । घ्राणसस्पर्शज वेदना ० । जिह्वासस्पर्शज वेदना ० । कायसस्पर्शज वेदना ० । मन सस्पर्शज वेदना ० । रुपसज्ञा (=रुप संबंधी ज्ञानका अनुभव) ० । शब्दसंज्ञा ० । गध-संज्ञा ० । रससज्ञा ० । स्प्रष्टव्यसज्ञा ० । धर्मसज्ञा ० । रुपसचेतना (=रुपका ख्याल ) ० । शब्दसचेतना ० । गधसचेतना ० । रससचेतना ० । स्प्रष्टव्यसचेतना ० । धर्मसचेतना ० । रुपतृष्णा ० । शब्दतृष्णा ० । गधतृष्णा ० । रसतृष्णा ० । स्प्रष्टव्यतृष्णा ० । धर्मतृष्णा ० । रुपवितर्क ० । शब्दवितर्क ० । गधवितर्क ० । रसवितर्क ० । स्प्रष्टव्यवितर्क ० । धर्मवितर्क ० । रुपविचार ० । शब्दविचार ० । गधविचार ० । रसविचार ० । स्प्रष्टव्यविचार ० । धर्मविचार लोकमे प्रिय सात है, यहाँ वह तृष्णा ० उत्पन्न होती है ० ।</p>
<p>“भिक्षुओ । यह दुखसमुदय आर्यसत्य कहा जाता है ।</p>
<p>(ग) दुख-निरोघ आर्यसत्य</p>
<p>“कया है, भिक्षुओ । दुखनिरोध आर्यसत्य ॽ जो उसी तृष्णाका सर्वथा निरोध, त्याग=प्रति-निस्सर्ग, मुक्ति=अन्-आलय है । भिक्षुओ । वह तृष्णा कहॉ प्रहीण=निरुद्ध होती है ॽ लोकमे जो प्रिय=सात है, यहॉ वह तृष्णा प्रहीण=निरुद्ध होती है । कया है लोकमें प्रिय सात ॽ चक्षु ०१ धर्मविचार लोकमे प्रिय=सात है, यहाँ वह तृष्णा प्रहीण=निरुद्ध होती है ।</p>
<p>“भिक्षुओ । यह दुखनिरोध आर्यसत्य कहा जाता है ।</p>
<p>(च) दुख-निरोधगामिनी प्रतिषद् आर्यसत्य</p>
<p>“कया है भिक्षुओ । दुखनिरोघगामिनी प्रतिषद् आर्यसत्य ॽ यही आर्य अष्टागिक मार्ग जैसे कि—सम्यगदृष्टि, सम्यकसंकल्प, सम्यगवचन, सम्यककर्मान्त, सम्यगआजीव, सम्यगव्यायाम, सम्यक्-स्मृति, सम्यकसमाधि । कया है भिक्षुओ । सम्यगदृष्टि ॽ जो दुख-विषयक ज्ञान है, दुखसमुदय-विषयक ज्ञान है, दुख-निरोधविषयक ज्ञान है, दुखनिरोधगामिनीप्रतिषद-विषयक ज्ञान है, भिक्षुओ । यह सम्यग्-दष्टि कही जाती है । कया है, भिक्षुओ । सम्यकसंकल्प ॽ निष्कामता (=अनासकित)का संकल्प, अ-व्यापाद (=अद्रोह)संकल्प, अहिंसासंकल्प, यह भिक्षुओ । सम्यकसंकल्प कहा जाता है । कया है, भिक्षुओ । सम्यगवचन ॽ झूठत्याग, चुगलीत्याग, कटुवचनत्याग, बकवासका त्याग, यह भिक्षुओ । सम्यगवचन कहा जाता है । कया है, भिक्षुओ । सम्यककर्मान्त ॽ हिंसात्याग, चोरीत्याग, व्यभिचारत्याग, यह ० । क्या है, भिक्षुओ । सम्यग्आजीव ॽ भिक्षुओ । आर्यश्रावक मिथ्याआजीव (=झूठी जीविका)को छोळ सम्यग्आजीवसे जीविका चलाता है, यह ० । कया है, भिक्षुओ । सम्यगव्यायाम ॽ भिक्षुओ । यहॉँ भिक्षु अनुत्पन्न पापो=बुराइयो (=अकुशलघर्मो)को न उत्पन्न होने देनेके लिये छन्द (=इच्छा) उत्पन्न करता है, उद्योग करता है, =वीर्यारम्भ करता है, चित्तको रोकता थामता है । उत्पन्न पापो=बुराइयोके नाशके लिये छन्द उत्पन्न करता है ० । अनुत्पन्न सुकर्मो (=कुशलधर्मो)के उत्पादनके लिये छन्द उत्पन्न करता है ० । उत्पन्न कुशलघर्मेोकी स्थिति, अ-नाश, वृघ्द्रि, विपुलता, भावनाकी पूर्णताके लिये छन्द उत्पन्न करता है ० । यह ० । कया है, भिक्षुओ । सम्यकस्मृति ॽ जब भिक्षुओ । भिक्षु ०२ कायामे कायानुपश्यी हो विहरता है । ० चित्तमे चित्तानुपश्यी ० । यह कही जाती है भिक्षुओ । सम्यकस्मृति । कया है, भिक्षुओ । सम्यकसमाधि ॽ भिक्षुओ । यहाँ भिक्षु कामोसे अलग हो, बुराइयोसे</p>
<p>अलग हो वितर्क और विचारयुक्त विवेकसे उत्पन्न प्रीति सुखवाले प्रथम ध्यानको प्राप्त हो विहार करता है । ०१ द्वितीय ध्यान ० । ० तृतीय ध्यान ० । ० चतुर्थ ध्यान ० । यह कही जाती है भिक्षुओ । सम्यक्-समाधि ।</p>
<p>“भिक्षुओ । यह दुखनिरोधगामिनी प्रतिषद् आर्यसत्य कहा जाता है ।</p>
<p>“इस प्रकार भीतरी धर्मोमें धर्मानुपश्यी हो विहरता हें ० ।। अ-लग्न हो विहरता है । लोकमे किसी (वस्तु) को भी (मै और मेरा) करके नही ग्रहण करता । इस प्रकार भिक्षुओ । भिक्षु चार आर्य-सत्य घर्मोमें धर्मानुपश्यी हो विहरता है।</p>
<p>“भिक्षुओ । जो कोई इन चार स्मृति-प्रस्थानोकी इस प्रकार सात वर्ष भावना करे, उसको दो फलोमे एक फल (अवश्य) होना चाहिए—इसी जन्ममें आज्ञा (=अर्हत्व) का साक्षात्कार या २ उपाधि शेष होनेपर अनागामी-भाव । रहने दो भिक्षुओ । सात वर्ष, जो कोई इन चार स्मृति-प्रस्थानो-को इस प्रकार छै वर्ष भावना करे ० । ० पाँच वर्ष ० । ० चार वर्ष ० । ० तीन वर्ष ० । ० दो वर्ष ० । ० एक वर्ष ० । सात मास ० । ० छै मास ० । ० पाँच मास ० । ० चार मास ० । ० तीन मास ० । ० दो मास ० । ० एक मास ० । ० अर्द्ध मास ० । ० सप्ताह ० ।</p>
<p>“भिक्षुओ । ‘वह जो चार स्मृति-प्रस्थान है, वह सत्त्वोकी विशुद्धिके लिए, शोक-कष्टके विनाशके लिए, दुख दीर्मनस्यके अतिक्रमणके लिये, न्याय (=सत्य) की प्राप्तिके लिये, निर्वाणकी प्राप्ति और साक्षात् करनेके लिये, एकायन मार्ग है ।’ यह जो (मैने) कहा, इसी कारणसे कहा ।”</p>
<p>भगवानने यहा कहा, सन्तुष्ट हो, उन भिक्षुओने भगवानके भाषणको अभिनन्दित किया ।३</p>
<p>१—इति मूलपरियायवग्ग (१।१)</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
