<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn10">
<article>
<div class="hgroup">
<p class="division">दीध-निकाय</p>
<h1>10. सुभ-सुत्त (१।१०)</h1>
</div>
<p>धर्म के तीन स्कंध—(१) शील-स्कंध । (२) समाधि-स्कंध । (३) प्रज्ञा-स्कंध ।</p>
<p>ऐसा मैने सुना—एक समय आयुष्मान् आनन्द भगवानके परिनिर्वाणके कुछ ही दिन बाद श्रावस्तीमे अनाथ-पिण्डिकके आराम जेतवनमे विहार करते थे, ।</p>
<p>उस समय किसी कामसे तोदेय्य पुत्त शुभनामक माणवक भी श्रावस्तीहीमे वास करता था । तब तोदेय्यपुत्त शुभ माणवकने किसी दूसरे माणवकसे कहा—“हे माणवक, सुनो । जहाँ आयुष्मान् आन्नद है वहॉ जाओ, जाकर आयुष्मान् आनन्दको मेरी ओरसे कुशल समाचार पूछो—‘तोदेय्यपुत्त शुभ माणवक आप आनन्दका कुशल समाचार पूछता है’ । और ऐसा कहो, आप कृपाकर तोदेय्यपुत्त शुभ माणवकके घरपर चले ।”</p>
<p>“बहुत अच्छा” कहकर वह माणवक ० शुभ माणवकके कहे हुयेको स्वीकारकर जहॉ आयुष्मान् आनन्द थे वहॉ गया । जाकर आयुष्मान् आनन्दसे स्वागतके शब्द कहे । स्वागतके शब्द कहकर वह एक ओर बैठ गया । एक ओर बैठे हुये उस माणवकने आयुष्मान् आनन्दसे यह कहा—“शुभ माणवक आप आनन्दका कुशल समाचार पूछता है, और ऐसा कहता है,—‘आप कृपाकर वहॉ चले, जहॉ ० शुभ माणवकका घर है ।”</p>
<p>उसके ऐसा कहनेपर आयुष्मान् आन्नदने उस माणवकसे कहा,—“माणवक । यह समय नही है, आज मैने जुलाब लिया है, कल उचित समय देखकर आऊँगा ।”</p>
<p>“वह माणवक आयुष्मान् आनन्दके कहे हुयेको मान “बहुत अच्छा” कह आसनसे उठकर वहॉ गया जहाँ ० शुभ माणवक था । जाकर ० शुभसे यह कहा—“श्रमण आनन्दको मैंने आपकी ओर से कहा—शुभ ० आप आनन्द ० । और ऐसा कहा—आप कृपाकर ० । ऐसा कहनेपर श्रमण आनन्दने मुझे यह कहा—‘माणवक । यह समय ०।’ इतना पर्याय्त है (क्योकि इतनेसे) आप आनन्दने कल आनेको स्वीकारकर लिया ।”</p>
<p>तब आयुष्मान् आनन्द उस रातके बीत जानेपर सुबह ही तैयार हो, पात्र और चीवर ले चेतक भिक्षुको साथ ले जहॉ ० शुभ माणवकका घर था, वहॉ गये । जाकर बिछे आसनपर बैठ गये ।</p>
<p>तब ० शुभ माणवक जहॉ आयुष्मान् आनन्द थे वहॉ गया । जाकर आयुष्मान् आन्नदसे स्वागतके वचन कहे । स्वागतके वचन कहनेके बाद एक ओर बैठ गया । एक ओर बैठे ० शुभ माणवकने आयुष्मान् आनन्दसे यह कहॉ—‘आप (आन्नद) भगवान् गौतमके बहुत दिनो तक सेवक और पासमे रहनेवाले रह चुके है । आप आनन्द जानते है जिन धर्मोकी प्रशंसा भगवान् गौतम किया करते थे, जिन (धर्मो) को वे जनताको सिखाते पढाते और (जिनमे) प्रतिष्ठित करते थे । हे आनन्द । भगवान् गौतम किन धर्मोकी प्रशंसा किया करते थे, किन (धर्मो) को वे जनताको सिखाते पढाते और (उनमे) प्रतिष्ठित करते थे ?”</p>
<p>धर्मके तीन स्कन्ध</p>
<p>“वे भगवान् तीन स्कन्धो१ (=समूहो) की प्रशंसा करते थे । जिससे वे जनता ० । किन तीनो की ॽ आर्य़ शीलस्कन्ध (=उत्तम सदाचार-समूह)की, आर्य़ समाधिस्कन्धकी, (और) आर्य़ प्रज्ञास्कन्धकी । हे माणवक । भगवान् इन्ही तीन स्कन्धोकी प्रशंसा किया करते थे, जिससे वे जनता ०।”</p>
<p>१—शील-स्कन्ध</p>
<p>“हे आनन्द । वह आर्य़ शील-स्कन्ध कौन-सा है जिसकी भगवान् प्रशंसा करते थे, और जिसको वे जनता ० ॽ”</p>
<p>“हे माणवक । जब संसारमे तथागत अर्हत् सम्यक् सम्बुद्ध ० २ उत्पन्न होते है । ० शीलसम्पन्न, ० । इन्द्रियोको वशमे रखनेवाला, भोजनकी मात्रा जाननेवाला, स्मृतिमान्, सावधान ओर संतुष्ट रहता है ।</p>
<p>“माणवक । भिक्षु कैसे शीलसम्पन्न, (=सदाचारयुक्त) होता है ॽ</p>
<p>“माणवक । भिक्षु हिंसाको छोळ ०३ — वह इस उत्तम सदाचार-समूह (=आर्य शील-स्कन्ध) से युक्त हो अपने भीतर निर्दोष सुखको अनुभव करता है । माणवक । इस तरह भिक्षु शील-सम्पन्न होता है । माणवक । यही शील-स्कन्ध है जिसकी प्रशंसा भगवान् करते थे और जिससे जनता ० । (किन्तु) इससे और ऊपर भी करना हे ।”</p>
<p>“हे आनन्द । आश्चर्य है, हे आनन्द अद्भुत है । हे आनन्द । वह आर्य शील-स्कन्ध पूर्ण है अपूर्ण नही है । हे आनन्द । इस प्रकारका परिपूर्ण आर्य-शील-स्कन्ध मै तो इस (धर्म) के बाहर और किसी दूसरे श्रमण या ब्राह्मणमे नही देखता । हे आनन्द । इस प्रकारके परिपूर्ण आर्य-शील-स्कन्ध इसके बाहर दूसरे श्रमण और ब्राह्मण यदि अपनेमे देखे तो वे इतनेसे संतुष्ट हो जावे—‘बस, इतना काफी है, श्रमण-भावके लिये इतना पर्य़ाप्त है, अब और कुछ करना बाकी नही है’ । किन्तु आप आनन्दने तो कहा है—‘इसके ऊपर और करना है’ ।</p>
<p>२—समाधि-स्कन्ध</p>
<p>“हे आनन्द । वह श्रेष्ठ समाधि-समूह (=आर्य समाधि-स्कन्ध) कोन-सा है, जिसकी प्रशंसा भगवान् किया करते थे, जिसको वे जनता ० ॽ”</p>
<p>३—प्रज्ञा-स्कन्ध</p>
<p>“हे माणवक । भिक्षु कैसे इन्द्रियोको वशमे रखनेवाला होता है ॽ माणवक । भिक्षु ऑखसे रूपको देखकर ० ० ४ —अब यहॉ करनेके लिये नही रहा ।”</p>
<p>“आनन्द । आश्चर्य है, आनन्द । अद्भुत है । यह आर्य-प्रज्ञा-स्कन्ध परिपूर्ण ० ।</p>
<p>“आश्चर्य है हे आनन्द । अद्भुत है हे आनन्द । जैसे उलटको सीधा करदे ५ ० । इसी तरहसे आप आनन्दने अनेक प्रकारसे धर्म प्रकाशित किया । हे आनन्द । यह मै भगवान् गौतमकी शरण जाता हूँ, धर्म और भिक्षु-संघकी भी । हे आनन्द । आनन्द । आजसे आप मुझे जन्म भरकेलिये अजलिवद्ध शरणागत उपासक स्वीकार करे ।”</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
