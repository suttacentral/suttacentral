<!DOCTYPE html>
<html>
<head>
<meta author="Rahul Sankrityayan">
<title></title>
</head>
<body>
<div id="text" lang="hi">
<section class="sutta" id="dn19">
<article>
<div class="hgroup">
<p class="division">दीध-निकाय</p>
<h1>19. महागोविन्द-सुत्त</h1>
</div>
<p>५—बुद्ध-धर्मकी महिमा</p>
<p>“पञ्चशिख । हॉ, मुझे स्मरण है । मै ही उस समय महागोविन्द ब्राह्मण था । मैने ही उन श्रावकोको ब्रह्मलोकका मार्ग बतलाया था । पञ्चशिख । मेरा वह ब्रह्मचर्य न निर्वेदके लिये,=न विरागके लिये, न निरोधके लियो, न उपशम (=परमशान्ति)के लिये, न ज्ञान-प्राप्तिके लिये, न सबोधिके लिये, और न निर्वाणके लिये था । वह केवल ब्रह्मलोक-प्राप्तिके लिये था । पञ्चशिख । मेरा यह ब्रह्मचर्य ऐकान्त (बिलकुल) निर्वेदके लिये, विराग ० और निर्वाणके लिये है ।</p>
<p>“पञ्चशिख । तो कौनसा ब्रह्मचर्य एकान्त निर्वेदके लिये, ० और निर्वाणके लिये होता है ? यही आर्य अष्टाड्गिक मार्ग—सम्यक् दृष्टि, सम्यक् संकल्प, सम्यक् वाक्, सम्यक् कर्मान्त, सम्यक् आजीव, सम्यक् व्यायाम, सम्यक् स्मृति, सम्यक् समाधि । पञ्चशिख । यही ब्रह्मचर्य एकान्त निर्वेदके लिये ० है । पञ्चशिख । जो मेरे श्रावक पूरा पूरा धर्म जानते है, वे आस्त्रवोके क्षय होनेसे, आस्त्रव-रहित चित्तकी मुक्ति (=चेतोविमुक्ति), प्रज्ञाविमुक्तिको इसी जन्ममे स्वयं जानकर, साक्षात्कारकर विहार करते है । (और) जो पूरा पूरा धर्म नही जानते, वे कामलोकके क्लेश (=चित्त-मल) रूपी बन्धनोके क्षय होनेसे देवता (=औपपातिक) होते है । जो पूरा पूरा धर्म नही जानते, उनमे कितने ही तीन बन्धनोके क्षय हो जानेसे राग, दोष, और मोहके दुर्बल हो जानेसे सकृदागामी होते है । वह एक ही बार इस संसारमे आकर दुखोका अन्त करेगे । कितने ही अविनिपात-धर्मा (जो फिर मार्गसे कभी नही गिर सके) होगे और जिनकी सबोधि-प्राप्ति नियत है ऐसे स्त्रोत आपन्न होते है ।</p>
<p>“पञ्चशिख । अत इन सभी कुलपुत्रोकी प्रब्रज्या सफल, सार्थक और उन्नत है ।”</p>
<p>भगवानने यह कहा । पञ्चशिख गन्धर्वपुत्र संतुष्ट हो भगवानके कथनका अभिनन्दन और अनुमोदनकर भगवानकी वन्दना तथा प्रदक्षिणा करके वही अन्तर्धांन हो गया ।</p>
</article>
<aside id="metaarea">
<p>Translation of the Dīgha Nikāya by <span class="author">Rahul Sankrityayan</span>, 1936.</p>
<p>The digital text was prepared from the scanned images available at the <a href="http://www.dli.gov.in/cgi-bin/metainfo.cgi?&amp;title1=Suttpitakaka%20Dirgh%20-%20Nikay%20&amp;author1=Sankrityayan,%20Rahul&amp;subject1=Literature&amp;year=1936%20&amp;language1=hindi&amp;pages=379&amp;barcode=99999990069074&amp;author2=&amp;identifier1=&amp;publisher1=Mahabodhi%20Sabha,%20Sarnath%20&amp;contributor1=&amp;vendor1=NONE&amp;scanningcentre1=Banasthali%20University&amp;slocation1=NONE&amp;sourcelib1=Digamber%20Jain%20Atishay%20Kshetra,%20Jain%20Vidhya%20Sansthan%20Library,%20Shri%20Mahaveer%20Ji,%20(Karauli%20)&amp;scannerno1=0&amp;digitalrepublisher1=Digital%20Library%20Of%20India&amp;digitalpublicationdate1=2010-08-00&amp;numberedpages1=&amp;unnumberedpages1=&amp;rights1=Copyright%20permitted&amp;copyrightowner1=&amp;copyrightexpirydate1=&amp;format1=Tagged%20Image%20File%20Format%20&amp;url=/data9/upload/0266/643" target="_blank">Digital Library of India</a>, typed by eDataMine, and supervised and prepared for SuttaCentral by <span class="editor">Bhikkhu Sujato</span> and <span class="editor">Dilbag Bhangu</span>.</p>
</aside>
</section>
</div>
</body>
</html>
