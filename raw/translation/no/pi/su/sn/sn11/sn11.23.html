<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn11.23">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Sakka</p>
<h1>11.23. Magi</h1>
</div>
<p>En gang da Mesteren var i Jetalunden i Savatthi, vendte han seg mot munkene og sa:</p>
<p>«En gang var Vepacitti, asuraenes konge syk og hadde store smerter, munker. Sakka, gudenes konge, besøkte ham og spurte hvordan det sto til. Da Vepacitti så at Sakka kom, sa han:</p>
<p>‘Kan du gjøre meg frisk, Sakka?’</p>
<p>‘Da må du si hva sambarimba-magien går ut på, Vepacitti.’</p>
<p>‘Vent til jeg får rådført meg med de andre asuraene,’ sa Vepacitti.</p>
<p>Dermed spurte han de andre asuraene om han kunne fortelle Sakka hva sambarimba-magien gikk ut på. Men de andre asuraene sa at det måtte han ikke gjøre. Da uttalte Vepacitti dette verset: </p>
<blockquote class="gatha"><p>‘Den som utøver en slik magi, Sakka,<br>
kommer til det dypeste helvete<br>
der asuraen Sambara har vært i hundre år.’</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
