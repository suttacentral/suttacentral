<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn11.4">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Sakka</p>
<h1>11.4. Tålmodighet </h1>
</div>
<p>En gang da Mesteren var i Savatthi, vendte han seg mot munkene og sa:</p>
<p>«Det sto en gang et slag mellom gudene og asuraene, munker. Asuraenes konge, Vepacitti, talte til asuraene og sa:</p>
<p>‘Hvis vi vinner i dette slaget mot gudene, mine herrer, så bind Sakka, gudenes konge om hender, føtter og hals og før ham fram for meg i asuraenes hovedstad!’</p>
<p>Sakka, gudenes konge, talte også til gudene og sa:</p>
<p>‘Hvis vi vinner i dette slaget mot asuraene, mine herrer, så bind Vepacitti, asuraenes konge om hender, føtter og hals og før ham fram for meg i Sudhamma-salen!’</p>
<p>Så sto slaget, og gudene vant over asuraene. De trettittre gudene bandt Vepacitti, asuraenes konge om hender, føtter og hals og førte ham fram for Sakka, gudenes konge, i Sudhamma-salen. Vepacitti overhøvlet Sakka på det groveste både da han ble ført bundet fram for Sakka i tronsalen Sudhamma og da han ble ført ut igjen.</p>
<p>Vognstyreren Matali spurte Sakka: </p>
<blockquote class="gatha"><p><p>‘Er du redd nå, Sakka?<br>
Eller er det fordi du er svak<br>
at du finner deg i<br>
slik grov kjeft fra Vepacitta?’</p></blockquote>
<p>Sakka svarte: </p>
<blockquote class="gatha"><p><p>‘Jeg er verken redd eller svak<br>
fordi om jeg viser tålmodighet.<br>
Hvis jeg skulle gi meg til å krangle<br>
med en tosk, ville jeg jo være dum.’ </p></blockquote>
<p>Matali sa:</p>
<blockquote class="gatha"><p><p>‘Men tosker blir bare mer oppkjeftige<br>
hvis man ikke tar igjen med dem.<br>
Derfor bør den som er klok,<br>
holde tosken i tømme med makt.’</p></blockquote>
<p>Sakka svarte: </p>
<blockquote class="gatha"><p>‘For min del mener nå jeg <br>
at når man ser en tosk som er rasende,<br>
stopper man ham best ved å øve<br>
oppmerksomhet og sinnsro.’ </p></blockquote>
<p>Matali sa: </p>
<blockquote class="gatha"><p>‘Det er et alvorlig feilgrep<br>
å vise en slik tålmodighet, Sakka.<br>
For når en tosk tror du viser<br>
tålmodighet fordi du er redd, </p>
<p>vil tullingen slett ikke gi seg,<br>
men storme fram på samme måte<br>
som oksen forfølger den som flykter.’ </p></blockquote>
<p>Sakka svarte: </p>
<blockquote class="gatha"><p>‘La ham da bare innbille seg<br>
at jeg er redd – om han vil.<br>
Av alle foredlende egenskaper<br>
finnes intet høyere enn tålmodighet. </p>
<p>Den som er sterk, men rolig,<br>
viser tålmodighet med den svake.<br>
Det er en høyere form for tålmodighet<br>
enn når den svake er tålmodig <br>
bare fordi han ikke har noe valg. </p>
<p>Den som tror at toskenes styrke er ekte styrke,<br>
vil si at sann styrke er svakhet.<br>
Den sterke, som tar vare på det som er rett,<br>
vil ikke gi seg ut i krangel. </p>
<p>Den dårligste av de to er han<br>
som kjefter tilbake når han får kjeft.<br>
Den som lar være å kjefte tilbake,<br>
høster en seier som er vanskelig å vinne. </p>
<p>Han søker det beste for begge,<br>
både for seg selv og for motparten.<br>
Når han ser at den andre er sint,<br>
bevarer han ro og oppmerksomhet. </p>
<p>Slik helbreder han begge,<br>
både seg selv og sin motpart.<br>
Det er bare slike som ikke forstår dette,<br>
som vil regne ham som en tosk.’ </p></blockquote>
<p>Sakka, gudenes konge, lever på fruktene av sine egne gode fortjenester, munker. Han har oppnådd herredømme blant de trettitre gudene og han er en som taler rosende om tålmodighet og mildhet. Så sørg for at dere, som har forlatt hjemmet for å følge den gode treningsdisiplinen, passer på å øve tålmodighet og mildhet.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
