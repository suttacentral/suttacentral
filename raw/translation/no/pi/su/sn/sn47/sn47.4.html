<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn47.4">
<article>
<div class="hgroup">
<p class="division">Tekster fordelt etter tema</p>
<p>Det store kapitlet</p>
<p>Tekster om oppmerksomhetstrening</p>
<h1>47.4. Samtalen i Sala</h1>
</div>
<p>En gang oppholdt Mesteren seg i brahmanlandsbyen Sala i landet Kosala. Der henvendte han seg til munkene, og sa:</p>
<p>«De nye munkene som forlot hjemmet for kort tid siden og som nylig er blitt ordinert i denne lære og disiplin, de bør dere gi en innføring i oppmerksomhet på de fire hovedområdene, og oppmuntre og hjelpe dem så oppmerksomheten blir etablert og videreutviklet.</p>
<p>Hvilke fire?</p>
<p>Hør her, venner! La sinnet falle til ro og konsentrer det i ett punkt, og betrakt kroppen som kropp, energisk og med oppmerksomhet og klar forståelse, slik at dere med konsentrert sinn kan lære å kjenne kroppen nøyaktig som den er. La sinnet falle til ro og konsentrer det i ett punkt, og betrakt følelsene som følelser, energisk og med oppmerksomhet og klar forståelse, slik at dere med konsentrert sinn kan lære å kjenne følelsene nøyaktig som de er. La sinnet falle til ro og konsentrer det i ett punkt, og betrakt tankene som tanker, energisk og med oppmerksomhet og klar forståelse, slik at dere med konsentrert sinn kan lære å kjenne tankene nøyaktig som de er. La sinnet falle til ro og konsentrer det i ett punkt, og betrakt fenomenene som fenomener, energisk og med oppmerksomhet og klar forståelse, slik at dere med konsentrert sinn kan lære å kjenne fenomenene nøyaktig som de er.</p>
<p>De munkene som ikke har nådd målet enda, men som trener sinnet sitt fram mot den høyeste fred fra det som binder,—de lar også sinnet falle til ro og konsentrerer det i ett punkt, og betrakter kroppen som kropp, følelsene som følelser, tankene som tanker og fenomenene som fenomener, energisk og med oppmerksomhet og klar forståelse, slik at de med konsentrert sinn kan lære å kjenne kroppen, følelsene, tankene og fenomenene nøyaktig som de er.</p>
<p>De munkene som er ærverdige arahanter og som har utslettet sine mentale forurensninger, som har gjort det som skulle gjøres, lagt fra seg børa og nådd fram til det sanne mål, som har skåret over det som binder til ny tilblivelse og gjort seg fri ved hjelp av fullkommen kunnskap—de lar også sinnet falle til ro og konsentrerer det i ett punkt, og betrakter kroppen som kropp, følelsene som følelser, tankene som tanker og fenomenene som fenomener, energisk og med oppmerksomhet og klar forståelse, slik at de med konsentrert sinn kan lære å kjenne kroppen, følelsene, tankene og fenomenene nøyaktig som de er.</p>
<p>Derfor bør de nye munkene som forlot hjemmet for kort tid siden og som nylig er blitt ordinert i denne lære og disiplin, få en innføring i oppmerksomhet på de fire hovedområdene, og derfor bør dere oppmuntre og hjelpe dem så oppmerksomheten blir etablert og videreutviklet, munker.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
