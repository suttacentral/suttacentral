<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn7.17">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med brahmaner</p>
<h1>7.17. Nybyggeren</h1>
</div>
<p>En gang da Mesteren var i Kosala, holdt han til i en lund der. En brahman som ble kalt Bharadvaja Nybyggeren holdt akkurat da på med å bygge et hus. Brahmanen fikk se Mesteren sitte under et sal-tre der med beina i kors, ryggen rak og oppmerksomheten festet på det emnet han hadde valgt seg. Da han så dette, tenkte han:</p>
<p>«Jeg liker å bygge her i denne lunden. Undres hva denne filosofen Gotama liker å gjøre her?»</p>
<p>Dermed gikk han bort til Mesteren og sa:</p>
<blockquote class="gatha"><p>«Hva har du ugjort her i skogen,<br>
der du sitter under sal-treet, munk?<br>
Hva er det du liker å gjøre<br>
alene her i skogen, Gotama?»</p></blockquote>
<p>Mesteren svarte:</p>
<blockquote class="gatha"><p>«Jeg har ikke noe ugjort her i skogen.<br>
Jeg har rykket opp roten<br>
og det står ikke noe kratt igjen.<br>
Det finnes ikke noe tornekratt for meg.<br>
Jeg trives alene fordi jeg er kvitt all misnøye.»</p></blockquote>
<p>Da brahmanen hørte dette, sa han:</p>
<p>«Utmerket, Gotama, utmerket! Det er som å rette opp det som var blitt veltet, eller som å åpenbare det som var skjult. Det er som å vise veien til en som var gått vill, eller som å bære lys inn i mørket, slik at den som har øyne kan se det som er der. Nettopp slik har du forklart sannheten på mange måter, Gotama. Nå tar jeg tilflukt til deg, Gotama, til din lære og til munkefellesskapet. Vær så snill å regne meg som en legvenn, Gotama, som har tatt tilflukt fra i dag av og så lenge jeg lever.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
