
<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn8.4">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Vangisa</p>
<h1>8.4. Ananda</h1>
</div>
<p>En gang da Ananda oppholdt seg i Anathapindikas park Jetalunden i Savatthi, sto han tidlig opp, kledde på seg, tok kappe og bolle og gikk inn til byen for å motta matgaver, og Vangisa var følgesvennen hans. Vangisa ble plaget av misnøye og begjær, og han sa til Ananda:</p>
<blockquote class="gatha"><p>«Jeg gløder av sanselig begjær!<br>
Sinnet mitt brenner opp! Å, gi meg<br>
noe som lindrer, vær så snill!<br>
Hjelp meg, du Gotamas ætling!»</p>
<p>Ananda svarte:</p>
<p>«Sinnet ditt brenner opp fordi<br>
dine inntrykk er forvrengte—<br>
unngå forestillingen du har<br>
om «skjønnhet knyttet til begjær».</p>
<p>Se alle deler av kropp og sinn<br>
som Annet og ikke som Selv—<br>
se dem som noe vondt! Finn lindring,<br>
ikke brenn deg igjen og igjen.</p>
<p>Meditér over det urene<br>
med konsentrert og samlet sinn—<br>
vær oppmerksom på kroppen din,<br>
øv en holdning som dreper lysten,</p>
<p>og innse alle tings flyktighet.<br>
Rykk opp hovmotet med roten!<br>
Når du har innsett hva hovmot er,<br>
skal du vandre med indre ro.»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
