<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.28">
<article>
<div class="hgroup">
<p class="division">Tekster fordelt etter tema</p>
<p>Kapitlet om årsakssammenhenger</p>
<p>Om personlighetsfaktorer</p>
<h1>22.28. Nytelser og ulemper</h1>
</div>
<p>I Savatthi sa Mesteren:</p>
<p>«Hvis former ikke hadde medført nytelser, ville ikke folk ha vært så lidenskapelig opptatt av dem. Men siden former medfører nytelser, er folk lidenskapelig opptatt av dem.</p>
<p>Hvis former ikke hadde medført ulemper, ville ikke folk ha blitt lei av dem. Men siden former medfører ulemper, blir folk lei av dem.</p>
<p>Hvis det ikke hadde vært mulig å slippe taket i former, ville ikke folk ha kunnet fri seg fra dem. Men siden det er mulig å slippe taket i former, blir folk også fri fra dem.</p>
<p>Hvis følelser, identifikasjoner, reaksjoner og bevissthet ikke hadde medført nytelser, ville ikke folk ha vært så lidenskapelig opptatt av dem. Men siden følelser, identifikasjoner, reaksjoner og bevissthet medfører nytelser, er folk lidenskapelig opptatt av dem.</p>
<p>Hvis følelser, identifikasjoner, reaksjoner og bevissthet ikke hadde medført ulemper, ville ikke folk ha blitt lei av dem. Men siden følelser, identifikasjoner, reaksjoner og bevissthet medfører ulemper, blir folk lei av dem.</p>
<p>Hvis det ikke hadde vært mulig å slippe følelser, identifikasjoner, reaksjoner og bevissthet, ville ikke folk ha kunnet fri seg fra dem. Men siden det er mulig å slippe taket i følelser, identifikasjoner, reaksjoner og bevissthet, blir folk også fri fra dem.</p>
<p>Så lenge ikke folk forstå nytelsene og ulempene ved disse fem involveringsgruppene som de er, munker, så lenge vil de heller ikke klare å slippe taket i denne verden med alle dens engler, djevler, guder, brahmaner og filosofer, fyrster og vanlige folk, og de vil heller ikke klare å rive tankene sin løs fra den og bli fri.</p>
<p>Men når folk først forstå nytelsene og ulempene ved disse fem involveringsgruppene som de er, munker, vil de klare å slippe taket i denne verden med alle dens engler, djevler, guder, brahmaner og filosofer, fyrster og vanlige folk, og da vil de klare å rive tankene sin løs fra den og bli fri.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
