<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn3.15">
<article>
<div class="hgroup">
<p class="division">Tekster fordelt etter tema 3</p>
<p>Boken med vers</p>
<p>Samtaler i Kosala</p>
<h1>15. Den som krenker, vil selv bli krenket</h1>
</div>
<p>En tid senere møttes de to kongene til et nytt slag. Men denne gangen var det kong Pasenadi som vant, og kong Ajatasattu ble tatt til fange.</p>
<p>Da tenkte kong Pasenadi:</p>
<p>«Selv om Ajatasattu har gått til angrep og gjort skader for meg uten at jeg på noen måte har provosert ham til det, så er han likevel min nevø. Han skal få slippe fra dette med livet, men jeg tar fra ham hele hans hær med elefanter, hester, stridsvogner og infanteri.»</p>
<p>Og slik ble det. Da Mesteren fikk høre om dette, sa han:</p>
<blockquote class="gatha">
<p>«Det er grenser for hvor mye<br>
du kan krenke en mann.<br>
Blir han tilstrekkelig krenket,<br>
vil han gjøre gjengjeld.</p>
<p>Tosken tror han klarer seg godt<br>
så lenge ondskapen ikke bærer frukt.<br>
Men når ondskapen bærer frukt,<br>
da får han det ille.</p>
<p>Drapsmenn finner drapsmannen,<br>
seierherren blir selv beseiret,<br>
Anklageren blir selv anklaget,<br>
den som ypper til strid, vil selv bli angrepet.</p>
<p>Slik gir handlinger resultater,<br>
den som krenker, vil selv bli krenket.»</p>
</blockquote>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</article>
</section>
</div>
</body>
</html>
