<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn4.17">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler med Mara</p>
<h1>4.17. De seks sansefeltene</h1>
</div>
<p>En gang da Mesteren bodde i huset med de spisse gavlene i Storskogen ved Vesali, underviste, gledet, oppmuntret og inspirerte han munkene med ord om læren., og han forklarte dem om de seks sansefeltene. Og munkene fulgte oppmerksom med og lyttet til læren med dyp konsentrasjon.</p>
<p>Den onde Mara så dette og fikk lyst til å forstyrre ham. Han nærmet seg Mesteren med mye skremmende støy og buldring så det var som om jorden skulle revne. En av munkene ropte:</p>
<p>«Pass på! Jorden revner!»</p>
<p>Men Mesteren sa:</p>
<p>«Jorden revner ikke, munk. Det er den onde Mara som har kommet for å forstyrre dere.»</p>
<p>Da Mesteren hadde gjennomskuet Mara, sa han:</p>
<blockquote class="gatha">
<p>«Former, lyder, smaker og dufter,<br>
berøringer og alle slags ideer –<br>
dette er den materielle verden som skremmer,<br>
dette er den verden vi blir beruset av.</p>
<p>Men når den oppvåknedes elev<br>
er oppmerksom, overvinner han dette<br>
og fordriver Maras herredømme<br>
slik sola fordriver nattemørket.»</p>
</blockquote>
<p>Da forsto Mara at Mesteren hadde gjennomskuet ham. Trist og nedslått forsvant han på flekken.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blanc">http://dhamma.priv.no/</a></p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
