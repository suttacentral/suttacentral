
<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn9.2">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler i skogen</p>
<h1>9.2. Oppmuntring</h1>
</div>
<p>Det var en gang en munk som bodde i et skogholt i Kosala. En dag da han satt og mediterte, sovnet han. Den ånden som holdt til der i skogen, fikk medfølelse med munken og ville gjerne oppmuntre ham og gi ham ny inspirasjon. Derfor gikk han bort til munken og sa:</p>
<blockquote class="gatha"><p>«Stå opp, munk! Hvorfor ligger du?<br>
Hvilken nytte har du av å sove nå?<br>
Hva hjelper det vel å sove<br>
når man er gjennomboret av en pil?</p>
<p>Baser deg på den tilliten<br>
som gjorde at du ble munk!<br>
La denne tilliten ta styringen,<br>
og hengi deg ikke til søvn!</p>
<p>Sanselige nytelser som tosker hengir seg til,<br>
er kortvarige og flyktige.<br>
Hvorfor skal søvnen få hemme<br>
en som har gått ut fra hjemmet?</p>
<p>Hvis du fordriver begjær og lidenskap<br>
og hvis du overvinner uvitenheten,<br>
vil du foredle din visdom.<br>
Så hvorfor la deg plage?</p>
<p>Hvis du skjærer bort din uvitenhet,<br>
og hvis du utsletter dine negative tendenser,<br>
slik at du ikke lenger opplever sorger og klager—<br>
hvorfor skal du da la deg plage?</p>
<p>Hvis du setter kreftene inn<br>
med styrke og med pågangsmot<br>
slik at du streber mot nibbana—<br>
hvorfor skal du da la deg plage?»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
