
<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn9.8">
<article>
<div class="hgroup">
<p class="division">Tekster fordelt etter tema</p>
<p>Boken med vers</p>
<p>Samtaler i skogen</p>
<h1>9.8. Husmoren</h1>
</div>
<p>Det var en gang en munk som bodde i et skogholt i Kosala. I en periode levde han altfor tett sammen med en familie der i strøket. Den ånden som bodde der i skogen, hadde medfølelse med ham og ville gjerne å få ham til å tenke seg om, så den tok skikkelse som husmoren der i familien, gikk bort til munken og sa:</p>
<blockquote class="gatha"><p>«Folk samles ved elvebredden,<br>
på markedet og langs gater og veier.<br>
Når de kommer sammen, prater de<br>
om meg og om deg. Hvorfor gjør de det?»</p>
<p>Munken svarte:</p>
<p>«Å, du vet hvordan skravla løper.<br>
En munk bør tåle såpass.<br>
Det er ikke noe å bli sint for,<br>
for dette gjør ikke noen skade.</p>
<p>Den som skvetter for hvert et ord<br>
som en sky gaselle i skogen,<br>
kan sies å mangle standhaftighet.<br>
Han klarer ikke å gjennomføre sin praksis.»</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
