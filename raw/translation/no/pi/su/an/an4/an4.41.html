<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="an4.41">
<article>
<div class="hgroup">
<p class="division">Tekster ordnet i nummerrekkefølge</p>
<p>Catukkanipāta</p>
<h1>4.41. Om å utvikle konsentrasjon</h1>
</div>
<p>Det finnes fire måter å utvikle konsentrasjon på, munker. Hvilke fire?</p>
<p>Det finnes en måte å utvikle konsentrasjon på som fører til at du lever lykkelig her og nå, hvis dere øver og praktiserer den mye. Det finnes en måte å utvikle konsentrasjon på som fører til klarsyn, hvis dere øver og praktiserer den mye. Det finnes en måte å utvikle konsentrasjon på som fører til oppmerksomhet og klar forståelse, hvis dere øver og praktiserer den mye. Det finnes en måte å utvikle konsentrasjon på som fører til utslettelse av negative tendenser i sinnet, hvis dere øver og praktiserer den mye.</p>
<p>Hvordan kan dere utvikle en konsentrasjon som fører til at du lever lykkelig her og nå, hvis dere øver og praktiserer den mye, munker? Det er når du isolerer deg både fra sansenytelser ... går inn i den fjerde dypmeditasjon og blir værende i den. Slik kan dere utvikle en konsentrasjon som fører til at du lever lykkelig her og nå, hvis dere øver og praktiserer den mye, munker.</p>
<p>Hvordan kan dere utvikle en konsentrasjon som fører til klarsyn, hvis dere øver og praktiserer den mye, munker? Det er når du retter oppmerksomheten mot lyset og etablerer et lys klart som dagen, slik at natten er som dag og dagen er som natt. Du åpner sinnet og fyller det med strålende lys. Slik kan dere utvikle en konsentrasjon som fører til klarsyn, hvis dere øver og praktiserer den mye, munker.</p>
<p>Hvordan kan dere utvikle en konsentrasjon som fører til oppmerksomhet og klar forståelse, hvis dere øver og praktiserer den mye, munker? Du er fullt klar over følelsene idet de oppstår, du er fullt klar over følelsene idet de vedvarer, og du er fullt klar over følelsene idet de blir borte igjen. Du er fullt klar over en identifikasjon ... osv... du er fullt klar over tankene idet de oppstår, du er fullt klar over tankene idet de vedvarer, og du er fullt klar over tankene idet de blir borte igjen. Slik kan dere utvikle en konsentrasjon som fører til oppmerksomhet og klar forståelse, hvis dere øver og praktiserer den mye, munker.</p>
<p>Hvordan kan dere utvikle en konsentrasjon som fører til utslettelse av negative tendenser i sinnet, hvis dere øver og praktiserer den mye, munker? Du betrakter de fem involveringsgruppene idet de oppstår og blir borte igjen—dette er et primærsanseinntrykk, slik oppstår det og slik blir det borte igjen; dette er en følelse, slik oppstår den og slik blir den borte igjen; dette er identifikasjon, slik oppstår den og slik blir den borte igjen, dette er en reaksjon, slik oppstår den og slik blir den borte igjen; dette er en skjelningsbevissthet, slik oppstår den og slik blir den borte igjen. Slik kan dere utvikle en konsentrasjon som fører til utslettelse av negative tendenser i sinnet, hvis dere øver og praktiserer den mye, munker.</p>
<p>Dette er altså de fire måtene å utvikle konsentrasjon på, munker. Og da jeg svarte på et spørsmål fra Punnaka, snakket jeg om målet for denne treningen:</p>
<blockquote class="gatha">
<p>Den som ikke lar seg rokke av noe i verden,<br>
når han betrakter det som skjer,<br>
men som er rolig og ikke lar seg forvirre,<br>
som er uforstyrret og uten lengsler,<br>
han har lagt tilblivelse og forfall bak seg, sier jeg.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
