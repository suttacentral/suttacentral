<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="an10.2">
<article>
<div class="hgroup">
<p class="division">Tekster ordnet i nummerrekkefølge</p>
<p>Dasakanipāta</p>
<h1>10.2. Frigjøringen er en naturlig prosess</h1>
</div>
<p>Den som lever et etisk liv, trenger ikke ønske seg god samvittighet, munker. Det er helt naturlig at den som lever et etisk liv, har god samvittighet.</p>
<p>Den som har god samvittighet, trenger ikke ønske seg å være fornøyd. Det er helt naturlig at den som har god samvittighet, er fornøyd.</p>
<p>Den som er fornøyd, trenger ikke ønske seg å bli glad. Det er helt naturlig at den som er fornøyd, blir glad.</p>
<p>Den som er glad, trenger ikke ønske seg ro i kroppen. Det er helt naturlig at den som er glad, finner ro i kroppen.</p>
<p>Den som har ro i kroppen, trenger ikke ønske seg å bli lykkelig. Det er helt naturlig at den som har ro i kroppen, blir lykkelig.</p>
<p>Den som er lykkelig, trenger ikke ønske seg å få samlet tankene. Det er helt naturlig at den som er lykkelig, får samlet tankene.</p>
<p>Den som har samlet tankene, trenger ikke ønske seg å se og forstå tingene som de er. Det er helt naturlig at den som har samlet tankene, ser og forstår tingene som de er.</p>
<p>Den som ser og forstår tingene som de er, trenger ikke ønske seg å slippe taket og bli fri. Det er helt naturlig at den som ser og forstår tingene som de er, slipper taket og blir fri.</p>
<p>Slik ser vi at det ene følger naturlig på det andre, munker, og en etisk livsførsel er grunnlaget for alt det andre.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
