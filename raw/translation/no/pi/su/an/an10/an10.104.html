<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="an10.104">
<article>
<div class="hgroup">
<p class="division">Tekster ordnet i nummerrekkefølge</p>
<p>Dasakanipāta</p>
<h1>10.104. Lignelsen om frøet</h1>
</div>
<p>Hvis en mann har feilaktig syn, feilaktig beslutning, feilaktig tale, feilaktig handling, feilaktig levevei, feilaktig bestrebelse, feilaktig oppmerksomhet, feilaktig konsentrasjon, dårlig visdom og ikke har nådd fram til frihet—da fører det til slikt han ikke ønsker, til utrivelige, ubehagelige, skadelige og vonde resultater, samme hva han gjør eller tenker og samme hvordan han tenker eller vil det. Hvorfor? Jo, fordi han har feilaktig syn.</p>
<p>Det er som om du skulle så et frø av en bitter urt i god og fuktig jord. Samme hva frøet tar til seg av god næring fra jorda, vokser det opp til en bitter plante. Hvorfor? Jo, fordi frøet var dårlig.</p>
<p>Men hvis en mann har rett syn, rett beslutning, rett tale, rett handling, rett levevei, rett bestrebelse, rett oppmerksomhet, rett konsentrasjon, rett visdom og har nådd fram til frihet—da fører det til slikt han ønsker, til trivelige, behagelige, nyttige og gode resultater, samme hva han gjør eller tenker og samme hvordan han tenker eller vil det. Hvorfor? Jo, fordi han har rett syn.</p>
<p>Det er som om du skulle så et frø av et sukkerrør eller druer i god og fuktig jord. Samme hva frøet tar til seg av god næring fra jorda, vokser det opp til en søt plante. Hvorfor? Jo, fordi frøet var godt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
