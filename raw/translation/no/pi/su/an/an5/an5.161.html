<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="an5.161">
<article>
<div class="hgroup">
<p class="division">Tekster ordnet i nummerrekkefølge</p>
<p>Pañcanipāta</p>
<h1>5.161. Hvordan overvinne motvilje mot noen</h1>
</div>
<p>Det finnes fem måter å overvinne motvilje på, munker. Hvis dere gjør bruk av disse fem metodene, kan dere overvinne all motvilje mot andre. Hvilke fem?</p>
<p>Hvis du føler motvilje mot noen, bør du dyrke fram en følelse av vennlighet overfor ham. Slik kan du overvinne motviljen.</p>
<p>Eller du kan framdyrke en følelse av medlidenhet med ham. Slik kan du også overvinne motviljen.</p>
<p>Eller du kan betrakte ham uten å engasjere deg følelsesmessig. Slik kan du også overvinne motviljen.</p>
<p>Eller du kan la være å bry deg om ham. Slik kan du også overvinne motviljen.</p>
<p>Eller du kan tenke som så: «Den personen eier sine egne handlinger. Han arver sine egne handlinger, og handlingene hans er hans mor, hans slektninger og hans støtte. Det han gjør av godt eller vondt, arver han selv følgene av.» Slik kan du også overvinne motviljen.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
