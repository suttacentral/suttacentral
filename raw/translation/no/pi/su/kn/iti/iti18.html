<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti18">
<article>
<div class="hgroup">
<p class="division">Slik er det sagt 18</p>
<p class="subdivision">Sanghabhedasutta</p>
<h1>Splittelse av munkeforsamlingen</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes én hendelse som er til sorg og skade for mange mennesker, til sorg, skade og ulykke for guder og mennesker. Hvilken hendelse er det? Det er splittelse av munkeforsamlingen. Hvis munkeforsamlingen blir splittet, kommer noen til å krangle med hverandre, noen kommer til å skjelle hverandre ut, noen kommer til å danne klikker og noen kommer til å avvise hverandre. Det skaper ingen tillit blant slike som fra før av ikke hadde tillit til oss, og det vil få noen av dem som hadde tillit til oss, til å miste denne tilliten.”</p>
<p>Dette sa Mesteren. Og meningen er denne:</p>
<blockquote class="gatha"><p>“Den som splitter munkeforsamlingen,<br>fortjener å bli i helvete en hel verdensalder,<br>fordi han er kranglevoren og liker å gjøre urett.<br>Han mister sin indre ro når han<br>bryter forsamlingens enighet.<br>I en hel verdensalder<br>kommer han til å bli pint i helvete.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
