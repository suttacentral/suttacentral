<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti41">
<article>
<div class="hgroup">
<p class="division">Slik er det sagt 41</p>
<p class="subdivision">Paññaparihinasutta</p>
<h1>Tap av visdom</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“De som taper den edle visdom, har virkelig lidd et tap, munker. De lever et smertefullt liv med sorger, klager og bekymringer, og etter døden kan de regne med å havne i dårlige kår. Men de som ikke taper den edle visdom, har ikke lidd noe tap. De lever lykkelig uten sorger, klager og bekymringer, og etter døden kan de regne med å komme i gode kår.”</p>
<p>Dette sa Mesteren. Og meningen er denne:</p>
<blockquote class="gatha"><p>“Noen taper sin visdom. Og se!<br>De tror at denne verden med alle dens guder,<br>med subjekt og objekt er reell!</p>
<p>Men visdom er best av alt i verden<br>fordi den fører til løsrivelse.<br>Den som har rett forståelse,<br>frir seg fra tilblivelse og eksistens.</p>
<p>De guder og mennesker som har oppnådd<br>full oppvåkning og som har oppmerksomhet,<br>og bærer sitt siste legeme,<br>ønsker seg bare smilende visdom.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
