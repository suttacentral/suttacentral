<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti8">
<article>
<div class="hgroup">
<p class="division">Slik er det sagt 8</p>
<p class="subdivision">Manapariññasutta</p>
<h1>Om å forstå stoltheten</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Den som ikke kjenner og ikke forstår stoltheten, munker, som ikke har løsrevet sitt sinn fra den og ikke sluppet taket i den, er ikke i stand til å fri seg fra lidelsen. Men den som kjenner og forstår stoltheten, som har løsrevet sitt sinn fra den og sluppet taket i den, er i stand til å fri seg fra lidelsen.”</p>
<p>Dette sa Mesteren. Og meningen er denne:</p>
<blockquote class="gatha"><p>“Folk er som besatt av stolthet,<br>de brisker seg av stolthet over tilværelsen.<br>Siden de ikke forstår stoltheten,<br>kommer de til å oppleve flere tilblivelser.<br>Men de som kvitter seg med stoltheten,<br>som frir seg fra stolthetens ødeleggende kraft,<br>de overvinner stolthetens lenker<br>og legger alle lidelser bak seg.”</p></blockquote>
<p>Dette sa Mesteren, og slik har jeg hørt det.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
