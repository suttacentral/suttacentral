<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti104">
<article>
<div class="hgroup">
<p class="division">Slik er det sagt 104</p>
<p class="subdivision">Silasampannasutta</p>
<h1>God moral</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“De munkene som har god moral, konsentrasjon og visdom, som er frigjorte og som ser den visdommen som fører til frigjøring, som kan gi veiledninger og forklaringer, som kan hjelpe andre til å oppnå innsikt og konsentrasjon, som kan inspirere og oppmuntre—de kaller jeg sanne læremestere i den gode lære, munker. Slike munker er til stor hjelp. Det er til stor hjelp å komme sammen med dem, det er til stor hjelp å sette seg ned hos dem, det er til stor hjelp å huske hva de sier, og det er til stor hjelp å følge dem som munker. Og hvorfor?</p>
<p>Når du følger en slik munk, har omgang med ham og lytter til ham, vil en ufullkommen moral bli renset til det fullkomne. Da vil en ufullkommen konsentrasjon bli renset til det fullkomne, en ufullkommen visdom vil bli renset til det fullkomne, en ufullkommen frigjøring vil bli renset til det fullkomne, og en ufullkommen forståelse av frigjøringen vil bli renset til det fullkomne. Derfor blir slike munker kalt lærere og karavaneførere, og de blir omtalt som folk som demper lidenskaper, fjerner mørket og bringer lys, som fakkelbærere som sprer strålende lys omkring seg, som lysbringere og som edle seere.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Lysbringere kalles de som har utviklet sitt sinn,<br>de edle som lever i samsvar med læren.<br>De belyser den gode lære, de lar den lyse og skinne,<br>disse vise seerne som fjerner mørke og lidenskaper.<br>De som hører budskapet fra disse vismennene med klar innsikt,<br>som har full forståelse av at tilblivelsen er avsluttet,<br>kommer ikke til å oppleve noen ny tilblivelse.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
