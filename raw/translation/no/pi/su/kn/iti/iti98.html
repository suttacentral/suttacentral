<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti98">
<article>
<div class="hgroup">
<p class="division">Slik er det sagt 98</p>
<p class="subdivision">Danasutta</p>
<h1>Gaver</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Det finnes to slags gaver, munker. Man kan gi materielle gaver og man kan gi læren som gave. Det beste av disse to er å gi læren som gave. Det finnes to ting man kan dele, munker. Man kan dele materielle goder og man kan dele læren. Det beste av disse to er å dele læren.</p>
<p>Man kan gi hjelp på to måter, munker. Man kan gi materiell hjelp og man kan gi læren som hjelp. Det beste av disse to er å gi læren som hjelp.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Hvis du forstår hva Mesteren roste<br>som den beste, den uovertrufne gave,<br>som den beste åker å så gode gjerninger i,<br>så vil du bringe en slik ofring når tiden er rett.</p>
<p>De som om dette og de som lytter<br>til Mesterens lære med tillitsfullt sinn,<br>vinner de høyeste og reneste resultater,<br>når de trener iherdig etter Mesterens råd.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
