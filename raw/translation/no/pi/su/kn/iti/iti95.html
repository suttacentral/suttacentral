<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="iti95">
<article>
<div class="hgroup">
<p class="division">Slik er det sagt 95</p>
<p class="subdivision">Kamupapattisutta</p>
<h1>Begjær etter sansenytelser</h1>
</div>
<p>Dette ble sagt av Mesteren, jeg har hørt den ærverdige si det:</p>
<p>“Begjær etter sansenytelser kan oppstå på tre måter, munker. Det er begjær etter å nyte det som er til stede, det er begjær etter å skape noe, og det er begjær etter noe andre har skapt. Dette er de tre måtene sanselig begjær kan oppstå på.”</p>
<p>Dette sa Mesteren. Og om dette er det sagt:</p>
<blockquote class="gatha"><p>“Noen guder begjærer det som er til stede.<br>Andre guder har begjær etter å skape noe.<br>Og atter andre begjærer det andre har skapt.</p>
<p>Når de begjærer det ene eller det andre,<br>kommer de ikke ut av kretsløpet.<br>Den vise ser farene ved dette<br>og slipper taket i alt sanselig begjær,<br>det være seg himmelske eller verdslige gleder.</p>
<p>Den vise som har rett forståelse<br>og som skjærer over den sterke strømmen<br>av behagelige ting og opplevelser,<br>de gjør fullstendig slutt på lidelsen<br>og oppnår det fullkomne og endelige nibbana.</p>
<p>De vise som kjenner tekstene,<br>som har skarpt blikk og dyp visdom,<br>ser at tilblivelsen er til ende<br>og at de ikke kommer til å bli gjenfødt.”</p></blockquote>
<p>Dette har Mesteren sagt. Det har jeg hørt.</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
