<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag6.4">
<article>
<div class="hgroup">
<p class="division">Brødrenes sanger</p>
<p class="subdivision">Sanger med seks vers</p>
<h1>6.4. Kulla</h1>
</div>
<blockquote class="gatha"><p><a class="kl" id="kl393"></a>Jeg, Kulla, gikk til gravplassen—<br>der så jeg en kvinnes døde kropp<br>kastet til hunder, fugl og sjakaler,<br>stinkende og full av likmark.</p>
<p><a class="kl" id="kl394"></a>Se på denne kroppen, Kulla!<br>Se hvor uren og råtten den er!<br>Se hvordan den går i oppløsning!<br>Slikt kan bare glede en tosk.</p>
<p><a class="kl" id="kl395"></a>Da betraktet jeg denne kroppen<br>gjennom lærens speil: og jeg så<br>hvordan tomhet er dens vesen—<br>slik fant jeg kunnskap og innsikt.</p>
<p><a class="kl" id="kl396"></a>Slik som dette, er det andre óg.<br>Slik som det andre, er dette.<br>Slik det er nede, er det oppe.<br>Slik det er oppe, er det nede.</p>
<p><a class="kl" id="kl397"></a>Slik dagen er, er natten óg.<br>Slik natten er, er også dagen.<br>Det som var før, kommer etterpå.<br>Det som kommer, var også før.</p>
<p><a class="kl" id="kl398"></a>Ikke en gang den vakreste musikk<br>gir meg slik fryd og glede<br>som når jeg dypt konsentrert og våkent<br>skuer den sanne lærens natur!</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>