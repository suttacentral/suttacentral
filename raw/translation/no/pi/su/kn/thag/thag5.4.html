<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag5.4">
<article>
<div class="hgroup">
<p class="division">Brødrenes sanger</p>
<p class="subdivision">Sanger med fem vers</p>
<h1>5.4. Sumana</h1>
</div>
<blockquote class="gatha"><p><a class="kl" id="kl330"></a>Lærer—alt du ba meg å gjøre<br>har jeg gjort. Din store visdom<br>hjalp meg til udødelig fred— <br>nå har min forståelse modnet.</p>
<p><a class="kl" id="kl331"></a>Av meg selv forsto jeg læren:<br>aldri apet jeg etter andre!<br>Jeg er viss på den rene kunnskap,<br>dette erklærer jeg fremfor deg.</p>
<p><a class="kl" id="kl332"></a>I minnet ser jeg liv på liv,<br>mitt blikk er renset, øyet klart.<br>Nå stråler visdommens lys i meg— <br>Buddhas vei er gått til ende.</p>
<p><a class="kl" id="kl333"></a>Jeg har trent flittig og iherdig,<br>du har i sannhet undervist godt!<br>Fri fra sinnets sorte strømmer<br>er jeg: livets sirkel er brutt!</p>
<p><a class="kl" id="kl334"></a>Du lærte meg edel fremferd,<br>av medfølelse hjalp du meg.<br>Dine råd var ikke bortkastet!<br>Nå er eleven din utlært!</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>