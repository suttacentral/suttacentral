<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag6.10">
<article>
<div class="hgroup">
<p class="division">Brødrenes sanger</p>
<p class="subdivision">Sanger med seks vers</p>
<h1>6.10. Sumana</h1>
</div>
<blockquote class="gatha"><p><a class="kl" id="kl429"></a>Da jeg nettopp var blitt ordinert<br> —jeg var bare syv år gammel—<br>beseiret jeg med mektig magi<br>slangekongen, den store trollmann,</p>
<p><a class="kl" id="kl430"></a>på vei til min lærer med vann<br>fra innsjøen Anotatta.<br>Da Mesteren så meg med krukken<br>sa han dette til Sariputta:</p>
<p><a class="kl" id="kl431"></a> —Se på han der, Sariputta!<br>Se den gutten som kommer der! <br>Han er sannelig godt konsentrert,<br>han som bærer krukken med vann.</p>
<p><a class="kl" id="kl432"></a>Anuruddhas lille novise<br>har ikke bare en fin holdning<br>og god oppførsel, men også<br>mektige, magiske krefter!</p>
<p><a class="kl" id="kl433"></a>En fullblods, trent av en fullblods!<br>Et godt menneske, dyrket frem<br>av godhet, trent av Anuruddha,<br>som har nådd den høyeste kunnskap!</p>
<p><a class="kl" id="kl434"></a>Sumana har nådd den største fred,<br>han er urokkelig som klippen.<br>Novisen Sumana er ydmyk—<br>han ønsker ingen berømmelse.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>