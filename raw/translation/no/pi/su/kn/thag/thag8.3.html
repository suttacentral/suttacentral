<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag8.3">
<article>
<div class="hgroup">
<p class="division">Brødrenes sanger</p>
<p class="subdivision">Sanger med åtte vers</p>
<h1>8.3. Store-Panthaka</h1>
</div>
<blockquote class="gatha"><p><a class="kl" id="kl510"></a>Da jeg først så Læremesteren,<br>han som ikke frykter noe,<br>ble jeg inderlig beveget—<br>jeg så det beste av mennesker!</p>
<p><a class="kl" id="kl511"></a>Og hvem vil gi ondskapen grobunn<br>etter å ha bøyd seg til jorden<br>i respektfull hilsen og tillit<br>til Han som kom med sannhetslæren?</p>
<p><a class="kl" id="kl512"></a>Jeg ga avkall på kone og barn,<br>penger, jord og all eiendom,<br>jeg raket av meg hår og skjegg—<br>slik gikk jeg ut i hjemløshet.</p>
<p><a class="kl" id="kl513"></a>Med trening og riktig livsstil<br>voktet jeg sanseportene godt<br>og bøyde meg for den fullkomne—<br>ubeseiret gikk jeg mitt livs vei.</p>
<p><a class="kl" id="kl514"></a>Så tok jeg en fast beslutning,<br>etterlengtet i mitt hjerte:<br>Ikke et øyeblikks hvile<br>før begjærets pil var trukket ut!</p>
<p><a class="kl" id="kl515"></a>Slik levde jeg; slik var mitt sinn—<br>se, min iherdige innsats!<br>Livet har jeg gjennomskuet—<br>jeg har fulgt Den Våknes vei!</p>
<p><a class="kl" id="kl516"></a>I minnet så jeg liv på liv—<br>mitt blikk ble renset, øyet klart.<br>En arahant ble jeg: og verdig<br>til gaver. Jeg er fullstendig fri!</p>
<p><a class="kl" id="kl517"></a>Slik svant nattehimmelen hen<br>bak soloppgangens gylne lys—<br>da alt begjær var tørket ut<br>satt jeg stille med korslagte ben.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>