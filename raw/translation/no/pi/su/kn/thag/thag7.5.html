<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag7.5">
<article>
<div class="hgroup">
<p class="division">Brødrenes sanger</p>
<p class="subdivision">Sanger med syv vers</p>
<h1>7.5. Sarabhanga</h1>
</div>
<blockquote class="gatha"><p><a class="kl" id="kl487"></a>Jeg plukket siv med egne hender<br>og bygget en hytte å bo i—<br>derfor var navnet mitt blant alle<br>Sarabhanga, sivplukkeren.</p>
<p><a class="kl" id="kl488"></a>Det sømmer seg ikke lenger<br>at jeg plukker siv med hendene:<br>Den berømte Gotama ga oss<br>retningslinjer for treningen.</p>
<p><a class="kl" id="kl489"></a>Sykdommens innerste vesen<br>så jeg, Sarabhanga, aldri før—<br>nå ser jeg sykdommen tydelig<br>ved å lytte til Den Høyeste.</p>
<p><a class="kl" id="kl490"></a>Den samme veien Vipassi gikk,<br>gikk Sikhi og Vessabu også;<br>Kakusandha, Konagana og Kassapa<br>gikk óg denne veien—og Gotama!</p>
<p><a class="kl" id="kl491"></a>Syv buddhaer, fri fra alt begjær,<br>kastet seg ut i tomheten—<br>disse, som selv har blitt sannhet,<br>har gitt oss den ypperste læren,</p>
<p><a class="kl" id="kl492"></a>de fire edle sannheter,<br>av medfølelse: om lidelsen,<br>lidelsens årsaker, om slutten<br>på all lidelse, og veien dit</p>
<p><a class="kl" id="kl493"></a>hvor livets og dødens kretsløp<br>brytes og smuldrer til ingenting.<br>Etter denne siste kroppen<br>og dette siste livets ende,<br>skal jeg aldri fødes igjen.<br>Jeg er helt og fullstendig fri!</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>