<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag10.4">
<article>
<div class="hgroup">
<p class="division">Brødrenes sanger</p>
<p class="subdivision">Sanger med ti vers</p>
<h1>10.4. Lille-Panthaka.</h1>
</div>
<blockquote class="gatha"><p><a class="kl" id="kl557"></a>Jeg var treg, og ble ikke bedre—<br>derfor foraktet alle meg.<br>Broren min jaget meg bort og sa:<br>Gå hjem! Du passer ikke her!</p>
<p><a class="kl" id="kl558"></a>Etter at jeg var jaget bort<br>sto jeg nedslått og gråtende<br>ved porten til munkenes park.<br>Å, som jeg lengtet etter læren!</p>
<p><a class="kl" id="kl559"></a>Da kom Mesteren bort til meg <br>og la hånden på hodet mitt—<br>vennlig tok han fatt i armen min<br>og ledet meg inn i klosteret.</p>
<p><a class="kl" id="kl560"></a>Mesteren viste medfølelse!<br>Han ga meg en ren vaskeklut<br>og sa: Sett deg nå rolig ned<br>og pass godt på denne kluten. </p>
<p><a class="kl" id="kl561"></a>Jeg lyttet til hans ord; jeg gjorde<br>med glede som Mesteren sa!<br>Jeg gikk inn i dyp meditasjon<br>for å oppnå det høyeste mål.</p>
<p><a class="kl" id="kl562"></a>I minnet ser jeg liv på liv!<br>Mitt blikk er renset, øyet klart.<br>Livet har jeg gjennomskuet—<br>Buddhas vei er gått til ende.</p>
<p><a class="kl" id="kl563"></a>Jeg, Panthaka, skapte meg selv:<br>Tusen ganger mitt eget bilde!<br>I den skjønne mangolunden<br>satt jeg til tiden var inne.</p>
<p><a class="kl" id="kl564"></a>Deretter sendte Mesteren bud:<br>Kom, Panthaka! Maten er klar!<br>Og jeg lyttet til Mesteren:<br>jeg fløy til ham gjennom luften,</p>
<p><a class="kl" id="kl565"></a>så bøyde jeg meg for hans føtter.<br>Ved siden av ham satte jeg meg,<br>og da han så at jeg var der,<br>tok han imot det han var budt.</p>
<p><a class="kl" id="kl566"></a>Han som fortjener verdens gaver<br>og offer fra alle folkeslag,<br>han, åker for gode gjerninger,<br>tok imot maten han var budt.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>