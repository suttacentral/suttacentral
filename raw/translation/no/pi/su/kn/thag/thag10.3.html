<!DOCTYPE html>
<html>
<head>
<meta charset="UTF-8">
<meta author="Kåre A. Lie, Tone Gleditsch Stabell">
<title></title>
</head>
<body>
<div id="text" lang="no">
<section class="sutta" id="thag10.3">
<article>
<div class="hgroup">
<p class="division">Brødrenes sanger</p>
<p class="subdivision">Sanger med ti vers</p>
<h1>10.3. Kappina den store</h1>
</div>
<blockquote class="gatha"><p><a class="kl" id="kl547"></a>Når du ser inn i fremtiden<br> —det gode som skjer, og det vonde—<br>kan verken venn eller fiende<br>se svakhet hos deg, om de leter!</p>
<p><a class="kl" id="kl548"></a>Den som iherdig har utviklet<br>meditasjon på åndedrettet<br>og praktisert dette grundig<br>slik Buddha har lært oss å gjøre,<br>lyser opp verden, som månen<br>når den unnslipper skyene.</p>
<p><a class="kl" id="kl549"></a>Rent er mitt grenseløse sinn,<br>det har en velutviklet klarhet!<br>I sannhet er det opphøyet<br>og stråler i alle retninger.</p>
<p><a class="kl" id="kl550"></a>Den vise lever videre<br>selv om han mister sin rikdom.<br>Den rike kan ikke leve<br>om han aldri oppnår visdom.</p>
<p><a class="kl" id="kl551"></a>Visdommen vurderer hvert ord.<br>Visdommen øker ditt omdømme.<br>En som er venn med visdommen<br>finner lykken, selv i lidelsen.</p>
<p><a class="kl" id="kl552"></a>Denne læren gjelder evig<br>og er ikke særlig merkelig:<br>Den som er født, skal en gang dø—<br>hva er det som er så rart med det?</p>
<p><a class="kl" id="kl553"></a>For den som er født, er livet<br>en sikker reise mot døden.<br>Alle som er født, er døden nær:<br>for slik er livets sanne natur.</p>
<p><a class="kl" id="kl554"></a>Det som er nyttig for levende<br>er nytteløst for de døde:<br>Der er gråt—ikke ry, ingen goder,<br>ingen ros fra munker og vismenn.</p>
<p><a class="kl" id="kl555"></a>Gråten piner øyet og kroppen:<br>skjønnhet, forstand og styrke svekkes<br>til glede for dine fiender,<br>til sorg for de som vil deg vel.</p>
<p><a class="kl" id="kl556"></a>Derfor bør folk ønske de vise<br>velkommen i sine hjem—<br>de bæres av sin visdom, så lett<br>som en båt krysser en dyp elv.</p></blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span> og <span class="author">Tone Gleditsch Stabell</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, <a href="http://dhamma.priv.no/" target="_blank">dhamma.priv.no</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>