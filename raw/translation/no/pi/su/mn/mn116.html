<!DOCTYPE html>
<html>
<head>
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="mn116">
<article>
<div class="hgroup">
<p class="division">De mellomlange tekstene</p>
<p>Isigilisutta</p>
<h1>116. Samtalen på Isigili-fjellet</h1>
</div>
<p><span class="evam">Slik har jeg hørt det</span>:</p>
<p>En gang da Mesteren var i Rajagaha, holdt han til på fjellet Isigili. Der henvendte han seg til munkene og sa:</p>
<p>«Munker!»</p>
<p>«Ja, Mester,» svarte munkene.</p>
<p>Mesteren sa:</p>
<p>«Ser dere Vebhara-fjellet, munker»</p>
<p>«Ja, Mester.»</p>
<p>«Tidligere hadde det fjellet et annet navn. Ser dere Pandava-fjellet, munker?»</p>
<p>«Ja, Mester.»</p>
<p>«Tidligere hadde det fjellet et annet navn. Ser dere Vepulla-fjellet, munker?»</p>
<p>«Ja, Mester.»</p>
<p>«Tidligere hadde det fjellet et annet navn. Ser dere Gribbetoppen, munker?»</p>
<p>«Ja, Mester.»</p>
<p>«Tidligere hadde det fjellet et annet navn. Ser dere Isigili-fjellet, munker?»</p>
<p>«Ja, Mester.»</p>
<p>«Dette fjellet har alltid hatt samme navn, munker. En gang for lenge siden bodde det fem hundre paccekabuddhaer i lang tid her på Isigili-fjellet. Man kunne se at de kom hit, men etterpå var det ingen som så dem. Derfor sa folk at dette fjellet svelger (gilati) seerne (isi), og slik fikk det navnet sitt. Jeg skal fortelle dere hva disse paccekabuddhaene het, munker, og fortelle dere navnene deres. Hør godt etter og legg merke til det jeg sier.»</p>
<p>«Ja, vel, Mester,» svarte munkene.</p>
<p>Mesteren sa:</p>
<p>«Arittha var en paccekabuddha som bodde i lang tid her på Isigili-fjellet. Det samme var Uparittha, Tagarasikhi, Yasassi, Sudassana, Piyadassi, Gandhara, Pindola, Upasabha, Nita, Tatha, Sutava og Bhavitatta.</p>
<blockquote class="gatha">
<p><br>
Hør, så skal jeg fortelle dere<br>
navnene til de beste av mennesker<br>
som nådde oppvåkningen på egen hånd.<br>
De hadde nådd fram til livets essens,<br>
de var fri fra sorger og problemer,<br>
og tilfreds med hva de hadde.</p>
<p>Arittha, Uparittha, Tagarasikhi, Yasassi,<br>
Sudassana, Piyadassi hadde funnet oppvåkning,<br>
Gandhara, Pindola, Upasabha,<br>
Nita, Tatha, Sutava og Bhavitatta.</p>
<p>Sumbha, Subha, Matula og Atthama,<br>
Athassumegha, Anigha, Sudatha,<br>
selv hadde de funnet oppvåkning<br>
og sluppet taket i alt som trekker<br>
i retning av en videre eksistens.</p>
<p>Hingu og Hingo med store krefter,<br>
De to vismennnene Jalina og Atthaka,<br>
den oppvåknede Kosalla og Subahu,<br>
Upanemi og Nemi med fredfylt sinn,<br>
sannferdig, ekte, plettfri og vis.</p>
<p>Kala, Upakala, Vijita, Jita,<br>
Anga, Panga og Guttijita,<br>
Passi beseiret roten<br>
til involveringenes lidelse,<br>
Aparajita beseiret Maras styrker.</p>
<p>Sattha, Pavatta, Sarabhanga, Lomahamsa,<br>
Uccangamaya, Asita, Anasava,<br>
Manomaya og Bandhuma<br>
som skar bor sin stolthet.<br>
Tadadhimutta og Ketuma den plettfrie.</p>
<p>Accuta, Accutagama, Byamaka,<br>
Ketumbharaga og den edle Matanga,<br>
Sumangala, Dabbila, Supatitthita,<br>
Asayha, Khemabhirata og Sorata.</p>
<p>Durannaya, Sangha og Ujjaya,<br>
en annen vismann var Sayha<br>
med uforlignelig kraft.<br>
Ananda, Nanda og Upananda,<br>
av disse var det tolv.</p>
<p>Bharadvaja som bar sitt siste legeme,<br>
Bodhi, Mahanama og Uttara.<br>
En annen Bharadvaja, med vakker hårtopp,<br>
Tissa og Upatissa som hadde skåret<br>
over det som binder til videre eksistens.</p>
<p>Upasikhi som hadde skåret bort begjæret,<br>
og Sikhari. Mangala var oppvåknet<br>
og helt uten lidenskaper.<br>
Usabha, som hadde skåret bort<br>
nettet av lidelsens røtter.</p>
<p>Upanita, som var gått inn<br>
på fredens vei. Uposatha den vakre<br>
og Saccanama. Jeta, Jayanta.<br>
Paduma og Uppala. Padumuttara,<br>
Rakkhita og Pabbata.<br>
Manatthaddha, Sobhita, fri fra begjær,<br>
og den oppvåknede Kanha med frigjort sinn.</p>
<p>Lovpris disse og andre majestetiske paccekabuddhaer<br>
som har sluppet taket i alt som trekker<br>
i retning av en videre eksistens,<br>
som har brutt alle lenker og gått inn<br>
i det endelige og grenseløse nibbana.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
