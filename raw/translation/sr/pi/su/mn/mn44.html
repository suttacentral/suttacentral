<!DOCTYPE html>
<html>
<head>
<meta author="Čedomil Veljačić">
<title></title>
</head>
<body>
<div id="text" lang="sr">
<section class="sutta" id="mn44">
<article>
<div class="hgroup">
<p class="division">Mađđhima Nikāya</p>
<p>Ćula-vedalla sutta</p>
<h1>44. Kratko razjašnjenje nauke</h1>
</div>
<p><a class="sc" id="sc1"></a><span class="evam">Ovako sam čuo</span>. Jednom je prilikom Blaženi boravio u Rāđagahi, u Bambusovu gaju, na mjestu gdje se hrane vjeverice. Njegov svjetovni sljedbenik Visakho posjeti tada redovnicu Dhammadinnu, pa je pozdravi i sjedne po strani, a zatim je oslovi ovako:</p>
<p><a class="sc" id="sc2"></a>“Ličnost, ličnost—tako se govori, gospođo! A šta Blaženi naziva ličnošću?”</p>
<p>“Blaženi, prijatelju Visakho, ličnost naziva sklopom ovih pet vrsta prijanjanja uz život: prianjanje uz oblik, prianjanje uz osjećaj, prianjanje uz predodžbu, prianjanje uz izraze volje i prianjanje uz svijest.”</p>
<p>“Dobro, gospođo!” odgovori Visakho, pa zadovoljan i obradovan njenim odgovorom postavi slijedeće pitanje:</p>
<p><a class="sc" id="sc3"></a>“Postanak ličnosti, postanak ličnosti—tako se govori, gospođo! A šta Blaženi naziva postankom ličnosti?”</p>
<p>“Blaženi obrazlaže postanak ličnosti iz one žeđi koja se uvijek ponovno rađa, i vezana za strastveni užitak nalazi zadovoljstvo sad tu sad tamo, a to je žeđ spolnog nagona, žeđ za postojanjem i žeđ za vlašću.”</p>
<p><a class="sc" id="sc4"></a>“Prestanak ličnosti, prestanak ličnosti—tako se govori, gospođo!A šta Blaženi naziva prestankom ličnosti?”</p>
<p>“Zatrijeti trag strasti u toj žeđi, napustiti je, odreći je se, osloboditi se i odroditi od nje, to, prijatelju Visakho, Blaženi naziva prestankom ličnosti.”</p>
<p><a class="sc" id="sc5"></a>“Put koji vodi do prestanka ličnosti, put koji vodi do prestanka ličnosti—tako se govori, gospođo!A šta Blaženi naziva putem do prestanka ličnosti?”</p>
<p>“Blaženi je tako nazvao ovaj plemeniti osmerostruki put: ispravni nazori, ispravna namjera, ispravan govor, ispravna djelatnost, ispravan način života, ispravan napor, ispravna pažnja i ispravna sabranost.”</p>
<p><a class="sc" id="sc6"></a>“A je li, gospođo, prianjanje isto što i spomenutih pet vrsta prianjanja uz život ili je od njih različito?”</p>
<p>“Prianjanje, prijatelju Visakho, nije isto što i pet vrsta prianjanja uz život, ali nije ni različito od njih. Ono što je u tih pet vrsta prianjanja uz život podstrek strasti, to je u tom slučaju prianjanje.”</p>
<p><a class="sc" id="sc7"></a>“Kako nastaje, gospođo, personalističi pogled na svijet?”</p>
<p>“Eto, prijatelju Visakho, neuk prosječan čovjek, koji nije vidjeo plemenite ljude, koji nije upućen u plemenitu istinu niti je u njoj uzgojen, koji nije vidjeo ljude više vrste i nije upućen u istinu čovjeka više vrste, niti u njoj uzgojen—taj shvaća tjelesni lik kao samoga sebe, ili sebe kao oblikovanje, ili tjelesni lik u sebi, ili sebe u tjelesnom liku; osjećaj shvaća kao samoga sebe, ili sebe kao osjetnost, ili osjećaj u sebi, ili sebe u osjećaju; predodžbu shvaća kao samoga sebe, ili sebe kao predočavanje, ili predodžbu u sebi, ili sebe u predodžbi; izraze volje shvaća kao samoga sebe, ili sebe kao izražavanje volje, ili izraze volje u sebi, ili sebe u izrazima volje; svijest shvaća kao samoga sebe, ili sebe kao svjesnost, ili svijest u sebi, ili sebe u svjesti. Tako, prijatelju Visakho, nastaje personalistički pogled na svijet.”</p>
<p><a class="sc" id="sc8"></a>“A kako, gospođo, personalistički pogled na svijet ne nastaje?”</p>
<p>(Odgovor je jednak prethodnome sa suprotnim predznacima: učen čovjek… upućen u plemenitu istinu… koji tjelesni lik ni duševna svojstva ne shvaća kao samoga sebe…)</p>
<p><a class="sc" id="sc10"></a>“Je li, gospođo, plemeniti osmostruki put… složen ili jednostavan?”</p>
<p>“Taj je put složen.”</p>
<p><a class="sc" id="sc11"></a>“A jesu li tri sastavna dijela ustrojena iz osmerostrukog puta, ili je osmerostruki put ustrojen iz triju sastavnih dijelova?”</p>
<p>“Tri sastavna dijela nisu ustrojena iz osmerostrukog puta, nego je osmerostruki put ustrojen iz triju sastavnih dijelova. Ispravan govor, ispravna djelatnost i ispravan život, ti su sastavni djelovi izvedeni iz etike. Ispravan napor, ispravna pažnja i ispravna sabranost su dijelovi izvedeni iz discipline sabranosti (zadubljenja). Ispravni nazori i ispravne namjere su dijelovi izvedeni iz spoznaje mudrosti.”</p>
<p><a class="sc" id="sc12"></a>“Šta je, gospođo, sabranost, šta su obilježja sabranosti, šta su sredstva sabranosti, šta je njega sabranosti?”</p>
<p>“Sabranost je svođenje misli na jednu tačku. Četiri vrste postojanosti pažnje su obilježja sabranosti. Četiri ispravne vještine su sredstva sabranosti, a vježbanje, njegovanje i razvijanje tih umijeća je njega sabranosti.”</p>
<p><a class="sc" id="sc13-14"></a>“Koliko ima vrsta izraza volje?”</p>
<p>“Tri: tjelesni, govorni i misaoni izraz volje.—Udisanje i izdisanje su voljni izrazi tijela, zamišljanje i razmišljanje su govorni izrazi volje, a predodžbe i osjećaji su misaoni izrazi volje.</p>
<p>— Udisanje i izdisanje su tjelesne pojave, vezane za tjelesnost, pa se zato nazivaju tjelesnim izrazima volje. Tek nakon zamišljanja i razmišljanja dolazi povezan govor, pa se zato zamišljanje i razmišljanje nazivaju govornim izrazima volje. Predodžbe i osjećaji su svojstva razuma povezana s mislima, pa se zato nazivaju misaonim izrazima volje.”</p>
<p><a class="sc" id="sc15"></a>“Kako se, gospođo, postiže prestanak predodžbenog iskustva?”</p>
<p>“Isposniku koji dostiže prestanak predodžbenog iskustva ne čini se, prijatelju Visakho, ovako: ‘Ja ću dostići prestanak predodžbenog iskustva’; ili: ‘Ja dostižem prestanak predodžbenog iskustva’; ili: ‘Ja sam dostigao prestanak predodžbenog iskustva’, nego se njegov duh otprije tako razvio da je doveden u ovakva stanja.”</p>
<p>“Koje pojave najprije prestaju kod isposnika koji dostiže prestanak predodžbenog iskustva, da li pobude tjelesnog izraza, ili pobude govornog izraza, ili pobude misaonog izraza?”</p>
<p>“Najprije prestaju pobude govornog izraza, pa onda pobude tjelesnog izraza, pa pobude misaonog izraza.”</p>
<p>“A kako dolazi do napuštanja tako dosednutog prestanka predodžbenog iskustva?”</p>
<p>“Isposniku koji napušta stanje prestanka predodžbenog iskustva, ne čini se, prijatelju Visako, ovako: ‘Ja ću napustiti dostignuto stanje prestanka predodžbenog iskustva’; ili ‘Ja napuštam dostignuto stanje prestanka predodžbenog iskustva’; ili ‘Ja sam napustio dostignuto stanje prestanka predodžbenog iskustva’, nego se njegov duh otprije tako razvijao da je doveden do ovakva stanja.”</p>
<p>“Koja se vrsta pojava najprije pojavljuju kod isposnika koji napušta dostignuto stanje prestanka predodžbenog iskustva, da li pobude tjelesnog izraza, ili pobude govornog izraza, ili pobude misaonog izraza?”</p>
<p>“Najprije se pojavljuju pobude misaonog izraza, pa tjelesnog, pa govornog.”</p>
<p>“Kakvi se utisci pojavljuju kod isposnika koji je napustio stanje prestanka predodžbenog iskustva?”</p>
<p>“Pojavljuju se tri vrste utisaka: utisak ništavila, utisak besciljnosti i utisak bez-željnosti.”</p>
<p>“Kuda smjera, čemu je sklona, za čim teži misao isposnika koji je napustio stanje prestanka predodžbenog iskustva?”</p>
<p>“Misao tog isposnika smjera k otcjepljenosti ,sklona je otcjepljenosti, teži za otcjepljenošću.”</p>
<p>“Koliko vrsta osjećaja ima, gospođo?”</p>
<p>“Postoje ove tri vrste osjećaja: osjećaj ugodnosti, osjećaj neugodnosti, osjećaj ni-ugodnosti-ni-neugodnosti.”</p>
<p>“Kakav je svaki od tih osjećaja?”</p>
<p>“Prijatan osjećaj tjelesne ili duševne ugodnosti, to je osjećaj ugodnosti, a neprijatan osjećaj tjelesne ili duševne neugodnosti je osjećaj neugodnosti. Osjećaj koji ni tjelesno ni duševno nije ni prijatan ni neprijatan naziva se osjećajem ni-ugodnosti-ni-neugodnosti.”</p>
<p>“Šta je u ugodnom osjećaju ugodno, a šta neugodno. Šta je u neugodnom osjećaju neugodno, a šta ugodno? Šta je u ni-ugodnom-ni-neugodnom osjećaju ugodno, a šta neugodno?”</p>
<p>“U ugodnom je osjećaju postojanost ugodna, a promjena neugodna, u neugodnom je osjećaju promena ugodna, a postojanost neugodna, u ni-ugodnom-ni-neugodnom osjećaju je znanje ugodno, a neznanje neugodno.”</p>
<p>“Kakva sklonost postoji u ugodnom osjećaju, kakva u neugodnom, a kakva u ni-ugodnom-ni-neugodnom?”</p>
<p>“U ugodnom osjećaju postoji sklonost prema strasti, u neugodnom sklonost prema odvratnosti, a u ni-ugodnom-ni-neugodnom sklonost prema neznanju.”</p>
<p>“Postoji li u svim ugodnim osjećajima sklonost prema strasti, u svim neugodnim osjećajima sklonost prema odvratnosti, a u svim ni-ugodnim-ni-neugodnim osjećajima sklonost prema neznanju?”</p>
<p>“Ne, prijatelju Vesakho.”</p>
<p>“Čega se treba odreći u ugodnim osjećajima, čega u neugodnim, a čega u ni-ugodnim-ni-neugodnim osjećajima?”</p>
<p>“U ugodnom se osjećaju treba odreći sklonosti prema strasti, u neugodnom sklonosti prema odvratnosti, a u ni-ugodnim-ni-neugodnim sklonosti prema neznanju.”</p>
<p>“Treba li se u svakom ugodnom osjećaju odreći sklonosti prema strasti, u svakom neugodnom osjećaju odreći sklonosti prema odvratnosti, a u svakom ni-ugodnim-ni-neugodnim osjećaju sklonosti prema neznanju?”</p>
<p>“Ne treba, prijatelju Visakho. Isposnik razdružen od strasti, razdružen od neispravnih postupaka, postiže i zadržava <i>prvi stepen zadubljenja (đhanam)</i>, na kojem (još) postoji zamišljanje i razmišljanje. To zadubljenje izvire iz osame, a obilježja su mu prijatnost i zadovoljstvo. Taj isposnik to razume ovako: ‘Sigurno ću se i ja, dosegavši to stanje zadržati u njemu kao i oplemenjena bića koja su ga već prije dosegla i zadržala.’ Dok se tako trsi da zadovolji želju za najvišim oslobođenjima, zbog te ga želje obuzima briga. Zatim se rješava odvratnosti, i sklonost prema odvratnosti više ne postoji. A zatim, kad se isposnik riješi zadovoljstva i nezadovoljstva, dosadašnji ugodni i neugodni ugođaji iščezavaju. Tako postiže i zadržava <i>četvrti stepen zadubljenja</i>, ravnodušnosti i pažljivosti pročišćene od zadovoljstva i nezadovoljstva. Tako se rješava neznanja, i sklonost prema neznanju više ne postoji.”</p>
<p>“Šta je, gospođo, protivteža ugodnom osjećaju?”</p>
<p>“Neugodan osjećaj.”</p>
<p>“A neugodnom osjećaju?”</p>
<p>“Ugodan osjećaj.”</p>
<p>“A protivteža ni-ugodnom-ni-neugodnom osjećaju?”</p>
<p>“Neznanje.”</p>
<p>“A šta je protuteža neznanju?”</p>
<p>“Znanje.”</p>
<p>“A protuteža znanju?”</p>
<p>“Oslobođenje.”</p>
<p>“A šta je protuteža oslobođenju?”</p>
<p>“Utrnuće (nibbānam).”</p>
<p>“A šta je protuteža utrnuću?”</p>
<p>“To je, prijatelju Visakho, pitanje koje nadilazi domet. Nije moguće naći izlaz iz kruga pitanja. Asketski život ponire u nibbānu, stišava se u nibbāni, postiže svoj cilj u nibbāni. Ako želiš, prijatelju Visakho, možeš otići do Blaženoga, pa pitati razjašnjenje. Kako ti Blaženi razjasni, u to se možeš pouzdati.”</p>
<p>Sljedbenik Visakho, zadovoljan i obradovan besjedom redovnice Dhammdinne, ustane, pozdravi je obilazeći je s desne strane, pa otide tamo gde se tada nalazio Blaženi. Došavši, pozdravi Blaženog, pa sjedne po strani. Sjedeći tako, sljedbenik Visakho ispriča Blaženom sve o čemu je razgovarao s redovnicom Dhammadinnom, a Blaženi mu na to reče:</p>
<p>“Mudra je, Visakho, redovnica Dhammadinna, dubokoumna je, Visakho, redovnica Dhammadinna, . Da si pitao od mene to razjašnjenje, ja bih ti dao na vlas isti odgovor kao i redovnica Dhammadinna. Što ti je ona rekla, to je istinski smisao, u to se možeš pouzdati.”</p>
<p>Tako je rekao Blaženi. A sljedbenik Visakho je riječi Blaženoga primio vesela srca.</p>
</article>
<aside id="metaarea">
<p>Prevod <span class="author">Čedomil Veljačić</span></p>
<p>Samo za besplatnu distribuciju, kao dar Dhamme.</p>
<p>Copyright © 2014: <a href="http://creativecommons.org/licenses/by-nc-sa/3.0/deed.sr">Оvaj sajt je licenciran pod uslovima licence Creative Commons</a></p>
<p><a href="http://srednjiput.rs/pali-kanon/sutta-pitaka/maddhima-nikaya/mn-44-cula-vedalla-sutta/?full-site=true" rel="nofollow">Text sourced from srednjiput.rs.</a></p>
<p>Prepared for SuttaCentral by <span class="editor">Bhikkhu Sujato</span>.</p>\n</aside>
</section>
</div>
</body>
</html>
