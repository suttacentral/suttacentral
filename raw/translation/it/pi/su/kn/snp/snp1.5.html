<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp1.5">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 83–90</p>
<p>Copyright © 2000 Thanissaro Bhikkhu.</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Cunda Sutta</p>
<h1>1.5. Cunda</h1>
</div>
<p>[Cunda il fabbro:]</p>
<blockquote class="gatha">
<p>“Mi rivolgo al saggio dalla grande sapienza,<br>
il risvegliato, signore del Dhamma, libero<br>
dalla brama,<br>
sublime<br>
fra gli uomini,<br>
migliore<br>
fra gli aurighi:<br>
“Quanti asceti vi sono al mondo?”</p>
</blockquote>
<p>[Il Buddha:]</p>
<blockquote class="gatha">
<p>“Quattro asceti, Cunda. Non vi è un quinto.<br>
Se me lo chiedi personalmente, te lo spiegherò:<br>
il Vittorioso in virtù del sentiero,<br>
il maestro del sentiero,<br>
colui che vive nel sentiero,<br>
e colui che diffama il sentiero.”</p>
</blockquote>
<p>[Cunda:]</p>
<blockquote class="gatha">
<p>“Chi è colui che i Risvegliati<br>
chiamano il Vittorioso in virtù del sentiero?<br>
[e] chi è quell’ineguagliabile maestro del sentiero?<br>
E chi è colui che vive nel sentiero,<br>
e chi diffama il sentiero?”</p>
</blockquote>
<p>[Il Buddha:]</p>
<blockquote class="gatha">
<p>“Colui che ha superato il dubbio,<br>
ha rimosso la freccia,<br>
che gioisce nel Nibbana, libero<br>
dalla cupidigia,<br>
guida del mondo con i suoi deva:<br>
costui<br>
dai Risvegliati<br>
è chiamato il Vittorioso in virtù<br>
del sentiero.</p>
<p>Chi, in questo mondo, conosce il sublime come sublime,<br>
chi, in questo mondo, proclama e illustra il Dhamma,<br>
quel saggio, avendo reciso ogni dubbio, sereno:<br>
è chiamato il secondo fra i monaci,<br>
il maestro del sentiero.</p>
<p>Mentalmente presente, controllato,<br>
vive secondo i princìpi del Dhamma,<br>
nel sentiero,<br>
segue i princìpi morali non biasimevoli:<br>
è chiamato il terzo dei monaci,<br>
colui che vive nel sentiero.</p>
<p>Assumendo le qualità<br>
di coloro che vivono rettamente,<br>
arrogante, corrompe le famiglie, invadente,<br>
ingannevole, intemperante, ciarlatano,<br>
falso:<br>
è colui che diffama il sentiero.</p>
<p>Ogni capofamiglia, avendoli ben conosciuti<br>
—un dotto discepolo dei nobili—<br>
sapendo che non tutti sono così,<br>
incontrandoli, non perde la sua fede.<br>
Come potrebbe mettere sullo stesso piano il corrotto<br>
con l’incorrotto,<br>
l’impuro con il puro?”</p>
</blockquote>
</article>
</section>
</div>
</body>
</html>
