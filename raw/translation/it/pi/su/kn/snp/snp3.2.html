<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp3.2">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 425–449</p>
<p>Copyright © 1999 Thanissaro Bhikkhu.</p>
<p>Access to Insight edition © 1999</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Padhana Sutta</p>
<h1>3.2. Lo sforzo</h1>
</div>
<blockquote class="gatha">
<p>Mentre io—<br>
risoluto nella pratica meditativa<br>
presso il fiume Nerañjara,<br>
con grande sforzo,<br>
assorto nei jhana<br>
avendo troncato gli ultimi legami—</p>
<p>Namuci [ Mara] si presentò a me,<br>
pronunciando parole di compassione:<br>
“Sei pallido, magro.<br>
La Morte<br>
ti possiede.<br>
La Morte<br>
possiede ormai 1,000 parti del tuo corpo.<br>
Solo una esigua parte<br>
di te vive ancora.<br>
Vivi, signore!<br>
La vita è bella.<br>
Restando in vita,<br>
puoi compiere<br>
azioni meritorie.<br>
Puoi continuare a vivere la vita santa,<br>
compiere il sacrificio di fuoco,<br>
accumulando molti meriti.<br>
A cosa serve questa tua pratica?<br>
E’ difficile da seguire<br>
—il sentiero di pratica—<br>
difficile da portare a termine, difficile<br>
da mantenere.”</p>
<p>Pronunciando questi versi,<br>
Mara rimase innanzi al Beato.<br>
E a quel Mara, che così aveva parlato,<br>
il Beato gli disse:</p>
<p>“Parente del disattento,<br>
Maligno,<br>
non conosco la ragione della tua presenza :<br>
Non ho bisogno<br>
di compiere azioni meritorie.<br>
Coloro che hanno bisogno di merito:<br>
a loro soltanto<br>
devi rivolgere le tue parole.</p>
<p>In me vi sono fede,<br>
rinuncia,<br>
perseveranza,<br>
saggezza.<br>
Perché, se sono così risoluto<br>
mi supplichi<br>
di vivere?<br>
Questo vento spazzerebbe via<br>
persino le correnti di un fiume.<br>
Perché, quando sono risoluto<br>
la mia linfa vitale non dovrebbe prosciugarsi?<br>
Come il mio sangue fluisce via<br>
così flemma e bile.<br>
Come si deteriorano i muscoli,<br>
così la mente accresce al sua purezza;<br>
la presenza mentale, la saggezza<br>
e la concentrazione diventano<br>
più salde.<br>
Restando così,<br>
dopo aver ottenuto la sensazione assoluta,<br>
la mente non prova piacere<br>
nei desideri dei sensi.<br>
La somma purezza.</p>
<p>I desideri dei sensi sono il tuo primo esercito.<br>
Il secondo è il Malcontento.<br>
Il terzo sono la Fame e la Sete.<br>
Il quarto è la Brama.<br>
Il quinto sono il Torpore e l’Indolenza.<br>
Il sesto è il Terrore.<br>
Il settimo è il Dubbio.<br>
L’Ipocrisia e la Testardaggine, l’ottavo.<br>
I Guadagni, il Sacrificio, la Fama, e il Rango<br>
ingiustamente ottenuti,<br>
e la presunzione di essere migliore<br>
degli altri.</p>
<p>Namuci, questo è il tuo esercito,<br>
il tuo tenebroso commando.<br>
Un codardo non può sconfiggerlo,<br>
ma chi lo sconfigge<br>
ottiene la beatitudine.<br>
Porto l’erba muñja?<br>
Sputo sulla mia vita.<br>
Morire in battaglia è meglio per me<br>
poichè, sconfitto,<br>
sopravvivo.</p>
<p>Sprofondando in questa vita, non emergono,<br>
alcuni asceti e bramani.<br>
Non conoscono il sentiero<br>
che percorrono coloro che conoscono<br>
la retta pratica.</p>
<p>Vedendo le forze schierate<br>
da tutti i lati—<br>
le truppe, Mara<br>
con la sua cavalcatura—<br>
Io combatto.<br>
Possano non spostarmi<br>
dalla<br>
mia posizione.<br>
Quel tuo esercito,<br>
che il mondo con i suoi deva<br>
non può superare,<br>
L’annienterò con la saggezza—<br>
Come si rompe una vaso con una pietra.</p>
<p>Con lo sforzo ben sostenuto,<br>
La presenza mentale ben stabilita,<br>
Mi incamminerò, di regno in regno,<br>
addestrando molti discepoli<br>
E loro—attenti, risoluti<br>
seguendo la mia pratica—<br>
tuo malgrado, giungeranno<br>
dove<br>
non esiste alcun dolore.”</p>
</blockquote>
<p>Mara:</p>
<blockquote class="gatha">
<p>“Per sette anni, mi sono accanito<br>
contro il Beato,<br>
ma sono stato sempre sconfitto<br>
da colui che è Risvegliato<br>
e Glorioso<br>
Un corvo circondò una roccia<br>
color carne:<br>
—‘Forse qui ho trovato<br>
un pezzo di tenera carne.<br>
Squisita e deliziosa’—<br>
ma non c’era nulla di così tenero e delizioso,<br>
e così il corvo andò via.<br>
Come il corvo che attaccò la roccia<br>
così io con Gotama.”</p>
<p>Così sconfitto,<br>
e scoraggiato,<br>
da lì<br>
scomparve.</p>
</blockquote>
</article>
</section>
</div>
</body>
</html>
