<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp1.3">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 35–75</p>
<p>Copyright © 1997 Thanissaro Bhikkhu.</p>
<p>Access to Insight edition © 1997</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Khaggavisana Sutta</p>
<h1>1.3. Il corno del rinoceronte</h1>
</div>
<blockquote class="gatha">
<p>Rinunciando alla violenza<br>
contro tutti gli esseri viventi,<br>
senza nuocere a nessuno,<br>
Non vorresti come figlio,<br>
un tale compagno?<br>
Sii solitario,<br>
come un corno di rinoceronte.</p>
<p>Per una persona socievole<br>
vi sono degli affetti;<br>
sui talloni dell’affetto cammina il dolore.<br>
Scorgendo il pericolo dell’affetto,<br>
sii solitario,<br>
come un corno di rinoceronte.</p>
<p>Colui che ha una mente<br>
irretita dall’attrazione amichevole<br>
verso amici e compagni,<br>
trascura la vera meta.<br>
Scorgendo questo pericolo<br>
nell’affezionarsi troppo agli altri,<br>
sii solitario,<br>
come un corno di rinoceronte.</p>
<p>Come un bambù frondoso,<br>
aggrovigliato,<br>
è la premura verso figli e spose.<br>
Come un germoglio di bambù,<br>
libero,<br>
sii solitario,<br>
come un corno di rinoceronte.</p>
<p>Come un cervo nella foresta,<br>
libero,<br>
va in cerca di cibo:<br>
il saggio apprezza la libertà, quindi<br>
sii solitario,<br>
come un corno di rinoceronte.</p>
<p>Fra i compagni<br>
—quando stai a casa,<br>
o quando va in giro—<br>
sei preda delle richieste.<br>
Apprezzando la libertà<br>
sii solitario,<br>
come un corno di rinoceronte.</p>
<p>C’è gioco e amore<br>
fra gli amici,<br>
e molta tenerezza per i figli.<br>
Provando dispiacere<br>
nel lasciare<br>
le persone care,<br>
sii solitario,<br>
come un corno di rinoceronte.</p>
<p>Muovendoti verso le quattro direzioni dello spazio senza ostacoli,<br>
soddisfatto di ciò che possiedi,<br>
tollerando le disgrazie senza timore,<br>
sii solitario,<br>
come un corno di rinoceronte.</p>
<p>Sono difficili da soddisfare,<br>
sia coloro che hanno scelto la vita ascetica,<br>
sia coloro che vivono la vita domestica.<br>
Disfacendoti dalla premura<br>
verso i figli degli altri,<br>
sii solitario,<br>
come un corno di rinoceronte.</p>
<p>Tagliando i segni distintivi del capofamiglia,[ Capelli e barba]<br>
come un albero di kovilara<br>
che lascia cadere le sue foglie,<br>
l’avveduto taglia ogni legame della vita domestica, quindi<br>
sii solitario,<br>
come un corno di rinoceronte.</p>
<p>Se conosci un compagno dotto,<br>
un compagno di viaggio, di retto vivere e saggio,<br>
superando ogni pericolo<br>
va con lui, lieto,<br>
consapevole.</p>
<p>Se non conosci un compagno dotto,<br>
un compagno di viaggio, di retto vivere e saggio,<br>
vai da solo<br>
come un re che rinuncia al suo regno,<br>
come l’elefante nella foresta di Matanga,<br>
abbandona il suo branco.</p>
<p>Rispettiamo l’amicizia<br>
—sempre!<br>
Quelli simili a noi, o migliori di noi,<br>
li sceglieremo come amici.<br>
Se non li trovi,<br>
vivendo rettamente,<br>
sii solitario,<br>
come un corno di rinoceronte.</p>
<p>Nel vedere degli splendenti braccialetti d’oro,<br>
ben lavorati da un orafo,<br>
tintinnanti, risuonanti,<br>
su un solo braccio,<br>
sii solitario,<br>
come un corno di rinoceronte.,<br>
[pensando:]</p>
<p>“Allo stesso modo,<br>
se vivessi con un altro,<br>
ci sarebbero parole negligenti o ingiuriose.”<br>
Scorgendo questo prossimo pericolo,<br>
sii solitario,<br>
come un corno di rinoceronte.</p>
<p>Poiché i piaceri dei sensi,<br>
raffinati, dolci e affascinanti,<br>
ammaliano la mente con le loro varie forme—<br>
scorgendo un danno in questa rete dei sensi—<br>
sii solitario,<br>
come un corno di rinoceronte.</p>
<p>“Sono per me un disastro, un tumore, una disgrazia,<br>
una malattia, una freccia, un pericolo.”<br>
Scorgendo un danno in questa rete dei sensi,<br>
sii solitario,<br>
come un corno di rinoceronte.</p>
<p>Il caldo e il freddo, la fame e la sete,<br>
il vento e il sole, insetti e serpenti:<br>
tollerandoli senza eccezione,<br>
sii solitario,<br>
come un corno di rinoceronte.</p>
<p>Come il maestoso elefante,<br>
rinunciando al suo branco,<br>
vive libero nella foresta,<br>
sii solitario,<br>
come un corno di rinoceronte.</p>
<p>“Non vi è modo<br>
per colui che gode della compagnia<br>
di ottenere una momentanea liberazione.”<br>
Ascoltando le parole del ‘Parente del Sole’,<br>
sii solitario,<br>
come un corno di rinoceronte.</p>
<p>Trascendendo le false visioni,<br>
si ottiene il retto sentiero,<br>
si raggiunge la meta,<br>
[pensando:]</p>
<p>“Da soli,<br>
la conoscenza sorge,”<br>
sii solitario,<br>
come un corno di rinoceronte.</p>
<p>Senza cupidigia, né illusione,<br>
né brama, né ipocrisia—<br>
confusione e impurità<br>
spazzate via lontano—<br>
senza nessuna attrazione per il mondo,<br>
qualsiasi mondo,<br>
sii solitario,<br>
come un corno di rinoceronte.</p>
<p>Evita le cattive compagnie<br>
che fanno allontanare dalla meta,<br>
buone soltanto ad alimentare il male.<br>
Non essere amico<br>
di qualcuno disattento e colmo di bramosia.<br>
Sii solitario,<br>
come un corno di rinoceronte.</p>
<p>Sii compagno della persona sapiente,<br>
che proclama il Dhamma,<br>
un amico di grande saggezza.<br>
Conoscendo l’insegnamento,<br>
abbandona ogni dubbio,<br>
[poi] sii solitario,<br>
come un corno di rinoceronte,</p>
<p>Libero dal desiderare, dal cercare il piacere<br>
nella vita mondana, nell’affetto, nelle gioie illusorie dei sensi,<br>
astenendoti dalle lussurie,<br>
dicendo sempre la verità,<br>
sii solitario,<br>
come un corno di rinoceronte.</p>
<p>Lasciando i propri figli, le proprie spose,<br>
i propri genitori,<br>
le proprie ricchezze, i propri beni, i parenti<br>
e i piaceri dei sensi<br>
liberati di tutto e da tutti,<br>
sii solitario,<br>
come un corno di rinoceronte.</p>
<p>“Dove vi sono delle catene, degli ami adescanti.<br>
v’è poca felicità,<br>
nessuna soddisfazione,<br>
solo sofferenza e dolore.”<br>
Sapendolo, avveduto,<br>
sii solitario,<br>
come un corno di rinoceronte.</p>
<p>Rompendo le tue catene,<br>
come un pesce che nell’acqua lacera una rete,<br>
come un fuoco non ritorna su ciò che è bruciato,<br>
sii solitario,<br>
come un corno di rinoceronte.</p>
<p>Lo sguardo reclinato, non disperso,<br>
Controllando i tuoi sensi, con la mente protetta,<br>
Non trasudando—nè bruciando—di desiderio,<br>
sii solitario,<br>
come un corno di rinoceronte.</p>
<p>Tagliando i segni distintivi del capofamiglia ,[ Abito laico]<br>
come un albero di corallo<br>
che lascia cadere le sue foglie,<br>
intraprendi il sentiero della veste color ocra,<br>
sii solitario,<br>
come un corno di rinoceronte.</p>
<p>Senza cupidigia per i sapori raffinati, concentrato,<br>
andando di casa in casa in cerca di elemosina,<br>
con la mente distaccata da questa o da quella famiglia,<br>
sii solitario,<br>
come un corno di rinoceronte.</p>
<p>Abbandonando le barriere della coscienza,<br>
eliminando le impurità—tutte—<br>
indipendente, senza avversione,<br>
senza affetti,<br>
sii solitario,<br>
come un corno di rinoceronte.</p>
<p>Avendo abbandonato il piacere e il dolore,<br>
così come la pena e l’angoscia,<br>
ottenendo la pura equanimità,<br>
tranquillità,<br>
sii solitario,<br>
come un corno di rinoceronte.</p>
<p>Con la perseveranza in te sorta<br>
per il raggiungimento della meta suprema,<br>
con la mente pura, senza pigrizia,<br>
saldo nello sforzo, costante e vigoroso,<br>
sii solitario,<br>
come un corno di rinoceronte.</p>
<p>In solitudine, assorto nella meditazione,<br>
vivendo costantemente nel Dhamma<br>
conforma al Dhamma,<br>
comprendendo il pericolo<br>
delle future esistenze,<br>
sii solitario,<br>
come un corno di rinoceronte.</p>
<p>Deciso a distruggere la brama e vigile,<br>
istruito, consapevole, diligente,<br>
sicuro—avendo conosciuto il Dhamma—<br>
e con profondo sforzo,<br>
sii solitario,<br>
come un corno di rinoceronte.</p>
<p>Spavaldo, come un leone di fronte ai rumori.<br>
Imprendibile, come il vento in una rete.<br>
Asciutto, come un loto nell’acqua:<br>
sii solitario,<br>
come un corno di rinoceronte.</p>
<p>Come un leone—energico, dalle forti zanne,<br>
invincibile, sovrano degli animali—<br>
dimora in isolate tane.<br>
Sii solitario,<br>
come un corno di rinoceronte.</p>
<p>Nei momenti appropriati praticando<br>
la liberazione attraverso l’amore universale,<br>
la compassione,<br>
la stima,<br>
l’equanimità,<br>
non ostacolato dal mondo intero,<br>
qualsiasi mondo,<br>
sii solitario,<br>
come un corno di rinoceronte.</p>
<p>Avendo abbandonato il desiderio bramoso,<br>
l’avversione,<br>
e l’illusione;<br>
avendo spezzato i legami;<br>
imperturbato di fronte alla morte,<br>
sii solitario,<br>
come un corno di rinoceronte.</p>
<p>Le persone convivono e si frequentano<br>
per interesse.<br>
Gli amici senza interesse di questi tempi<br>
sono rari.<br>
Hanno rapporti amichevoli solo per scopi personali,<br>
e sono saturi d’impurità.<br>
Sii solitario,<br>
come un corno di rinoceronte.</p>
</blockquote>
</article>
</section>
</div>
</body>
</html>
