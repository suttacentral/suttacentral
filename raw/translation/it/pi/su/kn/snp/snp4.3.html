<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp4.3">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 780–787</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Dutthatthaka Sutta</p>
<h1>4.3. Impuro</h1>
</div>
<blockquote class="gatha">
<p>Ci sono alcuni<br>
dall’animo corrotto,<br>
e altri<br>
dall’animo virtuoso,<br>
il saggio invece<br>
non rientra fra questi,<br>
perché per lui<br>
non vi sono ostacoli.</p>
<p>Ora, chi è guidato<br>
dal desiderio,<br>
radicato nei piaceri,<br>
legato alle sue ragioni,<br>
riesce a superare le proprie vedute?<br>
Agisce<br>
nel modo che conosce.</p>
<p>Chi si vanta davanti agli altri, impropriamente,<br>
delle sue pratiche e precetti,<br>
è, dicono i saggi,<br>
ignobile per natura—<br>
perché loda<br>
se stesso.</p>
<p>Ma un monaco calmo,<br>
totalmente liberato,<br>
che non si vanta dei suoi precetti<br>
—“Io sono così”—<br>
costui, dicono i saggi,<br>
è nobile per natura—<br>
privo di vanità<br>
rispetto al mondo.</p>
<p>Colui le cui dottrine non sono pure—<br>
condizionate, formate, scelte<br>
a proprio vantaggio—<br>
conta su una pace<br>
condizionata<br>
da ciò che non è sereno.</p>
<p>Poiché le proprie teorie<br>
non sono facili da confutare<br>
nel considerare ciò che è colto<br>
fra le varie dottrine,<br>
ecco perché<br>
si accetta o si rifiuta una dottrina—<br>
alla luce<br>
di queste posizioni.</p>
<p>Ora, chi è saggio (attraverso la conoscenza)<br>
non ha preconcetti<br>
sull’esistenza e sulla non-esistenza<br>
ovunque nel mondo.<br>
Avendo abbandonato ogni concetto e illusione,<br>
dove dovrebbe andare?( riguardo alle future rinascite)<br>
Non è coinvolto.</p>
<p>Colui che non è coinvolto<br>
supera<br>
qualsiasi dottrina,<br>
e come—in relazione a questo—<br>
si rapporta<br>
uno che non è coinvolto?<br>
Egli non ha nè<br>
accettato né rifiutato (una dottrina),<br>
egli ha spento<br>
in questo mondo—ogni dottrina.</p>
</blockquote>
</article>
</section>
</div>
</body>
</html>
