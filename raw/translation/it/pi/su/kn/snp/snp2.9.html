<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp2.9">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 324–330</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Kimsila Sutta</p>
<h1>2.9. Quale virtù?</h1>
</div>
<blockquote class="gatha">
<p>“Quale virtù,<br>
quale comportamento,<br>
quali azioni deve promuovere,<br>
una persona per essere rettamente stabile<br>
e per raggiungere la suprema meta”?</p>
<p>“Bisogna essere rispettosi<br>
verso i maestri più anziani<br>
e non provare invidia;<br>
bisogna conoscere il momento giusto<br>
per incontrare i maestri;<br>
si deve capire qual è l’occasione giusta<br>
quando un discorso sul Dhamma è in corso;<br>
bisogna ascoltare attentamente<br>
le parole dette;<br>
bisogna andare al momento giusto,<br>
umilmente, senza ostinazione,<br>
alla presenza dei maestri;<br>
bisogna ricordare e praticare<br>
il Dhamma, il suo significato,<br>
l’autocontrollo e la vita santa.</p>
<p>Provando gioia nel Dhamma,<br>
gustando il Dhamma,<br>
ben saldo nel Dhamma,<br>
con una comprensione su come<br>
penetrare il Dhamma,<br>
non parlare in modo nocivo<br>
e offensivo del Dhamma,<br>
bisogna farsi guidare<br>
dalle vere e rette parole.</p>
<p>Lasciare da parte<br>
la derisione, le chiacchiere,<br>
il lamento, l’odio,<br>
l’inganno, l’ipocrisia,<br>
la cupidigia, l’orgoglio,<br>
l’irruenza, la brutalità,<br>
il peccato, l’infatuazione,<br>
privi di<br>
invidia,<br>
saldi interiormente.</p>
<p>Di ciò che si ascolta bisogna capirne l’essenza;<br>
la concentrazione è l’essenza<br>
degli insegnamenti.</p>
<p>Quando si è distratti e sconsiderati<br>
la saggezza e l’apprendimento<br>
non crescono.<br>
Coloro che sono lieti<br>
negli insegnamenti proclamati dai nobili,<br>
sono senza pari<br>
nella parola, nell’azione e nella mente.<br>
Essi, ben saldi<br>
nella calma<br>
nell’umiltà e<br>
nella concentrazione,<br>
hanno ottenuto<br>
l’essenza dell’insegnamento<br>
e della saggezza.”</p>
</blockquote>
</article>
</section>
</div>
</body>
</html>
