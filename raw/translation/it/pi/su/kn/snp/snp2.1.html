<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp2.1">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 222–238</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Ratana Sutta</p>
<h1>2.1. I gioielli</h1>
</div>
<blockquote class="gatha">
<p>Quali che siano gli spiriti qui radunati,<br>
—sulla terra o nel cielo—<br>
possiate tutti essere felici<br>
ed ascoltate con attenzione ciò che dico.</p>
<p>Perciò, spiriti, siate attenti.<br>
Siate benevoli verso gli esseri umani.<br>
Giorno e notte fanno delle offerte,<br>
allora, per riconoscenza, proteggeteli.</p>
<p>Qualsiasi ricchezza—in questo o in un altro mondo—<br>
qualunque eccellente gioiello nei cieli,<br>
non valgono, per noi, il Tathagata.<br>
Anche questo è un gioiello squisito fondato nel Buddha.<br>
Che del bene ci sia per questa verità.</p>
<p>La squisita Immortalità—la cessazione, la mancanza di brama—<br>
scoprì il Saggio dei Sakya in meditazione:<br>
Non c’è niente che eguagli questo Dhamma.<br>
Anche questo è un gioiello squisito fondato nel Dhamma.<br>
Che del bene ci sia per questa verità.</p>
<p>Ciò che l’eccellente Risvegliato ha esposto come puro<br>
e chiamato la concentrazione<br>
della conoscenza ininterrotta:<br>
Non c’è niente che eguagli questa concentrazione.<br>
Anche questo è un gioiello squisito fondato nel Dhamma.<br>
Che del bene ci sia per questa verità.</p>
<p>Le otto persone—le quattro coppie—<br>
lodate da coloro che sono in pace:<br>
Essi, discepoli del Sublime, meritano delle offerte.<br>
Ciò che è dato loro porta dei grande frutti.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Coloro che, devoti, dalla mente salda,<br>
si applicano all’insegnamento di Gotama,<br>
per ottenere la meta, immersi nell’Immortalità,<br>
godono liberamente della Liberazione ottenuta.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Come una colonna di Inda, ben salda nella terra,<br>
che nemmeno i quattro venti possono smuovere:<br>
così è, vi dico, la persona proba,<br>
che—avendo compreso<br>
le nobili verità—ha chiara visione.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Coloro che hanno compreso perfettamente le nobili verità<br>
ben istruite dal saggio—<br>
anche se non sono sempre costanti—<br>
non otterranno l’ottava rinascita.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Nel momento in cui si ottiene la retta visione,<br>
si abbandonano tre cose:<br>
la credenza in un sè, il dubbio,<br>
e ogni attaccamento a precetti e pratiche.<br>
Si è completamente liberati<br>
Dai quattro stati di privazione,<br>
Ed incapace di commettere<br>
i sei grandi errori.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Qualsiasi azione malvagia possa essere compiuta<br>
—corporea, verbale o mentale—<br>
si è incapaci di nasconderla:<br>
un’incapacità che appartiene<br>
a colui che ha conosciuto il Modo.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Come un bosco con le cime fiorite<br>
nel primo mese caldo della stagione estiva,<br>
così è il supremo Dhamma che egli ha insegnato,<br>
per il somme bene, che conduce al Nibbana.<br>
Anche questo è un gioiello squisito fondato nel Buddha.<br>
Che del bene ci sia per questa verità.</p>
<p>Il migliore,<br>
la migliore conoscenza,<br>
la migliore generosità,<br>
il migliore sentiero,<br>
senza pari, egli ha insegnato<br>
il supremo Dhamma.<br>
Anche questo è un gioiello squisito fondato nel Buddha.<br>
Che del bene ci sia per questa verità.</p>
<p>Il vecchio è distrutto, il nuovo non sorgerà.<br>
Le loro menti non desiderano un’ulteriore rinascita,<br>
senza semi, né sviluppo del desiderio,<br>
i saggi, si spengono come questa fiamma.<br>
Anche questo è un gioiello squisito fondato nel Sangha.<br>
Che del bene ci sia per questa verità.</p>
<p>Quali che siano gli spiriti qui radunati,<br>
—sulla terra o nel cielo—<br>
rendiamo omaggio al Buddha,<br>
il Tathagata venerato dagli uomini<br>
e dai deva.<br>
Possa esserci<br>
del bene.</p>
<p>Quali che siano gli spiriti qui radunati,<br>
—sulla terra o nel cielo—<br>
rendiamo omaggio al Dhamma,<br>
e al Tathagata venerato dagli uomini<br>
e dai deva.<br>
Possa esserci<br>
del bene.</p>
<p>Quali che siano gli spiriti qui radunati,<br>
—sulla terra o nel cielo—<br>
rendiamo omaggio al Sangha,<br>
e al Tathagata venerato dagli uomini<br>
e dai deva.<br>
Possa esserci<br>
del bene.</p>
</blockquote>
</article>
</section>
</div>
</body>
</html>
