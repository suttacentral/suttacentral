<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp3.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 574–593</p>
<p>Copyright © 2000 Thanissaro Bhikkhu.</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Salla Sutta</p>
<h1>3.8. La freccia</h1>
</div>
<blockquote class="gatha">
<p>Senza indicazione,<br>
ignota<br>
così è la vita dei mortali in questo mondo<br>
difficile,<br>
breve,<br>
colma di dolore.<br>
Non esiste una via di scampo<br>
per coloro che sono nati<br>
di non morire.<br>
Gli esseri sono soggetti<br>
alla morte<br>
soprattutto quando si raggiunge<br>
un’età avanzata.</p>
<p>Come i frutti maturi<br>
che sono destinati a cadere,<br>
allo stesso modo i mortali, una volta nati,<br>
il loro destino<br>
è la morte.</p>
<p>Come i vasi di terra del vasaio<br>
grandi e piccoli<br>
cotti e crudi<br>
finiscono tutti per rompersi,<br>
allo stesso modo la vita<br>
conduce alla morte.<br>
Giovani e vecchi<br>
saggi e stolti<br>
ricchi e poveri:<br>
tutti<br>
cadono sotto il potere della morte,<br>
tutti<br>
hanno la morte come fine.</p>
<p>Per coloro vinti dalla morte,<br>
giunti in un altro mondo,<br>
un padre non può proteggere un figlio,<br>
né i parenti i propri congiunti.<br>
Guardate: come sono inermi,<br>
gemendo profondamente,<br>
i mortali sono<br>
uno<br>
per<br>
uno<br>
portati<br>
come le mucche al macello.</p>
<p>In questo modo il mondo è afflitto<br>
dalla vecchiaia e dalla morte,<br>
mentre i risvegliati non soffrono,<br>
conoscendo la vera realtà del mondo.</p>
<p>“Non conoscete la realtà<br>
del trasmigrare di vita in vita:<br>
non vedendo nessuna fine,<br>
vi lamentate invano.”</p>
<p>Così, angosciati,<br>
confusi,<br>
danneggiandosi a vicenda<br>
se il vostro comportamento fosse utile a qualche scopo<br>
sarebbe stato adottato dal saggio.<br>
Ma non sono nè le lacrime nè la sofferenza<br>
che portano la pace della coscienza.<br>
Il dolore<br>
è sempre presente. Il vostro corpo<br>
è ferito.<br>
Smagriti,<br>
pallidi,<br>
fate del male<br>
a voi stessi.<br>
Non è così<br>
che ci si protegge dalla morte.<br>
È inutile lamentarsi.</p>
<p>Senza abbandonare la sofferenza, una persona,<br>
soffre ancora di più.<br>
Gemendo per il tempo svanito,<br>
si cade sotto il dominio del dolore.</p>
<p>Guardate gli altri<br>
che vi precedono<br>
le persone che arrivano<br>
in funzione delle loro azioni:<br>
cadendo sotto il dominio della morte,<br>
sono terrorizzati.</p>
<p>Importa poco come l’immaginano,<br>
finisce sempre<br>
diversamente del previsto.<br>
E’ così l’impronta della separazione.<br>
Osservate bene la realtà del mondo.</p>
<p>Anche se una persona vivesse cento anni<br>
od oltre<br>
deve sempre lasciare<br>
i suoi congiunti,<br>
abbandonare la sua vita<br>
in questo mondo.</p>
<p>Così, dopo aver ascoltato l’insegnamento dell’arahant,<br>
aver messo a tacere i suoi lamenti,<br>
avendo visto i morti il cui tempo è compiuto,<br>
[pensa] “Non posso riportarlo.”<br>
Come si spegnerebbe<br>
un rifugio incendiato<br>
con l’acqua,<br>
così il risvegliato—<br>
sapiente,<br>
abile,<br>
e saggio—<br>
spazzate via ogni dolore,<br>
come fa il vento con un ciuffo di cotone.</p>
<p>Cercando la vostra felicità,<br>
togliete la vostra freccia:<br>
i vostri lamenti,<br>
le vostre invidie,<br>
ed i vostri dispiaceri.<br>
La freccia una volta strappata,<br>
liberi,<br>
ottenendo la pace della coscienza,<br>
trascendendo ogni dolore,<br>
senza sofferenza<br>
la libertà vi appare.</p>
</blockquote>
</article>
</section>
</div>
</body>
</html>
