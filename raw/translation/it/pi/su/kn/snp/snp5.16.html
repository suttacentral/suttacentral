<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp5.16">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 1120–1123</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Pingiya-manava-puccha</p>
<h1>5.16. La domanda di Pingiya</h1>
</div>
<p>[Pingiya:]</p>
<blockquote class="gatha">
<p>Io sono vecchio e debole,<br>
la mia carnagione smorta.<br>
I miei occhi spenti<br>
e l’udito compromesso,<br>
ma non posso morire colmo di illusione,<br>
confuso!<br>
Insegnami il Dhamma<br>
così che io possa conoscere<br>
come si abbandona in questo mondo<br>
la nascita e la vecchiaia.</p>
</blockquote>
<p>[Il Buddha:]</p>
<blockquote class="gatha">
<p>Vedendo le altre persone soffrire<br>
a livello fisico—<br>
le persone distratte sono oppresse<br>
dai loro corpi—<br>
perciò con presenza mentale, Pingiya,<br>
abbandona il corpo<br>
per non rinascere ancora.</p>
</blockquote>
<p>[Pingiya:]</p>
<blockquote class="gatha">
<p>Nelle quattro zone cardinali,<br>
le quattro intermedie,<br>
nel sopra e nel sotto<br>
—nelle dieci direzioni—<br>
non vi è nulla nel mondo<br>
non visto, non udito,<br>
non provato, non da te conosciuto.<br>
Insegnami il Dhamma<br>
così che io possa conoscere<br>
come si abbandona in questo mondo<br>
la nascita e la vecchiaia.</p>
</blockquote>
<p>[Il Buddha:]</p>
<blockquote class="gatha">
<p>Nel vedere le persone,<br>
vittime della brama—<br>
in fiamme, sommerse dalla vecchiaia—<br>
perciò con presenza mentale, Pingiya,<br>
abbandona la brama<br>
per non rinascere ancora.</p>
</blockquote>
</article>
</section>
</div>
</body>
</html>
