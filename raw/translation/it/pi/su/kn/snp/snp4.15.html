<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp4.15">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 935–954</p>
<p>Copyright © 1995 Thanissaro Bhikkhu.</p>
<p>Access to Insight edition © 1995</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Attadanda Sutta</p>
<h1>4.15. Il bastone brandito</h1>
</div>
<blockquote class="gatha">
<p>“Quando è brandito,<br>
il bastone della violenza [ ]<br>
genera paura e pericolo:<br>
osservate le persone che litigano.<br>
Vado a raccontarvi<br>
come ho sperimentato<br>
la costernazione.<br>
A vedere le persone litigare<br>
come pesci in piccoli stagni,<br>
in competizione gli uni con gli altri—<br>
a vedere questo,<br>
una paura mi è sorta.<br>
Il mondo era completamente<br>
senza sostanza.<br>
Tutte le direzioni<br>
erano distrutte.<br>
Alla ricerca di un rifugio per me stesso,<br>
non ne ho trovato uno libero.<br>
Nel vedere<br>
solo competizione,<br>
ho provato disgusto.<br>
Quindi vidi<br>
una freccia qui,<br>
così difficile da vedere,<br>
conficcata nel cuore.<br>
Trafitto da questa freccia<br>
si erra in tutte le direzioni.<br>
Ma semplicemente strappandola<br>
non si erra,<br>
non si affonda.</p>
</blockquote>
<p>[Qui vengono recitati gli insegnamenti.] [ ]</p>
<blockquote class="gatha">
<p>Quali che siano le cose che ci legano al mondo,<br>
non bisogna fare affidamento su di esse.<br>
Avendo penetrato totalmente<br>
i piaceri dei sensi,<br>
le passioni dei sensi,<br>
bisogna esercitarsi per ottenere la propria<br>
Liberazione.<br>
Sii fedele, non essere insolente,<br>
né ingannatore, né fautore<br>
di maldicenze.<br>
Senza collera, il saggio,<br>
deve superare il male<br>
dell’avidità e dell’avarizia.<br>
Deve sormontare la pigrizia,<br>
la stanchezza,<br>
l’indolenza;<br>
non deve permanere nella distrazione,<br>
né indulgere nel suo orgoglio—<br>
l’uomo che ha orientato il suo cuore<br>
verso la Liberazione.<br>
Non deve mentire,<br>
né creare un senso di seduzione alla forma,<br>
deve abbandonare ogni vanità,<br>
e vivere trattenendo l’impulsività;<br>
non deve cullarsi in ciò che è vecchio,<br>
né preferire ciò che è nuovo,<br>
né lamentarsi della rovina,<br>
né farsi sedurre da ciò che<br>
splende ed abbaglia.</p>
<p>Chiamo l’avidità<br>
un ‘grande flusso’;<br>
la fame, una rapida corrente.<br>
Le preoccupazioni sono piccole rapide di fiume;<br>
la sensualità, una palude,<br>
difficile da attraversare.<br>
Senza deviare dalla verità,<br>
un saggio si mantiene in alto:<br>
un bramano.</p>
<p>Avendo rinunciato al Tutto<br>
lo si dice in pace;<br>
avendo avuto chiara visione, egli<br>
è colui che ha ottenuto la saggezza;<br>
conoscendo il Dhamma, è<br>
indipendente.<br>
Procedendo rettamente nel mondo,<br>
non invidia<br>
nessuno in questa esistenza.</p>
<p>Chi ha superato ed è andato al di là<br>
delle passioni dei sensi—<br>
un attaccamento difficile<br>
da trascendere nel mondo,<br>
non si lamenta,<br>
non si preoccupa.<br>
Costui, avendo bloccato la sua corrente, è libero<br>
da legami.</p>
<p>Brucia ciò che c’era,<br>
e non custodite nulla per.<br>
Se non ti attacchi<br>
a ciò che è,<br>
procederai, calmo.</p>
<p>Per colui che, nel nome e nella forma,<br>
in tutti i modi,<br>
non esiste il senso del ‘mio’.<br>
e non si lamenta<br>
di ciò che non è:<br>
egli, nel mondo,<br>
non è vinto,<br>
non soffre di nessuna perdita.</p>
<p>Colui che non pensa<br>
‘Questo è mio’.<br>
senza invidia per l’altrui possesso,<br>
non avendo il senso dell’Io,<br>
non si addolora al pensiero<br>
‘Non possiedo nulla.’</p>
<p>Né aspro,<br>
né avido, né<br>
agitato,<br>
ovunque<br>
in armonia:<br>
questa è la ricompensa<br>
—dico io quando me lo si chiede—<br>
per coloro che sono liberi<br>
da preconcetti.</p>
<p>Per un imperturbabile<br>
—che conosce—<br>
non vi sarà un accumulo (<em>di kamma</em>).<br>
Astenendosi, tranquillo,<br>
ovunque vede<br>
la sicurezza.<br>
Il saggio<br>
non parla di sé<br>
come superiore,<br>
uguale,<br>
o inferiore.<br>
In pace, libero dall’egoismo,<br>
non desidera, né<br>
rifiuta”,</p>
</blockquote>
<p>così disse il Benedetto.</p>
</article>
</section>
</div>
</body>
</html>
