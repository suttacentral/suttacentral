<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp1.6">
<aside id="metaarea">
<p>Traduzione in Inglese dalla versione Pāli di <span class="author">Narada Thera</span></p>
<p>PTS: Snp 91–115</p>
<p>Fonte: Everyman’s Ethics: Four Discourses by the Buddha (WH 14), by Narada Thera (Kandy: Buddhist Publication Society, 1985). Copyright © 1985 Buddhist Publication Society. Used with permission.</p>
<p>Access to Insight edition © 1997<br></p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Parabhava Sutta</p>
<h1>1.6. Il discorso della disgrazia</h1>
</div>
<p><span class="evam">Così ho sentito</span>. Un tempo il Beato soggiornava presso Savatthi, nel boschetto di Jeta, nel monastero di Anathapindika. Allora a notte inoltrata, una certa divinità di straordinaria bellezza, illuminando l’intero boschetto di Jeta, apparve davanti al Beato, e dopo averlo salutato rispettosamente, si tenne da un lato. Tenendosi così, si rivolse al Beato con questi versi:</p>
<p>[La Divinità:]</p>
<p>1. A proposito del declino dell’uomo ti chiediamo, Gotama. Noi veniamo a chiedere al Beato: Qual è la ragione della sua disgrazia?</p>
<p>[Il Buddha:]</p>
<p>2. È facile conoscere ciò che prospera, è facile conoscere ciò che declina. Chi ama il Dhamma prospera; chi odia il Dhamma cade in disgrazia.</p>
<p>3. Anche noi lo comprendiamo; questa è la prima causa della disgrazia. Esponici la seconda, O Beato. Qual è la causa della sua disgrazia?</p>
<p>4. Gli immorali gli sono cari. Detesta i virtuosi; approva l’insegnamento dei malvagi—questa è la causa della sua disgrazia.</p>
<p>5. Anche noi lo comprendiamo; questa è la seconda causa della disgrazia. Esponici la terza, O Beato. Qual è la causa della sua disgrazia?</p>
<p>6. Ama dormire e la compagnia, inattivo e pigro, iracondo—questa è la causa della sua disgrazia..</p>
<p>7. Anche noi lo comprendiamo; questa è la terza causa della disgrazia. Esponici la quarta, O Beato. Qual è la causa della sua disgrazia?</p>
<p>8. Avendo le possibilità, non si prende cura dei genitori ormai vecchi—questa è la causa della sua disgrazia.</p>
<p>9. Anche noi lo comprendiamo; questa è la quarta causa della disgrazia. Esponici la quinta, O Beato. Qual è la causa della sua disgrazia?</p>
<p>10. Chi inganna con la menzogna un bramano, o un samana (un santo uomo), o qualsiasi altro mendicante—questa è la causa della sua disgrazia..</p>
<p>11. Anche noi lo comprendiamo; questa è la quinta causa della disgrazia. Esponici la sesta, O Beato. Qual è la causa della sua disgrazia?</p>
<p>12. La persona che possiede molte ricchezze, oro e cibo, ma gode dei suoi beni da solo—questa è la causa della sua disgrazia..</p>
<p>13. Anche noi lo comprendiamo; questa è la sesta causa della disgrazia. Esponici la settima, O Beato. Qual è la causa della sua disgrazia?</p>
<p>14. Chi, orgoglioso della sua nascita, della sua ricchezza, e del suo clan, disprezza i propri congiunti—questa è la causa della sua disgrazia..</p>
<p>15. Anche noi lo comprendiamo; questa è la settima causa della disgrazia. Esponici l’ottava, O Beato. Qual è la causa della sua disgrazia?</p>
<p>16. Chi si dedica ad una vita di perversione con le donne, o si ubriaca, o al gioco d’azzardo, e sperpera i suoi guadagni—questa è la causa della sua disgrazia.</p>
<p>17. Anche noi lo comprendiamo; questa è l’ottava causa della disgrazia. Esponici la nona, O Beato. Qual è la causa della sua disgrazia?</p>
<p>18. Chi non è soddisfatto dalle proprie mogli,[Durante l’epoca del Buddha, nella società Indiana, un uomo, legalmente, poteva avere più di una moglie se le poteva mantenere. I re avevano degli harem. Ciò che era proibito erano relazioni sessuali illegali] frequenta le puttane e le mogli degli altri—questa è la causa della sua disgrazia.</p>
<p>19. Anche noi lo comprendiamo; questa è la nona causa della disgrazia. Esponici la decima, O Beato. Qual è la causa della sua disgrazia?</p>
<p>20. Chi, non più giovane, si sposa con una ragazza adolescente, non riuscendo a dormire a causa della sua gelosia—questa è la causa della sua disgrazia.</p>
<p>21. Anche noi lo comprendiamo; questa è la decima causa della disgrazia. Esponici l’undicesima, O Beato. Qual è la causa della sua disgrazia?</p>
<p>22. Chi occupa un posto autorevole, sia uomo o donna, ed è dedito al bere o allo spreco, questa è la causa della sua disgrazia</p>
<p>23. Anche noi lo comprendiamo; questa è l’undicesima causa della disgrazia. Esponici la dodicesima, O Beato. Qual è la causa della sua disgrazia?</p>
<p>24. Chi, avendo poche proprietà ma una grande avidità, nasce in una famiglia di guerrieri ed aspira ad un regno—questa è la causa della sua disgrazia .</p>
<p>25. Considerando queste dodici disgrazie nel mondo, il saggio, dotato di retta visione, cerca di ottenere un regno di salvezza (il Nibbana).</p>
</article>
</section>
</div>
</body>
</html>
