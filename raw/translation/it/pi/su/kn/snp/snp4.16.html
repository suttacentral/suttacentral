<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp4.16">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 955–975</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Sariputta Sutta</p>
<h1>4.16. A Sariputta</h1>
</div>
<blockquote class="gatha">
<p>“Mai prima<br>
ho visto o sentito<br>
da alcuno<br>
un maestro pronunciare così belle parole<br>
giunto, con tutto il suo seguito<br>
dal regno paradisiaco Tusita,<br>
come il Veggente<br>
che appare al mondo coi suoi deva<br>
avendo disperso ogni oscurità,<br>
avendo raggiunto la felicità<br>
tutto da solo.</p>
<p>A questo Risvegliato—<br>
senza legami, Equanime—<br>
colmo di verità,<br>
giunto col suo seguito—<br>
ho recato una domanda<br>
da parte di molti<br>
in questo mondo vincolati.<br>
Per un monaco distaccato,<br>
dopo aver dimorato in un eremo—<br>
ai piedi di un albero,<br>
in un cimitero,<br>
in grotte di montagne<br>
o in altri luoghi remoti—<br>
quante paure vi sono<br>
per cui non dovrebbe tremare<br>
—là, nella dimora isolata—<br>
quanti pericoli vi sono nel mondo<br>
per il monaco che si avvia<br>
dove non è mai stato,<br>
che dovrebbe trascendere<br>
lì in quella dimora silenziosa?<br>
Come<br>
dovrebbe parlare?<br>
Come<br>
dovrebbe agire?<br>
Quali dovrebbero essere<br>
per un monaco risoluto<br>
i precetti e le pratiche?<br>
Quale pratica deve intraprendere<br>
—solo, attento e consapevole—<br>
per soffiare lontano da lui<br>
le sue impurità<br>
come un orefice<br>
l’argento fuso?”</p>
</blockquote>
<p>Il Buddha:</p>
<blockquote class="gatha">
<p>“Ti parlerò<br>
come colui che conosce,<br>
quale beneficio sarà<br>
per colui distaccato<br>
ritiratosi in un eremo,<br>
desideroso del risveglio<br>
in linea col Dhamma.<br>
Un monaco illuminato,<br>
vivendo solitario,<br>
attento,<br>
non deve temere le cinque paure:<br>
i tafani, le zanzare, i serpenti,<br>
il contatto umano, gli altri animali;<br>
non deve lasciarsi disturbare<br>
dai seguaci di altre dottrine<br>
anche se è consapevole<br>
delle loro molteplici paure;<br>
deve sormontare ancora<br>
altri pericoli<br>
cercando ciò che è salutare.</p>
<p>Toccato<br>
dal disagio, dalla fame<br>
deve sopportare il freddo<br>
ed il caldo eccessivo.<br>
Egli, senza casa,<br>
provato da tutte queste cose,<br>
sforzandosi, deve sviluppare la sua virile energia.</p>
<p>Non rubi,<br>
non menta,<br>
abbia pensieri nobili<br>
per tutti gli esseri, sia forti sia deboli.<br>
Cosciente quando<br>
la sua mente risulta agitata e turbata,<br>
deve respingere:<br>
‘Questo suo lato maligno’.</p>
<p>Non cada nella trappola<br>
della collera e dell’orgoglio.<br>
Avendo estirpato la loro radice<br>
si mantenga saldo.<br>
Quindi, impari<br>
a superare ciò che è piacevole e ciò che è doloroso.<br>
Alla ricerca della conoscenza,<br>
estasiato da ciò che è ammirevole,<br>
dovrebbe sormontare questi pericoli,<br>
dovrebbe conquistare il malcontento<br>
nella sua isolata dimora,<br>
dovrebbe conquistare queste quattro<br>
cause di lamento:</p>
<p>‘Cosa mangerò’.<br>
o ‘dove mangerò’.<br>
Ho dormito male.<br>
Questa notte dove dormirò’.</p>
<p>Questi pensieri lamentevoli<br>
deve sormontarli—<br>
colui che pratica<br>
l’ascetismo.<br>
Ricevendo cibo e vesti<br>
nei momenti appropriati,<br>
deve possedere il senso della misura<br>
per la sua gioia.<br>
Dominatosi in queste cose<br>
quando questua in un villaggio,<br>
anche se irritato<br>
non pronunci parole offensive.</p>
<p>Con lo sguardo basso,<br>
e non distratto,<br>
dedito ai jhana,<br>
sia sempre mentalmente presente.<br>
Rinforzando l’equanimità,<br>
l’interiore concentrazione,<br>
recida ogni inclinazione<br>
a congetturare o a preoccuparsi.<br>
Quando è rimproverato,<br>
ne sia—con presenza mentale—<br>
contento;<br>
spezzi l’ostinazione<br>
dei confratelli nella vita santa;<br>
dica parole sagge<br>
e non fuori luogo;<br>
non dia adito<br>
alle maldicenze degli altri.</p>
<p>Riguardo<br>
alle cinque impurità<br>
per poterle disperdere, consapevole,<br>
deve esercitarsi:<br>
riguardo alle forme, ai suoni, ai gusti,<br>
agli odori ed alle sensazioni tattili<br>
domini la passione;<br>
rispetto a queste cose<br>
domini il desiderio.</p>
<p>Un monaco, attento,<br>
la sua mente totalmente liberata,<br>
avendo ben contemplato il Dhamma,<br>
a suo tempo,<br>
giunto<br>
all’unità<br>
distruggerà<br>
l’oscurità”,</p>
</blockquote>
<p>così disse il Benedetto.</p>
</article>
</section>
</div>
</body>
</html>
