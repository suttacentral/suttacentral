<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp3.12">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 724–765</p>
<p>Copyright © 2000 Thanissaro Bhikkhu.</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Dvayatanupassana Sutta</p>
<h1>3.12. La contemplazione delle dualità</h1>
</div>
<aside>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<p><span class="evam">Così ho sentito</span>. Un tempo, il Benedetto soggiornava presso Savatthi al Monastero orientale, nel palazzo della madre di Migara. Quindi, in quell’occasione—nel giorno di Uposatha nella quindicesima notte di luna piena—il Benedetto era seduto all’aperto, circondato dai monaci. Notando il rispettoso silenzio dei monaci si rivolse a loro: “Monaci, se qualcuno vi chiede, ’ Questi insegnamenti da voi seguiti sono benefici, nobili, che aiutano a comprendere, che conducono al risveglio, quali conoscenze vi recano?’—bisogna rispondergli, ‘Alla conoscenza della dualità come realmente è. Di quale dualità parlate?’ ‘Questa è la sofferenza. Questa è l’origine della sofferenza’: è una contemplazione. ‘Questa è la cessazione della sofferenza. Questo è il sentiero che conduce alla cessazione della sofferenza’: è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Coloro che non conoscono la sofferenza,<br>
che genera dolore,<br>
e dove cessa totalmente<br>
senza residuo;<br>
che non conoscono il sentiero<br>
per distruggere la sofferenza:<br>
non dotati<br>
della liberazione di consapevolezza<br>
e di conoscenza,<br>
sono incapaci<br>
di porvi fine,<br>
sono guidati<br>
da nascita e vecchiaia.</p>
<p>Ma coloro che conoscono la sofferenza,<br>
che genera dolore,<br>
e dove cessa totalmente<br>
senza residuo;<br>
che conoscono il sentiero,<br>
per distruggere la sofferenza:<br>
dotati<br>
della liberazione di consapevolezza<br>
e di conoscenza,<br>
sono capaci<br>
di porvi fine,<br>
non sono guidati<br>
da nascita e vecchiaia.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ Ogni sofferenza ha un’origine condizionata’: questa è una contemplazione. ‘Con la distruzione e la cessazione senza alcun residuo di questa origine condizionata, non vi saranno le condizioni per una sua nascita’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Le molteplici sofferenze<br>
che sorgono nel mondo,<br>
derivano da un’origine condizionata.<br>
Chi ignora [questo]<br>
genera gli aggregati.<br>
Lo stolto genera sofferenza<br>
di rinascita in rinascita.<br>
Pertanto, conoscendo [questo],<br>
non generate gli aggregati,<br>
quando contemplate la nascita,<br>
e l’origine<br>
della sofferenza.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva interamente dall’ignoranza come condizione necessaria’: questa è una contemplazione. ‘Con la distruzione e la cessazione senza residuo di questa ignoranza, non vi è origine della sofferenza’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Coloro che continuamente errano<br>
di nascita in morte, eternamente,<br>
in questo mondo<br>
o in un altro,<br>
determinano il loro destino a causa dell’ignoranza.<br>
Questa ignoranza è una grande illusione<br>
perciò errano<br>
continuamente.<br>
Mentre gli esseri immersi nella chiara conoscenza<br>
non vanno verso nuove rinascite.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dalle predisposizioni karmiche come condizione necessaria’: questa è una contemplazione. ‘Con la distruzione e la cessazione senza alcun residuo di queste predisposizioni karmiche la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Ogni sofferenza<br>
deriva dalle predisposizioni karmiche<br>
come condizione<br>
necessaria.<br>
Con la cessazione delle predisposizioni karmiche<br>
la sofferenza<br>
non ha più origine.<br>
Conoscendo questa realtà—<br>
che la sofferenza deriva dalle predisposizioni karmiche<br>
come condizione<br>
necessaria—<br>
con la distruzione delle predisposizioni karmiche,<br>
e la cessazione della percezione:<br>
si pone fine<br>
alla sofferenza.<br>
Conoscendo questa realtà come realmente è,<br>
il saggio<br>
possiede retta visione.<br>
Possedendo retta visione,<br>
il saggio—<br>
recide le catene di Mara—<br>
e non avrà nuove rinascite.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dalla coscienza come condizione necessaria’: questa è una contemplazione. ‘Con la distruzione e la cessazione senza alcun residuo della coscienza la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Ogni sofferenza<br>
deriva dalla coscienza<br>
come condizione<br>
necessaria.<br>
Con la cessazione della coscienza,<br>
la sofferenza<br>
non ha origine.<br>
Conoscendo questa realtà—<br>
che la sofferenza deriva non solo dalle predisposizioni karmiche<br>
come condizione<br>
necessaria—<br>
con l’estinzione della coscienza, il monaco,<br>
libero dall’ardente desiderio<br>
è totalmente liberato.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dal contatto come condizione necessaria’: questa è una contemplazione. ‘Con la distruzione e la cessazione senza alcun residuo del contatto la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Coloro che sono dominati dal contatto,<br>
trasportati dalla corrente dell’esistenza,<br>
seguendo un miserabile sentiero,<br>
la distruzione dei legami<br>
è ancora lontana.<br>
Mentre coloro che comprendono il contatto,<br>
trovando delizia nella conoscenza,<br>
costoro, dopo aver distrutto il contatto,<br>
liberi dall’ardente desiderio,<br>
sono totalmente liberati.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dalla sensazione come condizione necessaria’: questa è una contemplazione. ‘Con la distruzione e la cessazione senza alcun residuo della sensazione la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Conoscendo che<br>
tutto ciò che si prova—<br>
piacere e dolore,<br>
né piacere né dolore,<br>
sia interiormente sia esteriormente—<br>
è doloroso,<br>
illusorio,<br>
impermanente,<br>
vederlo dissolversi<br>
ad ogni contatto,<br>
riconoscere rettamente questa realtà:<br>
con la fine della sensazione,<br>
la sofferenza<br>
non ha più origine.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dalla brama come condizione necessaria’: questa è una contemplazione. ‘Con la distruzione e la cessazione senza alcun residuo della brama la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Accompagnato dalla brama, un uomo,<br>
trasmigra di rinascita in rinascita.<br>
Sia in questa esistenza<br>
sia in un’altra<br>
non supererà mai<br>
l’eterna trasmigrazione.<br>
Conoscendo questa realtà—<br>
che la brama conduce a sofferenza—<br>
libero dalla brama,<br>
privo di attaccamento,<br>
con presenza mentale, il monaco<br>
vive la vita santa.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dall’attaccamento come condizione necessaria’: questa è una contemplazione. ‘Con la distruzione e la cessazione senza alcun residuo dell’attaccamento la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Dall’attaccamento come condizione necessaria<br>
che deriva il divenire.<br>
Ciò che sorge<br>
conduce<br>
alla sofferenza.<br>
La morte<br>
è il destino di ciò che è nato.<br>
Questa è l’origine<br>
della sofferenza.<br>
Così, con l’estinzione dell’attaccamento, il saggio,<br>
con retta visione,<br>
tramite la retta conoscenza<br>
porrà fine alla nascita,<br>
e non avrà ulteriori rinascite.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dall’agitazione come condizione necessaria’: questa è una contemplazione. ‘Con la distruzione e la cessazione senza alcun residuo dell’agitazione la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Ogni sofferenza<br>
deriva dall’agitazione<br>
come condizione<br>
necessaria.<br>
Con la cessazione dell’agitazione,<br>
la sofferenza<br>
non ha origine.<br>
Conoscendo questa realtà—<br>
che la sofferenza deriva dall’agitazione<br>
come condizione<br>
necessaria—<br>
con l’abbandono<br>
di ogni agitazione,<br>
un monaco liberatosi nella non-agitazione,<br>
la sua brama del divenire, recisa,<br>
la sua mente in pace,<br>
le sue trasmigrazioni nella nascita totalmente finite:<br>
non vi saranno per lui ulteriori rinascite.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dal nutrimento come condizione necessaria’: questa è una contemplazione. ‘Con la distruzione e la cessazione senza alcun residuo del nutrimento la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Ogni sofferenza<br>
deriva dal nutrimento<br>
come condizione<br>
necessaria.<br>
Con la cessazione del nutrimento,<br>
la sofferenza<br>
non ha origine.<br>
Conoscendo questa realtà—<br>
che la sofferenza deriva dal nutrimento<br>
come condizione<br>
necessaria—<br>
includendo ogni tipo di nutrimento,<br>
indipendente da ogni nutrimento,<br>
con retta visione<br>
esente da malattia<br>
grazie all’estinzione<br>
degli influssi impuri,<br>
frequentando sagge persone,<br>
saggio,<br>
colui che possiede la saggezza,<br>
supera ogni giudizio,<br>
va oltre ogni mentale classificazione.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente da tutto ciò che risulta confuso come condizione necessaria’: questa è una contemplazione. ‘Con la distruzione e la cessazione senza residuo di tutto ciò che risulta confuso, la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Ogni sofferenza<br>
deriva da ciò che risulta confuso<br>
come condizione<br>
necessaria.<br>
Con la cessazione di ciò che risulta confuso,<br>
la sofferenza<br>
non ha origine.<br>
Conoscendo questa realtà—<br>
che la sofferenza deriva da ciò che è confuso<br>
come condizione<br>
necessaria—<br>
il monaco che abbandona la confusione,<br>
ponendo fine ai processo karmici,<br>
libero da confusione, libero,<br>
da attaccamenti,<br>
con presenza mentale, vive<br>
la vita santa.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Ogni sofferenza deriva totalmente dalla perplessità come condizione necessaria’: questa è una contemplazione. ‘Con la distruzione e la cessazione senza alcun residuo della perplessità la sofferenza non ha origine’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Colui che è indipendente<br>
non è<br>
indeciso.<br>
Colui che è dipendente,<br>
vincolato<br>
a questa esistenza<br>
o ad altre,<br>
non supera mai<br>
la trasmigrazione.<br>
Conoscendo questa realtà—<br>
il grande pericolo<br>
nel dipendere da qualcosa—<br>
indipendente,<br>
libero da attaccamenti,<br>
con presenza mentale, il monaco<br>
vive la vita santa.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Le realtà amorfe sono più calme di quelle che posseggono forma’: questa è una contemplazione. ‘La cessazione delle realtà amorfe è più calma’: questa è una seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Gli esseri che posseggono una forma,<br>
e coloro che sono senza forma,<br>
non avendo conoscenza della cessazione,<br>
ritornano all’ulteriore rinascita.</p>
<p>Ma, comprendendo la forma,<br>
non dimorando nei mondi senza forma,<br>
coloro che sono liberati dalla cessazione<br>
hanno superato la morte.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Tutto ciò che è considerato come “Questo è vero” dal mondo con le sue divinità, con i suoi Mara e i suoi Brahma, coi suoi asceti e bramani, con i suoi re e i suoi sudditi, è visto rettamente dalle persone nobili come è realmente tramite la retta conoscenza come “Questo è falso” ‘: questa è una contemplazione. ‘Tutto ciò che è considerato come “Questo è falso” dal mondo con le sue divinità, con i suoi Mara e i suoi Brahma, coi suoi asceti e bramani, con i suoi re e i suoi sudditi, è visto rettamente dalle persone nobili come è realmente tramite la retta conoscenza come “Questo è vero” ‘: questa è un seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Contemplate il mondo, con tutte le sue divinità,<br>
concepire il ‘Non Sè’ come ‘Sè’.<br>
Fondati nel nome e forma,<br>
concepire che ‘Questo è vero.’<br>
In qualsiasi modo venga concepito<br>
esso diventa altro,<br>
nettamente falso perchè ciò che è:<br>
impermanente<br>
è illusorio per natura.<br>
Non illusoria per natura<br>
è la Liberazione:<br>
che conoscono le nobili persone<br>
in quanto vera.<br>
Essi, procedendo<br>
verso la verità,<br>
liberi dall’ardente desiderio,<br>
sono totalmente liberati.</p>
</blockquote>
<p>“Dunque, se qualcuno vi chiede, ‘Vi è una retta contemplazione delle dualità secondo un altro modo?’—bisogna rispondergli, ‘Sì, vi è.’ ‘E come sarebbe? ’ ‘Tutto ciò che è considerato come “Questo è vero” dal mondo con le sue divinità, con i suoi Mara e i suoi Brahma, coi suoi asceti e bramani, con i suoi re e i suoi sudditi, è visto rettamente dalle persone nobili come è realmente tramite la retta conoscenza come “Questo è falso” ‘: questa è una contemplazione. ‘Tutto ciò che è considerato come “Questa è la felicità” dal mondo con le sue divinità, con i suoi Mara e i suoi Brahma, coi suoi asceti e bramani, con i suoi re e i suoi sudditi, è visto rettamente dalle persone nobili come è realmente tramite la retta conoscenza come “Questa è la sofferenza” ‘: questa è un seconda contemplazione. Per un monaco che contempla rettamente questa dualità—attento, ardente e risoluto—può aspettarsi uno di questi due frutti: o la retta conoscenza in questa esistenza, o—se dovesse ancora rimanere un residuo d’attaccamento—il non ritorno”.</p>
<p>Così disse il Benedetto. Dopo aver detto queste parole, il Sugata, il Maestro, aggiunse:</p>
<blockquote class="gatha">
<p>Tutte le cose viste, i suoni, gli odori, i sapori,<br>
le sensazioni tattili, ed i pensieri<br>
che sono desiderati,<br>
seducenti,<br>
piacevoli—<br>
da sempre si dice di esse<br>
che esistono,<br>
considerate da dèi ed uomini<br>
essere la felicità.<br>
Ma quando cessano,<br>
vengono considerate<br>
essere sofferenza.<br>
Ponendo fine all’idea di un Sè<br>
le nobili persone ciò considerano<br>
essere la felicità.<br>
Questo è l’opposto<br>
di ciò che crede<br>
il mondo nel suo insieme.</p>
<p>Ciò che gli altri ritengono essere felicità,<br>
le nobili persone affermano essere sofferenza.<br>
Ciò che gli altri ritengono essere sofferenza,<br>
le nobili persone affermano essere felicità.<br>
Contemplate il Dhamma, difficile da comprendere!<br>
In questo mondo, coloro che non comprendono,<br>
sono confusi.<br>
Per coloro i cui gli occhi sono velati,<br>
vi è l’oscurità,<br>
la cecità<br>
per coloro che non vedono.<br>
Ma per i giusti, è evidente,<br>
come la luce<br>
per coloro che vedono.<br>
Purtroppo<br>
non lo comprendono—<br>
come se fossero animali, inadatti al Dhamma.<br>
Non è facile<br>
per coloro avviluppati<br>
dalla brama dell’esistenza,<br>
trasportati dal flusso<br>
della corrente del divenire,<br>
caduti sotto il potere di Mara,<br>
di svegliarsi<br>
a questo Dhamma.</p>
<p>Chi dunque, a parte i nobili,<br>
è degno di svegliarsi<br>
in questo realtà?—<br>
questo realtà che,<br>
grazie alla retta conoscenza,<br>
li rende liberi da influssi impuri,<br>
totalmente<br>
liberati.</p>
</blockquote>
<p>Così disse il Benedetto. Gratificati, i monaci si rallegrarono delle parole del Benedetto. E mentre veniva data questa spiegazione, le menti di 60 monaci, grazie alla mancanza di attaccamento, furono liberate pienamente dagli influssi impuri.</p>
</article>
</section>
</div>
</body>
</html>
