<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="snp2.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Snp 316–323</p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Sutta Nipāta</p>
<p>Nava Sutta</p>
<h1>2.8. Una barca</h1>
</div>
<blockquote class="gatha">
<p>Poichè:<br>
bisogna venerare<br>
—come i deva, Indra—<br>
colui che dal quale<br>
si apprende il Dhamma,<br>
egli, di vasta conoscenza, venerato,<br>
in te fiducioso,<br>
ti rivelerà il Dhamma.</p>
<p>Tu, illuminato, attento,<br>
aiutando un maestro così saggio,<br>
praticando il Dhamma in linea con il Dhamma,<br>
meditando,<br>
conformandoti ad esso,<br>
diventerai<br>
istruito,<br>
mentalmente puro,<br>
saggio.</p>
<p>Ma se frequenti un mediocre maestro<br>
di poca intelligenza,<br>
che non ha raggiunto la meta,<br>
andrai verso la morte<br>
senza aver compreso il Dhamma durante questa esistenza,<br>
con i tuoi dubbi irrisolti.</p>
<p>Come un uomo caduto in un fiume—<br>
tumultuoso, in piena, dalla rapida corrente—<br>
e in balia di questa corrente:<br>
come potrebbe aiutare gli altri ad attraversarla?</p>
<p>Allo stesso modo:<br>
colui che non ha<br>
compreso chiaramente il Dhamma,<br>
ascoltato con attenzione gli insegnamenti,<br>
superato i suoi dubbi:<br>
come potrebbe<br>
farlo comprendere agli altri?</p>
<p>Ma un barcaiolo<br>
—attento, abile, conoscitore delle tecniche—<br>
con una solida barca,<br>
con remi e timone,<br>
è in grado di far attraversare la corrente ad altri,</p>
<p>allo stesso modo<br>
colui che possiede la conoscenza, istruito,<br>
evoluto, equilibrato<br>
è in grado di far comprendere ad altri il Dhamma—<br>
se sono pronti ad ascoltarlo,<br>
e a comprenderlo.</p>
<p>Così:<br>
aiutate<br>
il maestro saggio—<br>
istruito, intelligente<br>
Così praticando<br>
si conosce la meta,<br>
dopo aver fatto profonda esperienza nel Dhamma,<br>
e si raggiunge la beatitudine.</p>
</blockquote>
</article>
</section>
</div>
</body>
</html>
