<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="thig13.2">
<article>
<div class="hgroup">
<p class="division">Therīgāthā</p>
<h1>13.2. Rohini</h1>
</div>
<aside id="metaarea">
<p>Traduzione in Inglese dalla versione Pāli di <span class="author">Andrew Olendzki</span></p>
<p>PTS: vv. 271–290</p>
<p>Copyright © 2000 Andrew Olendzki</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<p>[Il padre di Rohini:]</p>
<blockquote class="gatha">
<p>Vai a dormire dicendo,<br>
“Asceti.”<br>
Ti svegli,<br>
“Asceti.”<br>
Lodi soltanto<br>
gli asceti.<br>
Senza alcun dubbio<br>
sarai un asceta.</p>
<p>Molto cibo e bevande<br>
doni agli asceti.<br>
Ora, Rohini, ti chiedo:<br>
Perché ti sono così cari<br>
gli asceti?<br>
A loro non piace lavorare,<br>
sono pigri,<br>
vivono di elemosina,<br>
sono colmi di brama,<br>
desiderano ogni delizia:<br>
Perché ti sono così cari<br>
gli asceti?</p>
</blockquote>
<p>[Rohini:]</p>
<blockquote class="gatha">
<p>Per molto tempo, padre,<br>
mi hai posto domande<br>
sugli asceti.<br>
Ho sempre lodato<br>
la loro conoscenza,<br>
la loro virtù,<br>
il loro comportamento davanti a te.</p>
<p>A loro piace lavorare,<br>
non sono pigri.<br>
Essi compiono il miglior lavoro:<br>
abbandonano<br>
passione e collera.<br>
Perciò mi sono cari<br>
gli asceti.</p>
<p>Sono liberati<br>
dalle tre radici del male (avidità, avversione ed ignoranza)<br>
compiendo azioni pure.<br>
Tutto il male<br>
hanno abbandonato.<br>
Perciò mi sono cari<br>
gli asceti.</p>
<p>Pure (sono) le loro azioni fisiche,<br>
così le loro azioni verbali<br>
e le loro azioni mentali:<br>
Perciò mi sono cari<br>
gli asceti.</p>
<p>Senza macchia, come perle,<br>
puri interiormente ed esteriormente,<br>
perfetti nelle loro limpide qualità:<br>
Perciò mi sono cari<br>
gli asceti.</p>
<p>Dotti nel Dhamma,<br>
nobili, nel vivere il Dhamma,<br>
insegnano la meta<br>
ed il Dhamma:<br>
Perciò mi sono cari<br>
gli asceti.</p>
<p>Errando, presenti mentalmente,<br>
donando saggi consigli,<br>
conoscono la fine<br>
della sofferenza:<br>
Perciò mi sono cari<br>
gli asceti.</p>
<p>Quando lasciano un villaggio<br>
non restano attaccati<br>
a nessun bene.<br>
Ammiro la loro libertà!<br>
Perciò mi sono cari<br>
gli asceti.</p>
<p>Non conservano in un granaio,<br>
in un’ampolla,<br>
o in una cesta.<br>
Vanno a caccia (soltanto)<br>
di ciò che è già cucinato:<br>
Perciò mi sono cari<br>
gli asceti.</p>
<p>Non possiedono argento,<br>
oro<br>
o danaro.<br>
Vivono nell’istante presente:<br>
Perciò mi sono cari<br>
gli asceti.</p>
<p>Avendo scelto l’ascetismo<br>
e lasciato diverse famiglie<br>
e paesi,<br>
si vogliono bene<br>
fra di loro.<br>
Perciò mi sono cari<br>
gli asceti.</p>
</blockquote>
<p>[Il padre di Rohini:]</p>
<blockquote class="gatha">
<p>Rohini, per il nostro beneficio<br>
tu sei nata nella nostra famiglia.<br>
Hai fede<br>
nel Buddha e nel Dhamma,<br>
e forte rispetto<br>
per il Sangha.</p>
<p>Tu veramente discerni<br>
questo campo di meriti<br>
eccelso.<br>
Questi asceti riceveranno<br>
le nostre offerte, inoltre,<br>
prepareremo<br>
un grande sacrificio.</p>
</blockquote>
<p>[Rohini:]</p>
<blockquote class="gatha">
<p>Se avete paura del dolore,<br>
se non vi piace soffrire,<br>
prendete rifugio nel Buddha,<br>
nel Dhamma e nel Sangha.<br>
Rispettate i precetti<br>
che vi porteranno<br>
molti benefici.<br>
[Il padre di Rohini:]<br>
Prendo rifugio nel Buddha,<br>
prendo rifugio nel Dhamma e nel Sangha.<br>
Rispetterò i precetti<br>
che mi porteranno<br>
molto beneficio.</p>
<p>Prima, ero un discendente di Brahma;<br>
ora, realmente sono un bramano.<br>
Possiedo la triplice conoscenza,<br>
saggio e purificato.</p>
</blockquote>
</article>
</section>
</div>
</body>
</html>
