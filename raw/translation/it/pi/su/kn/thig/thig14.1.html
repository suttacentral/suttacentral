<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="thig14.1">
<article>
<div class="hgroup">
<p class="division">Therīgāthā</p>
<h1>14.1. Subha Jivakambavanika—Subha e il libertino</h1>
</div>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 366–399</p>
<p>Copyright © 1995 Thanissaro Bhikkhu</p>
<p>Access to Insight edition © 1995</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<blockquote class="gatha">
<p>‘Cosa ti ho fatto di male<br>
se blocchi il mio cammino?<br>
Non è nobile, amico mio,<br>
che un uomo tocchi<br>
una donna che ha intrapreso il sentiero di pratica.<br>
Io rispetto il messaggio del Maestro,<br>
l’insegnamento proclamato dal Sugata (colui che è ben andato).<br>
Io sono pura, senza macchie:<br>
Perché intralci la mia strada?<br>
Tu—con mente agitata, eccitata;<br>
io—calma, distaccata,<br>
con la mente totalmente liberata:<br>
Perché intralci la mia strada?</p>
<p>‘Sei giovane e bella,<br>
perché hai intrapreso il sentiero di pratica?<br>
Butta via questa veste ocra—<br>
Vieni, andiamo a deliziarci nel boschetto in fiore.<br>
Il suo soave profumo trasuda in ogni dove,<br>
nei maestosi alberi con i loro pollini.<br>
La primavera è una piacevole stagione—<br>
Vieni, andiamo a deliziarci nel boschetto in fiore.<br>
Gli alberi con le loro cime fiorite<br>
gemono, così sembra, nella brezza:<br>
Quale piacere provi<br>
se dimori solitaria nel bosco?<br>
Popolato da bestie feroci,<br>
da elefanti selvaggi:<br>
vuoi andare<br>
sola<br>
nel grande, solitario, spaventoso bosco?<br>
Come una bambola d’oro, sarai impegnata<br>
come una dea nei giardini del paradiso.<br>
Con pregiati e delicati tessuti di Kasi,<br>
splenderai, o bellezza ineguagliabile.<br>
Sarei lieto di farti qualsiasi dono<br>
se abitassimo nella radura.<br>
Non esistono creature a me più care<br>
di te, o ninfa dallo sguardo così languido.<br>
Dimorando nella serenità di un palazzo,<br>
avrai ancelle che ti aspettano,<br>
indosserai pregiati stoffe di Kasi,<br>
ti ornerai con creme e ghirlande.<br>
Ti regalerò vari ornamenti<br>
d’oro, gioielli e perle.<br>
Dormirai in lussuosi letti,<br>
indosserai profumi di legno di sandalo,<br>
con copriletto ben puliti, belli,<br>
avrai piumini di lana, nuovissimi.<br>
Come un loto blu emerge dall’acqua<br>
dove non vi sono esseri umani,<br>
invecchierai inosservata<br>
se rimani a vivere nella vita santa.</p>
<p>‘Quale essenza assumerai,<br>
qui in questo crescente cimitero, colmo di cadaveri,<br>
questo corpo destinato alla dissoluzione?<br>
Cosa vedi quando mi guardi,<br>
tu che sei fuori di mente?’</p>
<p>‘I tuoi occhi<br>
sono come quelli di un cerbiatto,<br>
come quelli di un folletto di montagna.<br>
Osservando i tuoi occhi, il mio piacere sensuale<br>
cresce a dismisura.<br>
Come le punte dei loti blu, sono<br>
nel tuo dorato viso<br>
puro:<br>
Osservando i tuoi occhi, il mio piacere sensuale<br>
cresce a dismisura.<br>
Anche se andrai lontano da me.<br>
Penserò solo alla tua purezza<br>
al tuo seducente sguardo,<br>
non vi è niente di più caro per me<br>
dei tuoi occhi, o ninfa dallo sguardo così languido.</p>
<p>‘Vuoi smarrire la strada,<br>
desideri la luna come un giocattolo,<br>
saltare sul Monte Sineru,<br>
tu che possiedi i segni del Buddha.<br>
Nel cosmo degli dei<br>
non esiste nulla di simile,<br>
che sia oggetto di passione per me.<br>
Non conosco altra passione,<br>
distrutta, alla radice, dal sentiero.<br>
Come tizzoni in una fossa—spenti,<br>
come veleno—dissolto.<br>
Non conosco altra passione,<br>
distrutta, alla radice, dal sentiero.<br>
Tenti di sedurre colei che non riflette,<br>
o colei che non ha seguito gli insegnamenti del Maestro.<br>
Non puoi tentare di sedurre colei che conosce<br>
la sofferenza.<br>
Perciò fra lode e biasimo,<br>
piacere e dolore,<br>
la mia presenza mentale è salda.<br>
Conoscendo la non-attrazione/ripugnanza<br>
delle cose composte,<br>
la mia mente a nulla si attacca.<br>
Sono una discepola del Ben andato,<br>
che guida il carro dell’ottuplice sentiero:<br>
la mia freccia è rimossa, libera da impurità,<br>
provo piacere in una vuota dimora.<br>
Ho visto graziose marionette,<br>
mosse da fili e bastoni,<br>
danzare in molti modi.<br>
Quando i bastoni ed i fili vengono rimossi,<br>
buttati via, dispersi, distrutti,<br>
fatti in mille pezzi, introvabili,<br>
dove dimorerà la mente?<br>
Questo mio corpo, come gli altri,<br>
senza dhamma non vive.<br>
Quando sarà privo dei dhamma,<br>
dove dimorerà la mente?<br>
Come un affresco, dipinto su un muro,<br>
macchiato da un liquido,<br>
così la tua visione è stata distorta,<br>
rendendo inutile la tua percezione.<br>
Come un evanescente miraggio,<br>
come un albero d’oro in un sogno,<br>
come una magica apparizione nel mezzo della folla—<br>
corri accecato nell’irreale.<br>
Come una palla di ceralacca,<br>
posto in una cavità<br>
con una bolla d’aria nel mezzo<br>
e bagnata da lacrime,<br>
le secrezioni dell’occhio anche lì nascono:<br>
le parti dell’occhio<br>
agiscono tutte assieme<br>
in vari modi.<br>
Strappandosi il suo amabile occhio,<br>
con mente distaccata,<br>
senza rammarico. (gli disse)</p>
<p>‘Ecco, prendi quest’occhio. E’ tuo.’</p>
<p>Immediatamente glielo regalò.<br>
Immediatamente la sua passione si stroncò,<br>
e le chiese perdono.</p>
<p>‘Stia certa, seguace della vita santa.<br>
Queste cose<br>
non accadranno di nuovo.<br>
Danneggiare una persona come te<br>
è come abbracciare un fuoco ardente,<br>
È come se avessi afferrato un serpente velenoso.<br>
Stia tranquilla. Mi perdoni.”</p>
<p>Così fu liberata, e la monaca<br>
si recò dall’eccelso Buddha.<br>
Quando vide il frutto eccellente del suo merito,<br>
il suo occhio tornò<br>
come prima.</p>
</blockquote>
</article>
</section>
</div>
</body>
</html>
