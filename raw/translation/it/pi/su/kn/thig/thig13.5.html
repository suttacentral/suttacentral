<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="thig13.5">
<article>
<div class="hgroup">
<p class="division">Therīgāthā</p>
<h1>13.5. Subha la figlia dell’orefice</h1>
</div>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: vv. 339–367</p>
<p>Copyright © 2000 Thanissaro Bhikkhu</p>
<p>Access to Insight edition © 2000</p>
<p>fonte: <a href="http://www.accesstoinsight.org">www.accesstoinsight.org</a></p>
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<blockquote class="gatha">
<p>“Ero una bambina, ben vestita,<br>
quando ho ascoltato il Dhamma per la prima volta.<br>
E in me, consapevole,<br>
si aprì una breccia verso la verità.<br>
Quindi ebbi<br>
un’enorme insoddisfazione<br>
per ogni sensualità.<br>
Vedendo il pericolo<br>
nel credere all’esistenza di un sé.<br>
Desidero soltanto<br>
la rinuncia.<br>
Lasciando famiglia,<br>
schiavi, servitori,<br>
prosperi villaggi e poderi,<br>
piacevoli, seducenti possessi,<br>
intrapresi il cammino di pratica,<br>
abbandonando l’inutile ricchezza.</p>
<p>La fede nel perfetto Dhamma<br>
è il mio sentiero—<br>
aspirare alla vacuità—<br>
dopo aver gettato via oro ed argento<br>
non li riprenderò.<br>
Oro ed argento<br>
non comprano il Risveglio,<br>
non comprano la pace.<br>
Quest’oro non serve agli asceti.</p>
<p>Non è nobile questa ricchezza.<br>
E’ avidità, veleno,<br>
illusione, impurità,<br>
losca, portatrice di guai.<br>
Non offre serenità.<br>
In suo nome molte persone<br>
—non consapevoli, avvelenate—<br>
si combattono l’un l’altra, creano<br>
conflitti, omicidi, schiavitù,<br>
disastri, perdite, pene e lamenti.<br>
Molte disgrazie sono causate<br>
dal desiderio sensuale.<br>
Perché, mia famiglia<br>
ti rendi mia nemica<br>
cercando di mantenermi legata alla sensualità?<br>
Sapete che ho intrapreso il sentiero di pratica<br>
per abbandonare il pericolo della sensualità.<br>
Monete d’oro o d’argento<br>
non pongono fine ai veleni della mente.<br>
La sensualità è un nemico,<br>
un assassino,<br>
ostile, frecce e catene.<br>
Allora perchè, mia famiglia<br>
ti rendi mia nemica<br>
cercando di mantenermi legata alla sensualità?<br>
Sapete che ho intrapreso il sentiero di pratica<br>
con la testa rasata, avvolta nella veste monacale.<br>
Elemosinando, errando,<br>
con una veste fatta di stracci.<br>
Questo è il mio sentiero—<br>
la vita dei senza dimora.<br>
Il sommo veggente ha rifiutato la sensualità,<br>
sia umana sia divina.<br>
Liberi, in luoghi sicuri.<br>
Giunti, alla serena calma.</p>
<p>Perciò non posso ritornare a legarmi<br>
alla sensualità, ove non vi è rifugio.<br>
E’ un nemico, un assassino<br>
—la sensualità—<br>
dolorosa, come un’immensa fiamma.<br>
L’avidità:<br>
un ostacolo, terribile, pericoloso,<br>
colmo di spine,<br>
inadatto,<br>
causa d’illusione.<br>
La sensualità:<br>
una devastante aggressione,<br>
come il veleno di un serpente<br>
dove gli stolti trovano piacere—<br>
accecati, inconsapevoli.</p>
<p>Perciò molte persone nel mondo<br>
restano sommerse nel fango della sensualità,<br>
ignare,<br>
non pongono fine alla nascita ed alla morte.<br>
Molte persone seguono il sentiero della sensualità<br>
che li conduce verso cattive destinazioni<br>
ove vi è solo sofferenza.</p>
<p>Così la sensualità crea nemici.<br>
Brucia, avvelena.<br>
E’l’esca del mondo,<br>
opprimente, schiava della morte,<br>
che fa impazzire, ingannevole, agita la mente.<br>
E’ la rete lanciata da Mara<br>
per avvelenare tutti gli esseri viventi:<br>
con infiniti ostacoli, perenne dolore,<br>
immane veleno,<br>
donando gioia effimera, crea conflitti,<br>
prosciugando i lati positivi (della mente).<br>
Io, dopo aver fatto molti errori<br>
affascinata dai sensi,<br>
non tornerò indietro,<br>
avendo trovata beatitudine nel Nibbana,<br>
Combattendo la sensualità<br>
per ottenere la liberazione,<br>
sarò vigile, deliziandomi<br>
nel recidere tutti i legami.<br>
Seguirò il sentiero—<br>
ottuplice, retto,<br>
privo di dolore, puro, sicuro—<br>
che i sommi veggenti<br>
hanno attraversato.</p>
<p>Osserva questa (pratica) Subha, figlia dell’orefice,<br>
salda nel Dhamma,<br>
che entra nel Nibbana,<br>
raggiungendo i jhana ai piedi di un albero.<br>
Sono otto giorni che segue il sentiero di pratica<br>
fiduciosa, felice nel Dhamma.<br>
Addestrata da Uppalavanna,<br>
possiede la triplice conoscenza<br>
per abbandonare la morte;<br>
libera da ogni schiavitù, senza debiti,<br>
una monaca con facoltà sviluppate,<br>
libera da ogni vincolo,<br>
il suo compito adempiuto,<br>
libera da influssi impuri.</p>
<p>Sakka, signore degli esseri,<br>
con il suo seguito di deva,<br>
avvicinatosi con i suoi poteri ultraterreni<br>
le ha reso omaggio:<br>
Subha la figlia dell’orefice.</p>
</blockquote>
</article>
</section>
</div>
</body>
</html>
