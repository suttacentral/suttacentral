<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti110">
<article>
<div class="hgroup">
<p class="division">Itivuttaka</p>
<p>La Sezione Delle Tetradi</p>
<h1>110.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Se in un monaco, mentre sta camminando, sorge un pensiero sensuale, un pensiero nocivo, di violenza, e non viene subito abbandonato, rifiutato, distrutto, reso inoffensivo anche in futuro, allora quel monaco camminando privo di ardore e di prudenza è detto sempre e continuamente pigro e privo di perseveranza.</p>
<p>“Se in un monaco, mentre sta camminando…</p>
<p>“Se in un monaco, mentre è seduto…</p>
<p>“Se in un monaco, mentre giace, sorge un pensiero sensuale, un pensiero nocivo, di violenza, e non viene subito abbandonato, rifiutato, distrutto, allora quel monaco privo di ardore e di prudenza è detto sempre e continuamente pigro e privo di perseveranza.</p>
<p>“Invece se in un monaco, mentre sta camminando, sorge un pensiero sensuale, un pensiero nocivo, di violenza, e viene subito abbandonato, rifiutato, distrutto, reso inoffensivo anche in futuro, allora quel monaco camminando con ardore e prudenza è detto sempre e continuamente risoluto e pieno di perseveranza.</p>
<p>“Se in un monaco, mentre sta in piedi…</p>
<p>“Se in un monaco, mentre è seduto…</p>
<p>“Se in un monaco, mentre giace, sorge un pensiero sensuale, un pensiero nocivo, di violenza, e viene subito abbandonato, rifiutato, distrutto, reso inoffensivo anche in futuro, allora quel monaco camminando con ardore e prudenza è detto sempre e continuamente risoluto e pieno di perseveranza.”</p>
<blockquote class="gatha">
<p>Sia che cammini, che stia in piedi,<br>
che sia seduto, o giaccia,<br>
chiunque abbia pensieri nocivi,<br>
relativi alla vita mondana,<br>
non sta seguendo completamente il sentiero,<br>
in balìa<br>
delle cose illusorie.<br>
E’ incapace,<br>
un tale monaco,<br>
di ottenere il supremo<br>
risveglio.<br>
Ma chiunque—<br>
camminando, stando in piedi,<br>
sedendo, o giacendo—<br>
governi i pensieri,<br>
godendo della pace mentale:<br>
è capace,<br>
un tale monaco,<br>
di ottenere il supremo<br>
risveglio.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
