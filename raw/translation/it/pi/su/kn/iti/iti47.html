<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti47">
<article>
<div class="hgroup">
<p class="division">Itivuttaka</p>
<p>La Sezione Delle Coppie</p>
<h1>47.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Un monaco dovrebbe essere desto: consapevole, cosciente, concentrato, sensibile, calmo e sereno. E nei momenti opportuni vedere chiaramente nelle qualità mentali salutari. Un monaco che è desto—consapevole, cosciente, concentrato, sensibile, calmo e sereno, vedendo chiaramente nei momenti opportuni nelle qualità mentali salutari—gli tocca uno di questi frutti: la perfetta conoscenza in questa vita, o—se ci fosse ancora un residuo di brama—il non ritorno.”</p>
<blockquote class="gatha">
<p>Voi che siete desti, ascoltate!<br>
Voi che dormite, risvegliatevi!<br>
La veglia è migliore della sonnolenza.<br>
Per coloro che sono desti,<br>
non vi è né pericolo, né paura.<br>
Colui che è desto,<br>
consapevole, cosciente,<br>
concentrato, sensibile,<br>
calmo e sereno,<br>
comprendendo rettamente il Dhamma<br>
nei momenti opportuni,<br>
dissiperà<br>
l’oscurità.<br>
Dedicatevi alla veglia.<br>
Il monaco ardente<br>
—saggio, acquisiti gli assorbimenti meditativi,<br>
recidendo il laccio della nascita e della morte—<br>
otterrà in questa vita<br>
il supremo risveglio.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
