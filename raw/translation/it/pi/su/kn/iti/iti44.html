<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti44">
<article>
<div class="hgroup">
<p class="division">Itivuttaka</p>
<p>La Sezione Delle Coppie</p>
<h1>44.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Monaci, vi sono queste due proprietà del Nibbana. Quali due? La proprietà del Nibbana con nutrimento residuo, la proprietà del Nibbana senza nutrimento residuo.</p>
<p>E qual è la proprietà del Nibbana con nutrimento residuo ? In questo caso un monaco è un arahant i cui influssi impuri sono distrutti, che ha raggiunto il compimento, raggiunto lo scopo, deposto il fardello, raggiunto la meta suprema, distrutto il vincolo del divenire, ed è libero attraverso la perfetta conoscenza. Però le sue cinque facoltà dei sensi rimangono ancora intatte, e sperimenta ciò che è piacevole e ciò che doloroso, sensibile al piacere e al dolore. La fine del desiderio, dell’odio e dell’ignoranza, è chiamata la proprietà del Nibbana con nutrimento residuo.</p>
<p>E qual è la proprietà del Nibbana senza nutrimento residuo ? In questo caso un monaco è un arahant i cui influssi impuri sono distrutti, che ha raggiunto il compimento, raggiunto lo scopo, deposto il fardello, raggiunto la meta suprema, distrutto il vincolo del divenire, ed è libero attraverso la perfetta conoscenza. Per lui, tutto ciò che è sperimentato, essendo senza piacere, si estinguerà durante la sua esistenza. Questa è chiamata la proprietà del Nibbana senza nutrimento residuo.”</p>
<blockquote class="gatha">
<p>Queste due proprietà<br>
del Nibbana,<br>
da colui che ha la chiara visione,<br>
da colui che è Equanime:<br>
una è la proprietà, durante questa vita<br>
con nutrimento residuo<br>
dalla distruzione della brama,<br>
del divenire,<br>
e un’altra è quella senza nutrimento residuo,<br>
dopo questa vita,<br>
in cui tutto il divenire<br>
cessa completamente.<br>
Coloro che conoscono<br>
questo stato incondizionato,<br>
le loro menti liberate<br>
attraverso la distruzione della brama,<br>
del divenire,<br>
essi, ottenendo l’essenza dell’Insegnamento,<br>
godendo di queste distruzioni,<br>
abbandonano ogni divenire:<br>
essi, sono il Tale.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
