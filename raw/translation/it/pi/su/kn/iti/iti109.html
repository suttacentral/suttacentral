<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti109">
<article>
<div class="hgroup">
<p class="division">Itivuttaka</p>
<p>La Sezione Delle Tetradi</p>
<h1>109.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Supponete che un uomo sia trasportato dalla corrente di un piacevole e gradevole fiume. E un altro uomo di buona vista, stando sulla riva, vedendolo direbbe: ‘buon uomo, sebbene tu sia trasportato dalla corrente di un piacevole e gradevole fiume, più a valle da qui c’è un lago con onde e vortici, mostri e demoni. Una volta raggiunto quel lago troverà morte sicura e atroci sofferenze.’ Quindi il primo uomo, ascoltando le parole dell’altro uomo, con mani e piedi si sforzerebbe per uscire fuori dalla corrente.</p>
<p>“Ho usato una similitudine per spiegare il significato. Il significato è questo: la corrente del fiume rappresenta la brama. Il fiume piacevole e gradevole rappresenta le sei basi interne. Il lago giù a valle rappresenta i cinque legami inferiori. Le onde sono la rabbia e l’agitazione. I vortici rappresentano le cinque forze della sensualità. I mostri e i demoni rappresentano il sesso opposto. Controcorrente è la rinuncia. Lo sforzo con mani e piedi rappresenta il sorgere della tenacia. L’uomo di buona vista che sta sulla riva del fiume rappresenta il Tathagata, il Perfettamente Risvegliato.”</p>
<blockquote class="gatha">
<p>Anche se si soffre,<br>
dovete abbandonare<br>
i desideri dei sensi<br>
se volete ottenere<br>
la futura distruzione dei legami.<br>
Vigili,<br>
con una mente ben liberata,<br>
otterrete la liberazione in questa vita,<br>
qui ed ora.<br>
Il perfetto saggio,<br>
avendo compiuto la vita santa,<br>
è detto colui che è andato<br>
alla fine del mondo, che è andato al di là.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
