<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti53">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>53.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Vi sono queste tre sensazioni. Una sensazione piacevole, una sensazione dolorosa, una sensazione neutra.</p>
<p>Una sensazione piacevole deve essere considerata come dolorosa. Una sensazione dolorosa deve essere considerata come una freccia. Una sensazione neutra come impermanente. Quando un monaco considera una sensazione piacevole come dolorosa, una sensazione dolorosa come una freccia, e una sensazione neutra come impermanente, allora può essere chiamato nobile, uno che vede rettamente, che ha reciso la brama, distrutto i legami, e che—dalla perfetta distruzione della presunzione—ha posto fine alla sofferenza e al dolore.”</p>
<blockquote class="gatha">
<p>Colui che vede il piacere<br>
come sofferenza,<br>
vede il dolore come una freccia,<br>
vede le sensazioni neutre<br>
come impermanenti:<br>
è un monaco<br>
che vede rettamente.<br>
Da ciò è ritenuto libero già in questa esistenza.<br>
Un maestro della perfetta conoscenza,<br>
pacifico,<br>
è un saggio<br>
senza legami.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
