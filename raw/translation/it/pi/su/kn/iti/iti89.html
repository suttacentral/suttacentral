<!DOCTYPE html>
<html>
<head>
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="iti89">
<article>
<div class="hgroup">
<p class="division">Itivuttaka</p>
<p>La Sezione Delle Triadi</p>
<h1>89.</h1>
</div>
<p>Questo è stato detto dal Beato, è stato detto dall’Arahant, e così ho sentito: “Dominato da queste tre forme di falso Dhamma—la sua mente oppressa—Devadatta è destinato ai mondi di privazione, all’inferno, per un eone. Quali tre? Dominato dal desiderio maligno—la sua mente oppressa—Devadatta è destinato ai mondi di privazione, all’inferno, per un eone. Dominato dall’amicizia con persone malvagie—la sua mente oppressa—Devadatta è destinato ai mondi di privazione, all’inferno, per un eone. E, essendoci qualcos’altro da compiere, tuttavia si fermò a metà strada con un esiguo raggiungimento di una insignificante meta. Dominato da queste tre forme di falso Dhamma—la sua mente oppressa—Devadatta è destinato ai mondi di privazione, all’inferno, per un eone.”</p>
<blockquote class="gatha">
<p>Possa nessuno al mondo<br>
rinascere<br>
con desideri maligni.<br>
Sappiate che,<br>
attraverso quel<br>
desiderio maligno,<br>
la sua destinazione sarà<br>
come quelli che hanno quei desideri maligni.<br>
Ho sentito come Devadatta,<br>
—visto come un saggio, un dotto,<br>
e ovunque onorato—<br>
assalì il Tathagata<br>
e rinacque nel reame delle quattro porte, terribile luogo:<br>
l’Avici, l’inferno assoluto.<br>
Chi aggredisce<br>
colui che è incorrotto<br>
che non compie azioni malvagie:<br>
quel male commesso si ripercuote su di lui,<br>
con una mente corrotta,<br>
senza alcun rispetto.<br>
Chi pensa<br>
di inquinare l’oceano<br>
con una piccola dose di veleno,<br>
fallirebbe,<br>
perché vi è troppa acqua.<br>
Così<br>
Quando qualcuno calunnia<br>
il Tathagata<br>
—il Perfetto,<br>
con la mente pacificata—<br>
l’offesa non ha nessun effetto su di lui.<br>
Una persona saggia dovrebbe avere come amici,<br>
dovrebbe frequentare,<br>
persone come lui—<br>
che seguono il sentiero<br>
della distruzione<br>
della sofferenza e del dolore.</p>
</blockquote>
</article>
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>Copyright © 2001 Thanissaro Bhikkhu.</p>
<p>Access to Insight edition © 2001</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
