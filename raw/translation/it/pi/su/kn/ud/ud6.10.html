<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud6.10">
<aside id="metaarea">
<p>Traduzione in Inglese dalla versione Pāli di <span class="author">Dawsonne Melanchthon Strong.</span></p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Tathagatuppada Sutta</p>
<h1>6.10. Le apparizioni del Tathagata</h1>
</div>
<p><span class="evam">Così ho sentito</span>. In una certa occasione il Beato soggiornava a Savatthi, al boschetto di Jeta, al monastero di Anathapindika.</p>
<p>Ora il Ven. Ananda si recò dal Beato e, lì giunto, dopo averlo salutato con rispetto, si sedette ad un lato. Appena seduto gli disse: “Finchè, Signore, i Perfetti, i Beati, i Buddha Supremi non sorgono nel mondo, le sette eretiche e gli asceti erranti sono onorati, venerati, stimati e riveriti, e pertanto ricevono molte offerte in vestiti, cibo, dimore e medicine in caso di malattie. Ma quando, i Perfetti, i Beati, i Buddha Supremi sorgono nel mondo, allora queste sette eretiche e questi asceti erranti non sono onorati, venerati, stimati e riveriti, e pertanto non ricevono molte offerte in vestiti, cibo, dimore e medicine in caso di malattie.”</p>
<p>“E’ vero, Ananda. Finché i Perfetti, … <span class="add">come prima</span>”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Brilla la lucciola finché non sorge il sole,<br>
nell’alba splendente la sua luce è spenta.</p>
<p>Tale è la luce degli eretici.<br>
Finché i Tathagata non sorgono nel mondo,<br>
costoro sono portatori di saggezza ai loro discepoli.<br>
Ma coloro che persistono nelle false visioni<br>
non possono mai essere liberati dalla sofferenza.”</p>
</blockquote>
</article>
</section>
</div>
</body>
</html>
