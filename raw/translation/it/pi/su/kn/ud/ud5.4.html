<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud5.4">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 51</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Kumaraka Sutta</p>
<h1>5.4. I ragazzi</h1>
</div>
<p><span class="evam">Così ho sentito</span>. In una certa occasione il Beato soggiornava presso Savatthi, nel Boschetto di Jeta, al monastero di Anathapindika. Ora a quel tempo, un gran numero di ragazzi sulla strada tra Savatthi e il Boschetto di Jeta erano intenti a pescare. Quindi di mattina presto il Beato, dopo essersi vestito e aver preso mantello e scodella, si recò a Savatthi in cerca di elemosina. Vide questi ragazzi sulla strada tra Savatthi e il Boschetto di Jeta intenti a pescare. Vedendoli, si avvicinò a loro, e gli disse: “Ragazzi, temete il dolore? Vi dispiace il dolore?”</p>
<p>“Sì, signore, temiamo il dolore. Ci dispiace il dolore.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Se temete il dolore,<br>
se vi dispiace il dolore,<br>
non fate azioni malvagie<br>
né apertamente né in segreto.<br>
Se fate o farete<br>
un’azione malvagia,<br>
non sfuggirete al dolore:<br>
vi prenderà<br>
anche scappando lontano.”</p>
</blockquote>
</article>
</section>
</div>
</body>
</html>
