<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud4.5">
<aside id="metaarea">
<p>Traduzione in Inglese dalla versione Pāli di <span class="author">John D. Ireland</span></p>
<p>PTS: Ud 41</p>
<p>Copyright © 1997 BPS</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Naga Sutta</p>
<h1>4.5. Il grande elefante</h1>
</div>
<p><span class="evam">Così ho sentito</span>. In una certa occasione il Beato soggiornava presso Kosambi nel monastero di Ghosita. In quella circostanza il Beato viveva circondato da monaci e monache, da seguaci laici uomini e donne, da re e ministri regali, da maestri di altre sette con i loro discepoli, ed egli viveva nello sconforto e non a proprio agio. Quindi il Beato pensò: “Al momento vivo circondato da monaci e monache, da seguaci laici uomini e donne, da re e ministri regali, da maestri di altre sette con i loro discepoli, e vivo nello sconforto e non a mio agio. E se andassi a vivere da solo, lontano dalla folla?”</p>
<p>Quindi il Beato, si vestì di buon mattino e dopo aver preso scodella e mantello, entrò a Kosambi in cerca di elemosina. Dopo aver camminato in cerca di elemosina a Kosambi, mise in ordine da solo il suo alloggio, prese mantello e scodella, e senza informare il suo attendente o senza congedarsi dall’Ordine dei monaci, si incamminò da solo, senza un compagno, verso Parileyyaka. Camminando a tappe, giunse a Parileyyaka e si fermò presso Parileyyaka in una tranquilla foresta ai piedi di un propizio albero di sala.</p>
<p>Ora un grande elefante viveva circondato da elefanti ed elefantesse, da elefanti cuccioli e da elefanti appena nati; mangiava erba spuntata e gli altri mangiavano i rami che egli faceva cadere. Beveva acqua fangosa e quando si immergeva o usciva dall’acqua si scontrava con le elefantesse; così viveva nello sconforto e non a proprio agio. Quindi il grande elefante pensò: “Al momento vivo circondato da elefanti ed elefantesse, da elefanti cuccioli e da elefanti appena nati; mangio erba spuntata e gli altri mangiano i rami che io faccio cadere. Bevo acqua fangosa e quando mi immergo o esco dall’acqua mi scontro con le elefantesse; così vivo nello sconforto e non a mio agio. E se andassi a vivere da solo, lontano da questo branco?”</p>
<p>Così il grande elefante lasciò il branco e andò a Parileyyaka, in una tranquilla foresta, e si avvicinò al Beato ai piedi di un propizio albero di sala.. Dopo aver raggiunto il posto dove era il Beato, quel grande elefante lo mantenne libero dall’erba e portò acqua con la sua proboscide al Beato per le sue necessità.</p>
<p>Allora, mentre il Beato era solo e in isolamento, questo pensiero nacque nella sua mente: “Tempo addietro vivevo circondato da monaci e monache… e vivevo nello sconforto e non a mio agio. Ma ora che non vivo circondato da monaci e monache… tranquillo e a mio agio.” Anche questo pensiero nacque nella mente del grande elefante: “Prima vivevo circondato da elefanti ed elefantesse,… e vivevo nello sconforto e non a mio agio, ma ora che non vivo circondato da elefanti ed elefantesse… mangio erba intera e (gli altri) non mangiano i rami che io faccio cadere. Bevo acqua chiara e quando mi immergo o esco dall’acqua non mi scontro con le elefantesse, vivo tranquillo e a mio agio”</p>
<p>Allora il Beato, osservando il proprio isolamento, capì con la sua mente il pensiero nella mente del grande elefante, e in quella occasione declamò questi solenni versi ispiratii:</p>
<blockquote class="gatha">
<p>“Ciò unisce una mente con un’altra mente,<br>
Il Perfetto e il grande elefante<br>
Dalle zanne come i pali di un carro:<br>
poiché ognuno di loro si diletta da solo nella foresta.”</p>
</blockquote>
</article>
</section>
</div>
</body>
</html>
