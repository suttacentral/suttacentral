<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud2.7">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 14</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Ekaputta Sutta</p>
<h1>2.7. Il figlio unico</h1>
</div>
<p><span class="evam">Così ho sentito</span>. In una certa occasione il Beato soggiornava presso Savatthi, nel Boschetto di Jeta, al monastero di Anathapindika. Ora a quel tempo il figlio unico, caro ed amato di un seguace laico era morto. Così un gran numero di seguaci laici—con vestiti e capelli bagnati—andarono dal Beato durante il giorno, e dopo averlo salutato si sedettero ad un lato. Appena seduti il Beato disse loro: “Perché venite qui—con i vestiti ed i capelli bagnati—durante il giorno?”</p>
<p>Detto questo, il seguace laico gli rispose: “Il mio caro ed amato figlio unico è morto. Perciò siamo venuti qui—con i vestiti ed i capelli bagnati—durante il giorno.”</p>
<p>Allora, per quell’occasione il Beato pronunciò i seguenti versi:</p>
<blockquote class="gatha">
<p>Legati a ciò che è caro e seducente,<br>
gli esseri celesti, la maggior parte delle persone,<br>
sono logorati dalla sofferenza,<br>
cadono nel potere del Re della Morte.<br>
Ma coloro che, giorno e notte,<br>
con piena attenzione abbandonano ciò che è caro,<br>
estirpano la sofferenza<br>
alla radice—<br>
l’inganno della Morte<br>
così difficile<br>
da superare.</p>
</blockquote>
</article>
</section>
</div>
</body>
</html>
