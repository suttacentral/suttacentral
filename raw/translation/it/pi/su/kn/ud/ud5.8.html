<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud5.8">
<aside id="metaarea">
<p>Traduzione in Inglese dalla versione Pāli di <span class="author">Dawsonne Melanchthon Strong.</span></p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Ananda Sutta</p>
<h1>5.8. Ananda</h1>
</div>
<p><span class="evam">Così ho sentito</span>. In una certa occasione il Beato soggiornava presso Rajagaha, al boschetto di bambù, a Kalandakanivapa.</p>
<p>Ora a quel tempo il Ven. Ananda, durante un giorno dell’Uposattha, di mattina presto, vestitosi prese mantello e scodella e si recò a Rajagaha per la questua.</p>
<p>Devadatta, vedendo il Ven. Ananda che questuava, gli si avvicinò e disse: “D’ora in poi io osserverò il giorno dell’Uposattha e la disciplina del Sangha senza ubbidire al Beato e al suo Ordine dei monaci.”</p>
<p>Il Ven. Ananda, dopo la questua a Rajagaha e dopo aver consumato il pasto, si recò dal Beato e, appena giunto, dopo averlo salutato ed essersi seduto accanto, gli disse: “Signore, di mattina presto vestitomi e preso mantello e scodella, mi sono recato a Rajagaha per la questua. Devadatta, avendomi visto questuare, si è avvicinato e mi ha detto: ‘D’ora in poi io osserverò il giorno dell’Uposattha e la disciplina del Sangha senza ubbidire al Beato e al suo Ordine dei monaci.’ Oggi, Signore, Devadatta procurerà uno scisma nell’Ordine ed osserverà il giorno dell’Uposattha e la disciplina del Sangha secondo le sue idee.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“E’ facile per il buono fare il bene,<br>
ed è difficile per il buono fare il male.<br>
E’ facile per il cattivo fare il male,<br>
ed è difficile per l’Arahant fare il male.”</p>
</blockquote>
</article>
</section>
</div>
</body>
</html>
