<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud8.7">
<aside id="metaarea">
<p>Traduzione in Inglese dalla versione Pāli di <span class="author">Dawsonne Melanchthon Strong.</span></p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Dvidhapatha Sutta</p>
<h1>8.7. Le due strade</h1>
</div>
<p><span class="evam">Così ho sentito</span>. In quel tempo il Beato si trovava sulla strada principale del paese del Kosala, assieme al Ven. Nagasamala come suo assistente.</p>
<p>Il Ven. Nagasamala vide un bivio sulla strada, e dopo averlo indicato, disse al Beato: “Signore, prendiamo questa strada. Seguiamo questa direzione.”</p>
<p>Dette queste parole, il Beato disse al Ven. Nagasamala: “Prendiamo questa strada, Nagasamala. Seguiamo questa direzione.”</p>
<p>(Varie ripetizioni dello stesso dialogo.)</p>
<p>Allora il Ven. Nagasamala abbandonò a terra la veste e la scodella del Beato, dicendo: “Eccovi, Signore, la vostra veste e la vostra scodella.”</p>
<p>Ora mentre il Ven. Magasamala procedeva per la sua strada, fu assalito e rapinato da dei ladri che gli ruppero la scodella e gli strapparono la veste. Il Ven. Magasamala, con la scodella rotta e la veste strappata, tornò dal Beato, e dopo averlo salutato con rispetto ed essersi seduto accanto, gli disse: “Poco fa, mentre procedevo per la mia strada sono stato assalito e rapinato da dei ladroni che mi hanno rotto la scodella e strappato la veste.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Colui che cammina con un altro, vive con lui, è suo amico<br>
costui, il saggio, intuisce il male e lo evita,<br>
come l’airone abbandona il fiume.”</p>
</blockquote>
</article>
</section>
</div>
</body>
</html>
