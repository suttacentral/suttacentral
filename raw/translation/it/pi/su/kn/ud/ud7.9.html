<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud7.9">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 78</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Udapana Sutta</p>
<h1>7.9. Il pozzo</h1>
</div>
<p><span class="evam">Così ho sentito</span>. In una certa occasione il Beato viaggiava tra i Malla, insieme ad una grande comunità di monaci, e giunse al villaggio di un bramano dei Malla chiamato Thuna. I capifamiglia di Thuna seppero che: “L’asceta Gotama dei Sakya, che ha abbandonato il clan dei Sakya, sta viaggiando tra i Malla, insieme ad una grande comunità di monaci, ed è giunto a Thuna.” Così riempirono il pozzo fino all’orlo con erba e paglia, [pensando]: “Non lasciamo acqua da bere a questi asceti con il capo rasato.”</p>
<p>Quindi il Beato uscì dalla strada, si recò presso un albero, ed ivi giunto si sedette ad un posto preparato. Appena seduto, disse al Ven. Ananda: “Ananda, portami dell’acqua da bere da quel pozzo.”</p>
<p>Detto ciò, il Ven. Ananda rispose: “Proprio adesso i capifamiglia di Thuna riempirono quel pozzo fino all’orlo con erba e paglia, [pensando]: “Non lasciamo acqua da bere a questi asceti con il capo rasato.’”</p>
<p>Una seconda volta, il Beato disse al Ven. Ananda: “Ananda, portami dell’acqua da bere da quel pozzo.”</p>
<p>Una seconda volta, il Ven. Ananda rispose: “Proprio adesso i capifamiglia di Thuna riempirono quel pozzo fino all’orlo con erba e paglia, [pensando]: “Non lasciamo acqua da bere a questi asceti con il capo rasato.’”</p>
<p>Una terza volta, il Beato disse al Ven. Ananda: “Ananda, portami dell’acqua da bere da quel pozzo.”</p>
<p>“Come desidera, signore.” il Ven. Ananda rispose e, prendendo una scodella, andò al pozzo. Mentre si stava avvicinando al pozzo, codesto rigettò tutta l’erba e la paglia dalla sua apertura e si riempì fino all’orlo—traboccando—di acqua chiara, pulita e limpida. Allora il Ven. Ananda pensò: “E’ meraviglioso! E’ straordinario! Come è grande il potere del Tathagata! Come è grande la sua potenza! Mentre mi stavo avvicinando al pozzo, codesto rigettò tutta l’erba e la paglia dalla sua apertura e si riempì fino all’orlo—traboccando—di acqua chiara, pulita e limpida..”</p>
<p>Prendendo dell’acqua con la scodella, andò dal Beato e quango giunse, gli disse: “E’ meraviglioso! E’ straordinario! Come è grande il potere del Tathagata! Come è grande la sua potenza! Mentre mi stavo avvicinando al pozzo, codesto rigettò tutta l’erba e la paglia dalla sua apertura e si riempì fino all’orlo—traboccando—di acqua chiara, pulita e limpida..”</p>
<p>Beva quest’acqua, O Beato! Beva quest’acqua, O Sugata!”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Che bisogno c’è di un pozzo<br>
se l’acqua è ovunque?<br>
Avendo estirpato la brama<br>
alla radice,<br>
Di che cosa si va alla ricerca?”</p>
</blockquote>
</article>
</section>
</div>
</body>
</html>
