<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud1.7">
<aside id="metaarea">
<p>Traduzione in Inglese dalla versione Pāli di <span class="author">Dawsonne Melanchthon Strong</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Ajakalapa Sutta</p>
<h1>1.7. Ajakalapa lo yakkha</h1>
</div>
<p><span class="evam">Così ho sentito</span>. In una certa occasione il Beato soggiornava a Patali, al monastero di Ajakalapa, nella dimora dello yakkha Ajakalapa. Ora, in quella occasione, il Beato era seduto all’aria aperta, l’oscurità della notte era profonda, e da una nuvola gli cadevano addosso, ad una ad una, gocce di pioggia. Allora lo yakkha Ajakalapa, volendo immettere paura, terrore e spavento al Beato, gli si avvicinò, e per ben tre volte gridò fortemente: “Questo, o Samana, è l’essenza del male.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Quando un bramano, mediante la conoscenza,<br>
ha superato le condizioni dell’esistenza,<br>
nessun folletto o spirito maligno lo può spaventare.”</p>
</blockquote>
</article>
</section>
</div>
</body>
</html>
