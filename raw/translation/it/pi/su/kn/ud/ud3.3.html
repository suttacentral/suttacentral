<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud3.3">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span></p>
<p>PTS: Ud 24</p>
<p>Copyright © 1994 Thanissaro Bhikkhu.</p>
<p>Access to Insight edition © 1994</p>
<p>Tradotto in italiano da <span class="author">Enzo Alfano.</span></p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Yasoja Sutta</p>
<h1>3.3. Yasoja</h1>
</div>
<p><span class="evam">Così ho sentito</span>. In una certa occasione il Beato soggiornava presso Savatthi, nel Boschetto di Jeta, al monastero di Anathapindika. Ora in quell’occasione 500 monaci, con a capo il Ven. Yasoja, erano giunti a Savatthi per vedere il Beato. Così questi monaci in visita, dopo aver scambiato cortesi saluti con i monaci residenti, aver predisposto i loro giacigli in ordine, e aver depositato le loro scodelle e vestiti, fecero molto rumore, una grande confusione. Allora il Beato chiese al Ven. Ananda: “Ananda, cos’è questo rumore, questa grande confusione, come pescatori che pescano?”</p>
<p>“Signore, sono 500 monaci, con a capo il Ven. Yasoja, giunti a Savatthi per vedere il Beato. Ora questi monaci in visita, dopo aver scambiato cortesi saluti con i monaci residenti, aver predisposto i loro giacigli in ordine, e aver depositato le loro scodelle e vestiti, fanno molto rumore, una grande confusione.”</p>
<p>“Allora, Ananda, di’ a questi monaci in mio nome: “Il Maestro vi convoca, amici.”</p>
<p>Rispondendo, “Come vuole, signore.” il Ven. Ananda andò dai monaci e disse: “Il Maestro vi convoca, amici.”</p>
<p>“Va bene, amico.”—risposero i monaci al Ven. Ananda e quindi andarono dal Beato. Appena arrivati, lo salutarono e si sedettero ad un lato. Appena seduti, il Beato disse loro: “Monaci, perché fate questo rumore, questa grande confusione, come pescatori che pescano?”</p>
<p>Detto questo, il Ven. Yasoja disse al Beato: “Signore, questi 500 monaci sono giunti a Savatthi per vedere il Beato. Ora questi monaci in visita, dopo aver scambiato cortesi saluti con i monaci residenti, aver predisposto i loro giacigli in ordine, e aver depositato le loro scodelle e vestiti, hanno fatto molto rumore, una grande confusione.”</p>
<p>“Andate, monaci. Vi congedo. Non dovete stare nelle mie vicinanze.”</p>
<p>Rispondendo, “Va bene, signore.” i monaci si alzarono dai loro posti, salutarono il Beato, girarono intorno a lui—tenendo la destra—e partirono. Mettendo a posto i loro giacigli e prendendo le loro scodelle e vestiti, andarono errando fra i Vajj. Dopo aver errato a tappe fra i Vajj, raggiunsero il fiume Vaggamuda. Lì sulle rive del fiume Vaggamuda costruirono delle capanne di foglie e iniziarono il ritiro della stagione delle piogge.</p>
<p>Quindi il Ven. Yassoja si rivolse ai monaci, appena iniziato il ritiro della stagione delle piogge: “Amici, il Beato ci congedò, desiderando il nostro bene ed il nostro benessere, comprensivo e pieno di compassione. Viviamo in modo che il Beato sia contento della nostra pratica.”</p>
<p>“Va bene, amico.”—risposero i monaci al Ven. Yassoja. E così, vivendo isolati, ardenti e risoluti, ognuno di loro realizzò le Tre Conoscenze nel corso di quel ritiro della stagione delle piogge.</p>
<p>Quindi il Beato, dopo essere stato a Savatthi per tutto il tempo che desiderava, andò errando verso Vesali. Dopo aver errato a tappe, giunse a Vesali e rimase lì nel vestibolo a pinnacolo, nella Grande Foresta. Allora, rivolgendo la sua consapevolezza a quella dei monaci che si trovavano sulle rive del fiume Vaggamuda, disse al Ven. Ananda: “Quella zona mi sembra piena di luce, Ananda. Quella zona sembra abbagliarmi. Non è ripugnante per me concentrarmi dove i monaci sono in ritiro sulle rive del fiume Vaggamuda. Invia un messaggero dove sono e fai dire loro: “Il Maestro vi convoca, amici. Il Maestro desidera vedervi.”</p>
<p>Rispondendo, “Come vuole, signore.” il Ven. Ananda andò da un monaco e gli disse: “Va dai monaci che si trovano sulle rive del fiume Vaggamuda e di’ loro: “Il Maestro vi convoca, amici. Il Maestro desidera vedervi.”</p>
<p>“Va bene, amico.”—rispose il monaco al Ven. Ananda. Quindi—come un uomo forte potrebbe distendere un braccio contratto o contrarre un braccio disteso—egli sparì dal vestibolo a pinnacolo nella Grande Foresta e riapparve davanti ai monaci sulle rive del fiume Vaggamuda. Quindi disse loro: “Il Maestro vi convoca, amici. Il Maestro desidera vedervi.”</p>
<p>“Va bene, amico.”—i monaci gli risposero. Mettendo a posto i loro giacigli e prendendo le loro scodelle e vestiti, essi sparirono dalle rive del fiume Vaggamuda—come un uomo forte potrebbe distendere un braccio contratto o contrarre un braccio disteso—e riapparirono nel vestibolo a pinnacolo nella Grande Foresta.</p>
<p>Ora, in quel momento il Beato era seduto imperturbabile in piena concentrazione . Quindi i monaci pensarono: “In quale stato mentale il Beato sta dimorando adesso?” Allora capirono: “Egli dimora nello stato di concentrazione imperturbabile.” Così tutti si raccolsero nello stato di concentrazione imperturbabile.</p>
<p>Allora il Ven. Ananda—a notte fonda, alla fine della prima veglia—si alzò dal suo posto, mise la sua veste sopra una spalla, riverì a mani giunte il Beato, e gli disse: “La notte, signore, è avanzata. La prima veglia è finita. I monaci ospiti sono qui seduti da lungo tempo. Li saluti, Beato.” Detto questo, il Beato rimase in silenzio.</p>
<p>Quindi per una seconda volta, il Ven. Ananda—a notte fonda, alla fine della seconda veglia—si alzò dal suo posto, mise la sua veste sopra una spalla, riverì a mani giunte il Beato, e gli disse: “La notte, signore, è avanzata. La seconda veglia è finita. I monaci ospiti sono qui seduti da lungo tempo. Li saluti, Beato.” Detto questo, il Beato rimase ancora in silenzio.</p>
<p>Quindi per la terza volta, il Ven. Ananda—a notte conclusa, alla fine della terza veglia, quando l’alba stava sorgendo e la notte dava posto alla luce—si alzò dal suo posto, mise la sua veste sopra una spalla, riverì a mani giunte il Beato, e gli disse: “La notte, signore, è avanzata. La terza veglia è finita. L’alba sta sorgendo e la notte da posto alla luce. I monaci ospiti sono qui seduti da lungo tempo. Li saluti, Beato.”</p>
<p>Allora il Beato, uscendo dallo stato di concentrazione imperturbabile, disse al Ven. Ananda: “Ananda, se tu sapessi, non parleresti così. Io e questi 500 monaci siamo stati assorti nello stato di concentrazione imperturbabile.”</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Colui che ha sconfitto—<br>
la spina della sensualità,<br>
l’insulto,<br>
un atto violento,<br>
e la prigione:<br>
come una montagna, sta in piedi imperturbato,<br>
non scosso dai piaceri e dai dolori:<br>
(costui è ) un monaco.”</p>
</blockquote>
</article>
</section>
</div>
</body>
</html>
