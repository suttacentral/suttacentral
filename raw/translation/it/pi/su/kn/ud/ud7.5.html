<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="ud7.5">
<aside id="metaarea">
<p>Traduzione in Inglese dalla versione Pāli di <span class="author">Dawsonne Melanchthon Strong.</span></p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Udāna</p>
<p>Aparalakundakabhaddiya Sutta</p>
<h1>7.5. Il Ven. Bhaddiya</h1>
</div>
<p><span class="evam">Così ho sentito</span>. In una certa occasione il Beato soggiornava presso Savatthi, al boschetto di Jeta, al monastero di Anathapindika.</p>
<p>Ora a quel tempo il Ven. Bhaddiya il nano, seguendo passo passo un gran numero di monaci, si recò dal Beato.</p>
<p>Quando il Beato vide il Ven. Bhaddiya il nano, avvicinarsi seguendo un gran numero di monaci—brutto, inguardabile, storpio ed evitato dalla maggior parte dei monaci—chiamò i monaci e disse: “Guardate, monaci, quel monaco che da lontano si avvicina, brutto, inguardabile, storpio ed evitato dalla maggior parte dei monaci.”</p>
<p>“Sì, Signore.”</p>
<p>“Quel monaco, monaci, è dotato di grande potere, di grande forza: questa perfezione è difficilmente raggiunta dai monaci. Per ottenere questa liberazione in questa stessa vita i nobili hanno abbandonato la loro famiglia per l’ascetismo e, mediante questa suprema conoscenza, essi hanno raggiunto ed ottenuto la suprema meta della vita santa.</p>
<p>Allora il Beato, in quella occasione, declamò questi solenni versi ispirati:</p>
<blockquote class="gatha">
<p>“Il carro continua ad avanzare con una ruota soltanto,<br>
dal corpo puro e senza macchia:<br>
guardatelo (questo miserabile nano) che si avvicina,<br>
ha dominato la sofferenza, reciso la fonte della brama<br>
e da solo si è liberato dai legami del desiderio dell’esistenza.”</p>
</blockquote>
</article>
</section>
</div>
</body>
</html>
