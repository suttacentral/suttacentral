<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="kp5">
<aside id="metaarea">
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Khuddakapāṭha</p>
<p>Mangala Sutta</p>
<h1>5. Protezione</h1>
</div>
<p><span class="evam">Così ho sentito</span>. In quel tempo il Benedetto soggiornava a Savatthi nel Boschetto di Jeta, nel monastero di Anathapindika.</p>
<p>Quindi una divinità, mentre stava terminando la notte, illuminò con la sua luce l’intero Boschetto di Jeta, e si avvicinò al Benedetto.</p>
<p>Dopo averlo salutato con rispetto, stette ad un lato. Poi parlò al Benedetto con questi versi:</p>
<blockquote class="gatha">
<p>Molti deva e molti uomini<br>
desiderano protezione,<br>
benessere.<br>
Indicami, allora, la protezione più alta.</p>
</blockquote>
<p>[Il Buddha:]</p>
<blockquote class="gatha">
<p>Il non associarsi con gli stolti,<br>
frequentare il saggio,<br>
Questa è la protezione più alta.</p>
<p>Vivendo in una terra civilizzata,<br>
avendo azioni meritorie nel passato,<br>
avere una retta aspirazione:<br>
Questa è la protezione più alta.</p>
<p>Vasta conoscenza, abilità,<br>
perfetta disciplina,<br>
parole ben dette:<br>
Questa è la protezione più alta.</p>
<p>Aiutare i propri genitori ,<br>
aver cura di moglie e bambini,<br>
onestà nel lavoro:<br>
Questa è la protezione più alta.</p>
<p>Generosità, vivere in rettitudine<br>
assistere i parenti,<br>
azioni irreprensibili:<br>
Questa è la protezione più alta.</p>
<p>Evitare, astenersi dal male;<br>
e da sostanze tossiche,<br>
retta attenzione alle qualità della mente:<br>
Questa è la protezione più alta.</p>
<p>Rispetto, umiltà,<br>
appagamento, gratitudine<br>
ascoltare il Dhamma in occasioni opportune:<br>
Questa è la protezione più alta.</p>
<p>Pazienza, acquiescenza<br>
Incontro con asceti,<br>
discutere il Dhamma in occasioni opportune:<br>
Questa è la protezione più alta.</p>
<p>Austerità, celibato o pura condotta<br>
conoscenza delle Nobili Verità,<br>
realizzare l’Illuminazione:<br>
Questa è la protezione più alta.</p>
<p>Una mente che, quando toccata<br>
Dagli eventi del mondo,<br>
non è scossa, senza pena, quieta, sicura:<br>
Questa è la protezione più alta.</p>
<p>Vittoriose in ogni circostanza<br>
agendo così,<br>
le persone vanno dappertutto verso il benessere:<br>
Questa è la loro protezione più alta.</p>
</blockquote>
</article>
</section>
</div>
</body>
</html>
