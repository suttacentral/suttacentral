<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="kp6">
<aside id="metaarea">
<p>Tradotto in italiano da <span class="author">Enzo Alfano</span></p>
<p>La diffusione dei testi tradotti è consentita in qualsiasi modo tranne che a fini di lucro</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Khuddakapāṭha</p>
<p>Ratana Sutta</p>
<h1>6. Gioielli</h1>
</div>
<blockquote class="gatha">
<p>Tutti gli spiriti raggruppati qui,<br>
—sulla terra, nel cielo—<br>
possano essere felici<br>
ed ascoltare attentamente ciò che dico.</p>
<p>Perciò, spiriti, ascoltate tutti.<br>
Mostrate la gentilezza amorevole verso gli esseri umani.<br>
Giorno e notte essi danno offerte,<br>
quindi, con attenzione, proteggeteli.</p>
<p>Ogni ricchezza—in questo o in un altro mondo—<br>
ogni gioiello celeste,<br>
per noi, non eguaglia il Tathagata.<br>
Anche questo gioiello prezioso si fonda nel Buddha.<br>
Da questa verità si possa avere beneficio.</p>
<p>La sublime immortalità—senza brama, senza passioni—<br>
ottenuta dal Sakya in concentrazione:<br>
Non c’è nulla che eguagli quel Dhamma.<br>
Anche questo gioiello prezioso si fonda nel Dhamma.<br>
Da questa verità si possa avere beneficio.</p>
<p>Questo eccellente Risveglio ha esaltato come puro<br>
e chiamata la concentrazione<br>
della conoscenza ininterrotta:<br>
Non c’è nulla che eguagli tale concentrazione.<br>
Anche questo gioiello prezioso si fonda nel Dhamma.<br>
Da questa verità si possa avere beneficio.</p>
<p>Le otto persone—(suddivise) in quattro coppie—<br>
lodate dai giusti:<br>
essi, discepoli del Sublime, meritano oblazioni.<br>
Ciò che gli viene offerto porta grande frutti.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Coloro che, devoti, con una mente stabile,<br>
si applicano al messaggio di Gotama,<br>
per raggiungere la loro meta, si immergono nell’Immortale,<br>
godendo la Liberazione che hanno guadagnato.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Come una colonna di Indra, ben salda a terra,<br>
che anche i quattro venti non possono scuotere:<br>
così, vi dico, è la persona retta,<br>
la quale—avendo compreso<br>
le nobili verità—vede.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Coloro che hanno compreso chiaramente le nobili verità<br>
ben insegnate da colui che ha una profonda saggezza—<br>
anche se [più tardi] non hanno una grande costanza—<br>
non avrà una ottava rinascita.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Nel momento in cui si raggiunge la retta la visione,<br>
vengono abbandonate tre cose:<br>
credenza in un sè, dubbio<br>
ed ogni attaccamento a precetti e pratiche.<br>
Uno è completamente liberato<br>
dai quattro stati della privazione,<br>
ed incapace di commettere<br>
le sei grande offese.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Anche se, poi, dovesse compiere una qualsiasi azione scorretta<br>
—fisica, verbale o mentale—<br>
non sarebbe capace di nasconderla:<br>
tale incapacità appartiene<br>
a colui che ha visto il Nibbana.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Come un bosco con cime fiorite<br>
nel primo mese della stagione estiva,<br>
così è il primo Dhamma che ci ha insegnato,<br>
per il beneficio più alto, che porta all’illuminazione.<br>
Anche questo gioiello prezioso si fonda nel Buddha.<br>
Da questa verità si possa avere beneficio.</p>
<p>L’Eccelso,<br>
la eccelsa conoscenza,<br>
l’eccelso dono,<br>
la eccelsa liberazione,<br>
insuperata, ci ha insegnato<br>
l’eccelso Dhamma.<br>
Anche questo gioiello prezioso si fonda nel Buddha.<br>
Da questa verità si possa avere beneficio.</p>
<p>Il vecchio è distrutto, non c’è nuova nascita.<br>
le loro menti pure non favoriscono una nuova nascita,<br>
loro, senza seme, senza desiderio,<br>
prudenti, si estinguono come questa fiamma.<br>
Anche questo gioiello prezioso si fonda nel Sangha.<br>
Da questa verità si possa avere beneficio.</p>
<p>Tutti gli spiriti raggruppati qui,<br>
—sulla terra, nel cielo—<br>
ci permettano di rendere ossequio al Buddha,<br>
il Tathagata adorato dagli uomini<br>
e dai deva.</p>
<p>Possa esserci il bene<br>
per tutti.</p>
<p>Tutti gli spiriti raggruppati qui,<br>
—sulla terra, nel cielo—<br>
ci permettano di rendere ossequio al Dhamma<br>
ed al Tathagata adorati dagli uomini<br>
e dai deva.</p>
<p>Possa esserci<br>
il bene per tutti.</p>
<p>Tutti gli spiriti raggruppati qui,<br>
—sulla terra, nel cielo—<br>
ci permettano di rendere ossequio al Sangha<br>
ed al Tathagata adorati dagli uomini<br>
e dai deva.</p>
<p>Possa esserci<br>
il bene per tutti.</p>
</blockquote>
</article>
</section>
</div>
</body>
</html>
