<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn1.32">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Macchari Sutta</p>
<h1>1.32. L’avarizia</h1>
</div>
<p>1. <span class="evam">Così ho sentito</span>. Una volta il Benedetto soggiornava presso Savatthi nel Boschetto di Jeta nel convento di Anathapindika.</p>
<p>2. Al finir della notte molte divinità della schiera dei Satullana, dopo aver illuminato l’intero boschetto di Jeta, si avvicinarono al Benedetto, lo riverirono e stettero da parte.</p>
<p>3. Una di loro così parlò in presenza del Benedetto:</p>
<blockquote class="gatha">
<p>“L’avaro ed il negligente non offrono doni come questi,<br>
chi ai meriti aspira deve donare in modo consapevole.”</p>
</blockquote>
<p>4. Poi un’altra divinità così parlò in presenza del Benedetto:</p>
<blockquote class="gatha">
<p>“Per paura l’avaro non dona,<br>
anche se per paura costui offre dei doni.<br>
Gli avari temono la fame e la sete,<br>
ma quella stessa paura li colpirà in questo mondo e nell’altro.<br>
Perciò siate generosi, eliminate l’avarizia, purificatevi<br>
e questo merito nutrirà la prossima esistenza.”</p>
</blockquote>
<p>5. Poi un’altra divinità così parlò in presenza del Benedetto:</p>
<blockquote class="gatha">
<p>“Costoro non moriranno per morte, come un sentiero abbandonato nella giungla, ma per le loro colpe.<br>
Alcuni donano anche se hanno poco, altri pur avendo molto non donano nulla.<br>
Anche un piccolo dono porta migliaia di benefici.</p>
</blockquote>
<p>6. Poi un’altra divinità così parlò in presenza del Benedetto:</p>
<blockquote class="gatha">
<p>“Raramente il benefattore dona realizzando i frutti dell’azione,<br>
l’impuro non conosce i frutti dell’azione.<br>
Il retto dhamma è difficile da comprendere.<br>
Quindi chi possiede presenza mentale e chi ne è privo<br>
vanno incontro a diversi destini.<br>
Coloro privi di presenza mentale rinascono negli inferi,<br>
chi possiede presenza mentale rinasce nei paradisi.”<br>
Poi un’altra divinità chiese al Benedetto:</p>
</blockquote>
<p>“Signore venerabile, quali parole sono rette?”</p>
<blockquote class="gatha">
<p>7. “Tutte queste parole sono rette, ma ascoltate ciò che sto per dire.<br>
Colui che vive una vita di rinuncia, in linea con il Dhamma,<br>
provvedendo alla propria famiglia e donando quel poco,<br>
farà meglio di migliaia di sacrifici.”</p>
</blockquote>
<p>8. Poi un’altra divinità così parlò in presenza del Benedetto:</p>
<blockquote class="gatha">
<p>“Perché facendo un grande sacrificio<br>
non si ottengono nobili frutti?<br>
Perché fare un piccolo dono vale più di mille sacrifici?”</p>
</blockquote>
<p>9. Il Benedetto rispose a quelle divinità recitando questa stanza:</p>
<blockquote class="gatha">
<p>“Facendo degli ingiusti doni<br>
mediante il furto, causando e infliggendo dolore,<br>
o mille offerte fatte con lacrime e prepotenza<br>
non rappresentano una piccola parte di una giusta offerta.”</p>
</blockquote>
</article>
</section>
</div>
</body>
</html>
