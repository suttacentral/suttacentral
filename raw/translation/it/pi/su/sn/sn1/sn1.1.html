<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn1.1">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Ogha-tarana Sutta</p>
<h1>1.1. Attraversare la corrente</h1>
</div>
<p><span class="evam">Così ho sentito</span>. Una volta il Benedetto soggiornava vicino a Savatthi nel Boschetto di Jeta nel convento di Anathapindika. Poi un certo deva, in piena notte, facendo brillare con il suo splendore l’intero boschetto di Jeta, si avvicinò dal Benedetto. Appena giunto, si inchinò a lui, e stette in piedi ad un lato. Quindi gli disse: “Dimmi, signore, come hai attraversato il flusso.”</p>
<p>“Attraversai il flusso senza uno sforzo, senza un sostegno.”</p>
<p>“Ma come, signore, hai attraversato il flusso senza uno sforzo, senza un sostegno?”</p>
<p>“Quando mi sforzavo, mi perdevo. Quando mi sostenevo, sparivo. Così ho attraversato il flusso senza uno sforzo, senza un sostegno.”</p>
<p>[Il deva:]</p>
<blockquote class="gatha">
<p>Finalmente vedo<br>
un bramano, totalmente libero<br>
che senza uno sforzo,<br>
senza un sostegno,<br>
ha attraversato<br>
gli ostacoli<br>
del mondo.</p>
</blockquote>
<p>Questo disse il deva. Il Maestro approvò. Comprendendo che “Il Maestro mi ha approvato”, si inchinò a lui, gli girò intorno—tenendosi alla sua destra—e poi scomparve.</p>
</article>
</section>
</div>
</body>
</html>
