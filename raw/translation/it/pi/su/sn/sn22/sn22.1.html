<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn22.1">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Nakulapita Sutta</p>
<h1>22.1. A Nakulapita</h1>
</div>
<p><span class="evam">Così ho sentito</span>. Una volta il Benedetto soggiornava fra i Bhagga nel luogo del Coccodrillo , nel Boschetto di Bhesakala al Parco del Cervo. Allora il capofamiglia Nakulapita andò dal Benedetto ed, ivi giunto, lo salutò con riverenza e si sedette accanto. Appena seduto disse al Benedetto: “Signore, sono un debole vecchio, anziano, avanti negli anni, giunto all’ultima tappa della vita. Sono afflitto nel corpo e sofferente in ogni momento. Solo raramente posso vedere il Benedetto ed i monaci che nutrono il cuore. Il Benedetto possa insegnarmi ed istruirmi per il mio beneficio e per la mia felicità a lungo termine.”</p>
<p>“Così è, capofamiglia. Così è. Il corpo è afflitto, debole e gravato. Chi, guardando questo corpo, chiedesse solo un momento di vera salute sarebbe una sciocchezza pura e semplice. Così dovresti esercitarti: ‘Anche se sono afflitto nel corpo, la mia mente non sarà afflitta.’ Così dovresti esercitarti.</p>
<p>Quindi, il capofamiglia Nakulapita, felice delle parole del Benedetto, si alzò dal suo posto e—inchinandosi al Benedetto—andò dal Ven. Sariputta ed, ivi giunto,, lo salutò con rispetto e si sedette accanto. Appena seduto, il Ven. Sariputta gli disse: “Le tue facoltà sono chiare e calme, capofamiglia, la tua carnagione pura. Hai avuto l’opportunità oggi di ascoltare un discorso del Dhamma alla presenza del Benedetto?”</p>
<p>“Come potrebbe essere altrimenti, signore? Sono stato appena toccato dall’immortalità di un discorso del Dhamma dal Benedetto.</p>
<p>“E come ?”</p>
<p>“Poco fa sono andato dal Benedetto e, appena arrivato, dopo averlo salutato, mi sono seduto accanto. Appena seduto gli ho detto: ‘Signore, sono un debole vecchio, anziano, avanti negli anni, giunto all’ultima tappa della vita. …(come prima).”</p>
<p>“Così è, capofamiglia. Così è. Il corpo è afflitto, …’ Così dovresti esercitarti.’</p>
<p>Così sono stato toccato dall’immortalità di un discorso del Dhamma dal Benedetto.”</p>
<p>“Ma perché non hai chiesto al Benedetto: ‘In che modo uno è afflitto nel corpo e afflitto nella mente? Ed in che modo uno è afflitto nel corpo, ma non afflitto nella mente?’</p>
<p>“Ascolterei con profonda attenzione le parole del Ven. Sariputta. Sarebbe bene se il Ven. Sariputta stesso mi illuminasse riguardo al loro significato.”</p>
<p>“Allora, capofamiglia, ascolta e presta attenzione. Io parlerò.”</p>
<p>“Come vuole, signore”, rispose il capofamiglia Nakulapita.</p>
<p>Il Ven. Sariputta disse: “Ora, come si è afflitti nel corpo e nella mente?</p>
<p>Quando una persona ordinaria, non istruita—senza riguardo per i nobili, non è disciplinata nel loro Dhamma; senza riguardo per gli uomini saggi, non è ben disciplinata nel loro Dhamma—presume che la forma (il corpo) sia il Sé, o il Sé come se possedesse una forma, o la forma sia nel Sé, o il Sè sia nella forma. Lui crede che: ‘Io sono la forma’ o’ La forma è mia.’ Credendo a queste idee, la sua forma cambia e si altera, e lui precipita nel dolore, nella lamentazione , nell’angoscia e nella disperazione a causa di questo cambiamento.</p>
<p>“Lui crede che le sensazioni siano il Sé, o il Sé possegga le sensazioni, o le sensazioni come il Sé, o il Sé come le sensazioni. Crede che ‘Io sono la sensazione’ o ‘La sensazione è mia.’ Credendo a queste idee, la sua forma cambia e si altera, e lui precipita nel dolore, nella lamentazione , nell’angoscia e nella disperazione a causa di questo cambiamento.</p>
<p>“Lui crede che la percezione sia il Sé, o il Sé possegga la percezione, o la percezione come il Sé, o il Sé come la percezione. Crede che ‘Io sono la percezione’ o ‘La percezione è mia.’ Credendo a queste idee, la sua forma cambia e si altera, e lui precipita nel dolore, nella lamentazione , nell’angoscia e nella disperazione a causa di questo cambiamento.</p>
<p>“Lui crede che le formazioni mentali siano il Sé, o il Sé possegga le formazioni mentali, o le formazioni mentali come il Sé, o il Sé come le formazioni mentali. Credo che ‘Io sono la formazione mentale’ o ‘La formazione mentale è mia.’ Credendo a queste idee, la sua forma cambia e si altera, e lui precipita nel dolore, nella lamentazione , nell’angoscia e nella disperazione a causa di questo cambiamento.</p>
<p>“Lui crede che la coscienza sia il Sé, o il Sé possegga la coscienza, o la coscienza come il Sé, o il Sé come la coscienza. Crede che ‘Io sono la coscienza’ o ‘La coscienza è mia.’ Credendo a queste idee, la sua forma cambia e si altera, e lui precipita nel dolore, nella lamentazione , nell’angoscia e nella disperazione a causa di questo cambiamento.</p>
<p>“Così, capofamiglia, uno è afflitto nel corpo e nella mente.</p>
<p>“E come si è afflitti nel corpo, ma non afflitti nella mente? Quando un discepolo ben istruito dai nobili—rispetta i nobili, ben disciplinato nel loro Dhamma; rispetta gli uomini saggi , ben disciplinato nel loro Dhamma—non crede che la forma sia il Sé, o il Sé possegga la forma, o la forma come il Sé, o il Sé come la forma. Lui non crede che ‘Io sono la forma’ o ‘La forma è mia.’ Non credendo a queste idee, la sua forma cambia e si altera, ma lui non precipita nel dolore, in lamenti, pene, angoscia, o disperazione per il suo cambiamento.</p>
<p>“Lui non crede che le sensazioni siano il Sé…</p>
<p>“Lui non crede che la percezione sia il Sé…</p>
<p>“Lui non crede che le formazioni mentali siano il Sé…</p>
<p>“Lui non crede che la coscienza sia il Sé, …</p>
<p>“Così, capofamiglia, uno è afflitto nel corpo, ma non nella mente.”</p>
<p>Così disse il Ven.Sariputta. Gratificato, capofamiglia Nakulapita si allietò con le parole del Ven. Sariputta.</p>
</article>
</section>
</div>
</body>
</html>
