<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn41.10">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Gilana Sutta</p>
<h1>41.10. Malato</h1>
</div>
<p>Una volta Citta, il capofamiglia, era malato e sofferente. Allora un gran numero di deva dell’orto, della foresta, degli alberi, e deva dimoranti nelle erbe medicamentose e negli alberi secolari si riunirono e gli dissero: “Esprimi un desiderio, capofamiglia, come: ‘In futuro, diventerò un re, un monarca universale!”</p>
<p>Detto questo, Citta, il capofamiglia, disse ai deva dell’orto, della foresta, degli alberi, e ai deva dimoranti nelle erbe medicamentose e negli alberi secolari: “Bisogna abbandonare ciò che è impermanente.”</p>
<p>Dopo queste parole, gli amici, i compagni, i parenti ed i servitori del capofamiglia gli dissero: “Consolida la tua presenza mentale, padrone. Non distrarti.”</p>
<p>“Perchè mi dite di consolidare la presenza mentale e di non distrarmi?”</p>
<p>“Hai detto: “Bisogna abbandonare ciò che è impermanente.”</p>
<p>Poiché un gran numero di deva dell’orto, della foresta, degli alberi, e deva dimoranti nelle erbe medicamentose e negli alberi secolari mi hanno detto: ‘Esprimi un desiderio, capofamiglia, come: ‘In futuro, diventerò un re, un monarca universale!’—allora io ho così risposto: ‘Bisogna abbandonare ciò che è impermanente.’</p>
<p>“Perchè quei deva ti hanno detto: ‘Esprimi un desiderio, capofamiglia, come: ‘In futuro, diventerò un re, un monarca universale! ‘?”</p>
<p>“I deva hanno pensato: ‘Questo Citta, il capofamiglia, è virtuoso ed ammirabile. Se dovesse desiderare: “In futuro, diventerò un re, un monarca universale! “—allora, siccome è virtuoso, questo desiderio si esaudirebbe. Il giusto avrà una giusta rinascita.’ Perciò mi hanno detto: ‘Esprimi un desiderio, capofamiglia, come: ‘In futuro, diventerò un re, un monarca universale! ‘” —ed io ho risposto: “Bisogna abbandonare ciò che è impermanente.”</p>
<p>“Allora, signore, ci istruisca.”</p>
<p>“Così dovete esercitarvi: ‘Avremo completa fede nel Buddha: “Egli è il Benedetto [il Buddha], degno e perfettamente risvegliato, completo nella conoscenza e nella condotta, conoscitore del cosmo, insuperato come maestro per coloro che vogliono conoscere, Maestro di dei ed uomini, il Beato.”</p>
<p>Avremo completa fiducia nel Dhamma: “Il Dhamma è ben esposta dal Benedetto, verificata nel Qui ed Ora, eterna, benefica e compresa dal saggio.”</p>
<p>“‘Avremo completa fiducia nel Sangha: “Il Sangha dei discepoli del Benedetto che hanno praticato bene, rettamente e metodicamente.</p>
<p>“‘Ogni cosa posseduta dalla nostra famiglia sarà donata a questi nobili virtuosi e saggi.’ Così dovete esercitarvi.</p>
<p>Quindi, dopo aver raccomandato i suoi amici e colleghi, i suoi parenti ed i servitori, di porre fiducia nel Buddha, nel Dhamma e nel Sangha; dopo averli esortati ad essere generosi, Citta,il capofamiglia, morì.</p>
</article>
</section>
</div>
</body>
</html>
