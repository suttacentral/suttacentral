<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn36.7">
<aside id="metaarea">
<p>Traduzione in Inglese dalla versione Pāli di <span class="author">Nyanaponika Thera</span></p>
<p>Copyright © 1983 BTS</p>
<p>Access to Insight edition © 1995</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Gelañña Sutta</p>
<h1>36.7. Nella stanza dei malati (1)</h1>
</div>
<p>Una volta il Benedetto soggiornava a Vesali, nella Grande Foresta. Di sera, dopo la sua meditazione, andò nella stanza dei malati e si sedette al posto preparato. Quindi si rivolse ai monaci:</p>
<p>“Monaci, dovete vivere il vostro tempo sempre con presenza mentale, fino all’ultimo istante! Questo è il mio consiglio!</p>
<p>“E come, monaci, un monaco è presente mentalmente? Egli contempla il corpo sul corpo, ardente, attento e consapevole, avendo superato bramosia e dolore riguardo al mondo. Contempla le sensazioni sulle sensazioni, ardente, attento e consapevole, avendo superato bramosia e dolore riguardo al mondo. Contempla la mente sulla mente, avendo superato bramosia e dolore riguardo al mondo. Contempla gli oggetti mentali sugli oggetti mentali, avendo superato bramosia e dolore riguardo al mondo. Così, o monaci, un monaco è presente mentalmente.</p>
<p>“E come, monaci, un monaco possiede la chiara conoscenza? Egli applica la chiara conoscenza nell’andare e nel tornare; nel guardare diritto e nel guardare altrove; nel curvare e nel tendere (le sue membra); nel portare il mantello e la ciotola delle elemosine; nel mangiare, nel bere, nel masticare e nel gustare; in ogni sua azione egli applica la chiara conoscenza. Così, monaci, è un monaco che possiede la chiara conoscenza.</p>
<p>“Se un monaco applica la presenza mentale e la chiara conoscenza, ardente, serio e risoluto, ed una sensazione piacevole sorge in lui, egli sa: ‘Ora una sensazione piacevole è sorta in me. È condizionata, non condizionata. Condizionata da cosa? Anche da questo corpo è condizionata.( il termine corpo si riferisce ai primi cinque delle sei basi sensuali (il phassayatana).) E questo corpo, è impermanente, composto, condizionato. Ma se questa sensazione piacevole che è sorta, è condizionata dal corpo che è impermanente, composto e condizionato; come potrebbe essere permanente tale sensazione piacevole?’</p>
<p>“In riguardo al corpo ed alla sensazione piacevole, egli contempla l’impermanenza, contempla l’evanescenza, contempla il distacco, contempla la cessazione, contempla l’abbandono. E così la tendenza fondamentale alla concupiscenza riguardo al corpo ed alla sensazione piacevole svanisce.</p>
<p>“Se una sensazione dolorosa sorge in lui, egli sa: ‘’Ora una sensazione dolorosa è sorta in me. È condizionata, non condizionata. Condizionata da cosa? Anche da questo corpo è condizionata. E questo corpo, è impermanente, composto, condizionato. Ma se questa sensazione dolorosa che è sorta, è condizionata dal corpo che è impermanente, composto e condizionato; come potrebbe essere permanente tale sensazione dolorosa?’</p>
<p>“In riguardo al corpo ed alla sensazione dolorosa, egli contempla l’impermanenza, contempla l’evanescenza, contempla il distacco, contempla la cessazione, contempla l’abbandono. E così la tendenza fondamentale alla concupiscenza riguardo al corpo ed alla sensazione dolorosa svanisce.</p>
<p>“Se una sensazione neutra sorge in lui, egli sa: ‘Ora una sensazione neutra è sorta in me. È condizionata, non condizionata. Condizionata da cosa? Anche da questo corpo è condizionata. E questo corpo, è impermanente, composto, condizionato. Ma se questa sensazione neutra che è sorta, è condizionata dal corpo che è impermanente, composto e condizionato; come potrebbe essere permanente tale sensazione neutra?’</p>
<p>“In riguardo al corpo ed alla sensazione neutra, egli contempla l’impermanenza, contempla l’evanescenza, contempla il distacco, contempla la cessazione, contempla</p>
<p>l’abbandono. E così la tendenza fondamentale alla concupiscenza riguardo al corpo ed alla sensazione neutra svanisce.</p>
<p>“Se sperimenta una sensazione piacevole, egli la conosce come impermanente; lo stesso per una sensazione dolorosa… o neutra.</p>
<p>“Quando sperimenta una sensazione piacevole, non si attacca. Lo stesso per una sensazione dolorosa o neutra. È come una lampada che brucia a causa del petrolio e dello stoppino, e se il petrolio e lo stoppino finiscono, la fiamma è estinta attraverso la mancanza di nutrimento. Similmente questo monaco sa: ‘Dopo la dissoluzione del corpo, quando la vita finisce, tutte queste sensazioni finiranno perché non avranno più nutrimento, già in questa vita”</p>
</article>
</section>
</div>
</body>
</html>
