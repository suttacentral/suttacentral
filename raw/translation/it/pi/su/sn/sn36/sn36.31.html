<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn36.31">
<aside id="metaarea">
<p>Traduzione in Inglese dalla versione Pāli</p>
di <span class="author">Nyanaponika Thera</span>
<p>PTS: S iv 235/ CDB ii 1283</p>
<p>Copyright © 1983 BTS</p>
<p>Access to Insight edition © 1998</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Niramisa Sutta</p>
<h1>36.31. Al di là del mondo</h1>
</div>
<p>C’è, monaci, una gioia in questo mondo, una gioia che trascende il mondo, ed una gioia ancora più grande.</p>
<p>C’è una felicità in questo mondo, una felicità che trascende il mondo ed una felicità ancora più grande.</p>
<p>C’è un equanimità in questo mondo, un equanimità che trascende il mondo, ed un equanimità ancora più grande.</p>
<p>C’è una liberazione in questo mondo, una liberazione che trascende il mondo, ed una liberazione ancora più grande.</p>
<p>1. Adesso, monaci, che cosa è la gioia in questo mondo? Ci sono queste cinque forme di desiderio dei sensi: un’immagine visibile dagli occhi e desiderata, piacevole ed ammaliatrice, associata al desiderio sensuale, che provoca la brama.</p>
<p>Un suono sentito dall’orecchio…</p>
<p>Un aroma odorato dal naso…</p>
<p>Un sapore assaggiato dalla lingua…</p>
<p>Una sensazione provata dal corpo…</p>
<p>Questa è la gioia derivante da questi cinque sensi: la gioia di questo mondo.</p>
<p>Adesso qual è la gioia che trascende il mondo?</p>
<p>Distaccato dal desiderio dei sensi, dagli stati d’animo malsani, un monaco entra e dimora nel primo assorbimento meditativo, jhāna, caratterizzato dall’idea razionale e dal pensiero discorsivo, che porta gioia nata dal distacco. Con la scomparsa dell’idea razionale e del pensiero discorsivo, entra e dimora nel secondo assorbimento meditativo, nato dalla Concentrazione, pieno di estasi e gioia.</p>
<p>Questa è la gioia che trascende il mondo.</p>
<p>Adesso qual è la gioia ancora più grande?</p>
<p>Quando un monaco, liberato dagli influssi impuri, controlla la sua mente priva di avidità, odio ed ignoranza, così la gioia nasce in lui.</p>
<p>Questa è la gioia ancora più grande.</p>
<p>2. Adesso, monaci, che cos’è la felicità in questo mondo?</p>
<p>Ci sono queste cinque forme di desiderio sensuale: un’immagine visibile dagli occhi e desiderata, piacevole e seducente, vincolata al desiderio sensuale.</p>
<p>Un suono udito dall’orecchio…</p>
<p>Un aroma odorato dal naso…</p>
<p>Un sapore assaggiato dalla lingua…</p>
<p>Una sensazione provata dal corpo…</p>
<p>La gioia e il piacere derivanti da questi cinque sensi sono detti: la felicità in questo mondo.</p>
<p>Adesso qual è la felicità che trascende il mondo?</p>
<p>Distaccato dal desiderio dei sensi, dagli stati d’animo malsani, un monaco entra e dimora nel primo assorbimento meditativo, jhāna, caratterizzato dall’idea razionale e dal pensiero discorsivo, che porta gioia nata dal distacco. Con la scomparsa dell’idea razionale e del pensiero discorsivo, entra e dimora nel secondo assorbimento meditativo, nato dalla Concentrazione, pieno di estasi e gioia.</p>
<p>Dopo lo svanire dell’estasi, entra e dimora nel terzo assorbimento meditativo, e dimora nell’equanimità, mentalmente presente e chiaramente consapevole, e sperimenta quella sensazione di cui gli uomini nobili affermano: “Felice è l’uomo equanime e presente mentalmente.”</p>
<p>Questa è la felicità che trascende il mondo.</p>
<p>Adesso qual è la felicità ancora più grande?</p>
<p>Quando un monaco, liberato dagli influssi impuri, controlla la sua mente priva di avidità, odio ed ignoranza, così la felicità nasce in lui.</p>
<p>Questa è la felicità che è ancora più grande.</p>
<p>3. Adesso, monaci, che cos’è l’equanimità in questo mondo?</p>
<p>Ci sono queste cinque forme di desiderio sensuale: un’immagine visibile dagli occhi e desiderata, piacevole e seducente, vincolata al desiderio sensuale.</p>
<p>Un suono udito dall’orecchio…</p>
<p>Un aroma odorato dal naso…</p>
<p>Un sapore assaggiato dalla lingua…</p>
<p>Una sensazione provata dal corpo…</p>
<p>E l’equanimità derivante da questi cinque sensi è detta: l’equanimità in questo mondo.</p>
<p>Adesso qual è l’equanimità che trascende il mondo?</p>
<p>Con l’abbandono del piacere e del dolore e con la scomparsa della gioia e della sofferenza precedenti, un monaco entra e dimora nel quarto assorbimento meditativo, in una dimensione che è al di là del piacere e del dolore , purificato dall’equanimità.</p>
<p>Questa è l’equanimità che trascende il mondo.</p>
<p>Adesso qual è l’equanimità ancora più grande?</p>
<p>Quando un monaco, liberato dagli influssi impuri, controlla la sua mente priva di avidità, odio ed ignoranza, così la felicità nasce in lui.</p>
<p>Questa è l’equanimità ancora più grande.</p>
<p>4. Adesso, monaci, che cosa è la liberazione in questo mondo? La liberazione legata alla materia.</p>
<p>Che cos’è la liberazione che trascende il mondo? La liberazione legata all’assoluto.</p>
<p>E qual è la liberazione ancora più grande? Quando un monaco, liberato dagli influssi impuri, controlla la sua mente priva di avidità, odio ed ignoranza, così la liberazione appare.</p>
</article>
</section>
</div>
</body>
</html>
