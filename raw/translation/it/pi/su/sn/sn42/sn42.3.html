<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn42.3">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Yodhajiva Sutta</p>
<h1>42.3. A Yodhajiva (Il Guerriero)</h1>
</div>
<p>Yodhajiva, il capo dei guerrieri, andò dal Benedetto e, appena giunto, lo salutò con riverenza e si sedette ad un lato. Quindi gli disse: “Signore, ho sentito dire che: ‘Quando un guerriero è prode e coraggioso in battaglia, se altri lo colpiscono e lui li uccide o viene ucciso, con la dissoluzione del corpo, dopo la morte rinascerà nel regno dei deva periti in battaglia.’ Che cosa ne dice il Benedetto?”</p>
<p>“Non lo chiedere a me.”</p>
<p>Una seconda volta… Una terza volta, Yodhajiva ripeté la domanda.</p>
<p>“Non lo chiedere a me.’—rispose il Benedetto—Comunque ti risponderò ugualmente. Quando un guerriero è prode e coraggioso in battaglia, la sua mente già è impostata e indirizzata male dal pensiero: ‘Questi esseri devono essere uccisi e distrutti. Essi non devono esistere.’ Con la dissoluzione del corpo, dopo la morte rinascerà nell’inferno chiamato il reame di coloro uccisi in battaglia. Se crede all’idea, prima riferita, allora: ‘Ci sono due destinazioni per una persona con una falsa teoria: inferno o utero animale.”</p>
<p>Dette queste parole, Yodhajiva scoppiò in lacrime.</p>
<p>(Il Benedetto disse:) “Ti avevo avvertito di non farmi questa domanda.”</p>
<p>“Io non sto piangendo, signore, per le parole del Benedetto, ma semplicemente perché sono stato ingannato, da coloro che dissero: ‘Quando un guerriero si sforza si esercita in battaglia, se altri lo colpiscono e lui li uccide o viene ucciso con la dissoluzione del corpo, dopo la morte rinascerà nel regno dei deva uccisi in battaglia.’</p>
<p>“Magnifico, signore! Magnifico! Tutto mi è chiaro. Prendo rifugio nel Benedetto, nel Dhamma e nella Comunità dei monaci. Il Benedetto possa ricordarmi come un seguace laico da questo giorno e per sempre.”</p>
</article>
</section>
</div>
</body>
</html>
