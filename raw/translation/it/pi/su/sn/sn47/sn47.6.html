<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn47.6">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Sakunagghi Sutta</p>
<h1>47.6. Il falco</h1>
</div>
<p>“Una volta un falco piombò improvvisamente su una quaglia e l’afferrò. Allora la quaglia, portata via dal falco, si lamentava: ‘O me sventurata, che sono andata in cerca di cibo in territorio di altri! Se oggi fossi stata nel mio territorio questo falco non mi avrebbe catturata.’</p>
<p>“‘Ma qual è il tuo territorio?’—chiese il falco.</p>
<p>“‘Un campo arato di recente.’</p>
<p>“Quindi il falco, senza vantarsi della sua forza, lasciò andare la quaglia. ‘Vai, quaglia, ma se torni qui, non mi scapperai.’</p>
<p>“Allora la quaglia, andata in un campo arato di recente, salì su una zolla di terra, e ritta in piedi, sfidò il falco: ‘Vieni, falco! Vieni da me, falco!”</p>
<p>“Quindi il falco, senza vantarsi della sua forza, chiuse le sue ali e piombò improvvisamente verso la quaglia. Quando la quaglia lo vide, pensò: ‘Il falco sta scendendo su di me in picchiata’,—quindi si nascose dietro la zolla di terra, e il falco andò a sbattere contro la zolla.</p>
<p>“Questo accade a chi va e si inoltra in territori non propri.</p>
<p>Perciò, non vagate in territorio di altri. Se si vaga in territorio di altri, Mara guadagna un’occasione, coglie una sicura opportunità. E qual è, per un monaco, il territorio non suo? Le cinque basi della sensualità. Quali cinque? Le forme conoscibili dall’occhio—piacevoli, affascinanti, incantevoli, seducenti. I suoni conoscibili dall’orecchio… gli aromi conoscibili dal naso… i sapori conoscibili dalla lingua… le sensazioni tattili conoscibili dal corpo… Queste, per un monaco, non sono il suo territorio.</p>
<p>“Vagate, monaci, nel vostro territorio. Se si vaga nel proprio territorio, Mara non guadagna un’occasione, non coglie una sicura opportunità. E qual è, per un monaco, il proprio territorio? I quattro fondamenti della presenza mentale. Quali quattro? Quando monaco dimora concentrato sul corpo nel corpo—ardente, vigile e mentalmente presente—mettendo da parte l’avidità e l’angoscia verso il mondo. Dimora concentrato sulle sensazioni nelle sensazioni… sulla mente nella mente, sugli oggetti mentali negli oggetti mentali—ardente, vigile e mentalmente presente—mettendo da parte l’avidità e l’angoscia verso il mondo. Questo, per un monaco, è il proprio territorio.”</p>
</article>
</section>
</div>
</body>
</html>
