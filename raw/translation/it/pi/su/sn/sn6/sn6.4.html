<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn6.4">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Baka Brahma Sutta</p>
<h1>6.4. Baka-Brahma</h1>
</div>
<p><span class="evam">Così ho sentito</span>. Una volta il Beato soggiornava al monastero offerto da Anathapindika nel boschetto di Jeta presso Savatthi.</p>
<p>In quella occasione era sorta questa falsa visione a Brahma Baka: “Questo mondo è immutabile, certo e infinito, completo e continuo, non nasce, non decade, non muore e non rinasce, ed è l’unico nobile rifugio.”</p>
<p>Il Beato resosi conto con la sua consapevolezza dei pensieri di Brahma Baka,—proprio come un uomo forte distende il suo braccio piegato o piega il suo braccio disteso—sparì dal boschetto di Jeta ed apparve nel mondo di Brahma.</p>
<p>Brahma Baka vedendo da lontano il Beato disse: “Benvenuto signore! E’ da molto tempo che mancate da questi luoghi. Venerabile signore, questo mondo è immutabile, certo e infinito, completo e continuo, non nasce, non decade, non muore e non rinasce, ed è l’unico nobile rifugio.”</p>
<p>Ascoltate tali parole il Beato disse: “Il buon Baka Brahma è illuso se crede che ciò che si trasforma sia immutabile, ciò che è incerto sia certo. Ciò che è finito lo crede infinito. Ciò che è incompleto lo crede completo. Ciò che decade lo crede duraturo. Ciò che nasce, che decade, che muore e che rinasce crede che non nasca, non decada, non muoia e non rinasca ed afferma anche che è l’unico nobile rifugio.”</p>
<p>[Baka:]</p>
<blockquote class="gatha">
<p>“Gotama, ci sono settantadue azioni meritorie,<br>
che ci fanno superare al di là della nascita e della morte.<br>
Questa è la più alta e la più raggiungibile rinascita nel mondo di Brahma,<br>
e molte persone cercano di ottenerla.”</p>
</blockquote>
<p>[Il Beato:]</p>
<blockquote class="gatha">
<p>“Brahma, è breve questa tua vita, ma tu credi che sia lunga,<br>
io so che durerà centomila anni degli inferi Nirabuda.”</p>
</blockquote>
<p>[Baka:]</p>
<blockquote class="gatha">
<p>“O Beato, tu vedi l’infinito.<br>
Come posso superare nascita, sofferenza e morte?<br>
Fa che riconosca i miei meriti e le mie virtù del passato.”</p>
</blockquote>
<p>[Beato:]</p>
<blockquote class="gatha">
<p>“Hai dato da bere agli assetati.<br>
Queste furono azioni virtuose del passato,<br>
le ricordo come destato da un sogno.</p>
<p>Quando delle antilopi furono catturate dagli uomini<br>
le hai liberate e messe in salvo.<br>
Queste furono azioni virtuose del passato,<br>
le ricordo come destato da un sogno.</p>
<p>Quando una nave naufragò nelle acque del Gange<br>
hai protetto con il tuo potere le persone dalla carica di un elefante.<br>
Queste furono azioni virtuose del passato,<br>
le ricordo come destato da un sogno.</p>
<p>In una lontana era ti sei<br>
comportato da illuminato.<br>
Queste furono azioni virtuose del passato,<br>
le ricordo come destato da un sogno.</p>
</blockquote>
<p>[Baka:]</p>
<blockquote class="gatha">
<p>“Conosci con certezza la mia vita,<br>
e sei a conoscenza della tua saggezza,<br>
il tuo potere nel mondo di Brahma sarà luminoso.”</p>
</blockquote>
</article>
</section>
</div>
</body>
</html>
