<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn6.13">
<aside id="metaarea">
<p>Traduzione in Inglese dalla versione Pāli di <span class="author">Andrew Olendzki</span>.</p>
<p>Copyright © 2005 Andrew Olendzki</p>
<p>Access to Insight edition © 2005</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Andhakavinda Sutta</p>
<h1>6.13. La solitaria foresta</h1>
</div>
<p>[<em>estratto</em>]</p>
<p>Una volta il Buddha soggiornava nel Magadha, presso [un luogo chiamato] Andhakavinda. In quella occasione il Buddha era seduto all’aria aperta, nell’oscurità della notte, ed iniziava a piovigginare, goccia a goccia. Allora, trascorsa la notte, Brahma Sahapatti, illuminando Andhakavinda con il suo splendore, si avvicinò al Buddha e rimase ad un lato. Poi declamò questi versi:</p>
<blockquote class="gatha">
<p>Sia la solitaria foresta la vostra dimora!<br>
Liberi da ogni paura.<br>
In luoghi dove i serpenti sopportano<br>
pioggia ed intemperie,<br>
nell’accecante oscurità della notte profonda,<br>
là dimora—il monaco che ha vinto ogni timore.</p>
<p>Sia la solitaria foresta la vostra dimora!<br>
Liberi da ogni vincolo.<br>
Ma se, in fondo, non trovate la vostra felicità, allora<br>
in gruppo dimorate—con piena presenza mentale:</p>
<p>elemosinando di casa in casa,<br>
sempre consapevoli, saggi e puri.</p>
</blockquote>
</article>
</section>
</div>
</body>
</html>
