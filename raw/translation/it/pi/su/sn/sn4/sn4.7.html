<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn4.7">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Sapati Sutta</p>
<h1>4.7. Sonno</h1>
</div>
<p>1. Un tempo il Beato soggiornava al santuario degli scoiattoli nel boschetto di bambù presso Rajagaha.</p>
<p>2. Il Beato trascorse la maggior parte della notte passeggiando con piena presenza mentale e nell’ultima veglia notturna, dopo aver lavato i piedi, entrò nel monastero. Si coricò giacendo sul fianco destro nella posizione del leone e rimanendo mentalmente presente.</p>
<p>3. Allora Mara il Maligno si avvicinò e recitò questa stanza:</p>
<blockquote class="gatha">
<p>“Perché dormi? E cosa sogni?<br>
Perché riposi qui come un animale ferito?<br>
Perché dormi quando il sole sta per sorgere?<br>
Come mai dormi in una vuota dimora?”</p>
<p>[Il Buddha:] “Non sono condizionato da una brama ingannevole o da influssi impuri,<br>
dormo dopo aver realizzato e distrutto tutti gli attaccamenti del divenire.<br>
Quindi va via, Mara!”</p>
</blockquote>
</article>
</section>
</div>
</body>
</html>
