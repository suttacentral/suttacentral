<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn4.23">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Godhika Sutta</p>
<h1>4.23. Godhika</h1>
</div>
<p>1. <span class="evam">Così ho sentito</span>. Una volta, il Beato soggiornava al rifugio degli scoiattoli nel boschetto di bambù presso Rajagaha.</p>
<p>2. In quella occasione il venerabile Godhika dimorava alla Roccia Nera su un lato dell’Isigili.</p>
<p>3. Il venerabile Godhika mentre dimorava diligente per raggiungere la perfetta concentrazione che conduce alla liberazione della mente abbandonò quello stato di concentrazione mentale.</p>
<p>4. Una seconda volta il venerabile Godhika mentre dimorava diligente …</p>
<p>5. Una terza volta il venerabile Godhika mentre dimorava diligente …</p>
<p>6. Una quarta volta il venerabile Godhika mentre dimorava diligente …</p>
<p>7. Una quinta volta il venerabile Godhika mentre dimorava diligente …</p>
<p>8. Una sesta volta il venerabile Godhika mentre dimorava diligente …</p>
<p>9. Una settima volta il venerabile Godhika mentre dimorava diligente …</p>
<p>10. Alla fine il venerabile Godhika dimorando diligentemente riuscì a raggiungere la perfetta concentrazione che conduce alla liberazione della mente. Quindi contemplò: “Se fossi padrone della mia vita?”</p>
<p>11. Allora Mara il maligno conoscendo i pensieri del venerabile Godhika si avvicinò al beato e recitò questa stanza:</p>
<blockquote class="gatha">
<p>“Grande eroe, uomo saggio colmo di potere e stima,<br>
riesci a dissipare ogni ira e paura, mi prostro ai tuoi piedi e ti dico.<br>
Un tuo discepolo ha intenzione di uccidersi. O Sublime, trattienilo dal compiere quest’atto.<br>
Beato, come possono raggiungere i tuoi discepoli la liberazione<br>
e ascoltare il tuo insegnamento senza essere perfetti?”</p>
</blockquote>
<p>12. In quel momento il venerabile Godhika si estinse.</p>
<p>13. Il Beato, riconosciuto Mara il Maligno, gli rivolse questa stanza:</p>
<blockquote class="gatha">
<p>“Il saggio compie tali atti, non è interessato alla vita,<br>
Godhika ha estirpato ogni brama e si è estinto.”</p>
</blockquote>
<p>14. Allora il Beato si rivolse ai monaci: “Monaci, raggiungiamo la Roccia Nera su un lato dell’Isigili, lì Godhika, il figlio di un capofamiglia è diventato padrone della sua vita.”</p>
<p>15. Tutti i monaci annuirono.</p>
<p>16. Il Beato con i monaci raggiunse la Roccia Nera su un lato dell’Isigili. Il Beato vide da lontano il corpo inerme disteso sul giaciglio del venerabile Godhika.</p>
<p>17. In quella circostanza un densa nebbia si muoveva verso est, poi verso ovest, poi di nuovo a sud e a nord, sopra e sotto e in tutte le direzioni.</p>
<p>18. Allora il Beato si rivolse ai monaci: “Monaci, vedete quella densa nebbia che si muove verso est, poi verso ovest, poi di nuovo a sud e a nord, sopra e sotto e in tutte le direzioni?” “Sì, venerabile signore.”</p>
<p>19. “Monaci, quello è Mara il Maligno alla ricerca della coscienza di Godhika. Ma la coscienza di Godhika non è da nessuna parte, egli si è estinto.”</p>
<p>20. Allora Mara il Maligno si avvicinò al Beato con il suo flauto giallo e recitò questa stanza:</p>
<blockquote class="gatha">
<p>“Ho cercato sopra, sotto, nel mezzo, nelle quattro e in tutte le direzioni.<br>
Tuttavia, non ho trovato Godhika. Dove è andato?”</p>
<p>21. Quel saggio e coraggioso meditante è stato sempre diligente,<br>
notte e giorno, non bramoso di vivere.<br>
Egli ha distrutto la radice della morte e il divenire.<br>
Distruggendo totalmente la brama Godhika si è estinto.”</p>
<p>22. Allora scontento e colmo di dolore<br>
Quell’essere non-umano scomparve alla vista.</p>
</blockquote>
</article>
</section>
</div>
</body>
</html>
