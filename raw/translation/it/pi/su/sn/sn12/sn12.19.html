<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn12.19">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Bala-pandita Sutta</p>
<h1>12.19. Lo stolto ed il saggio</h1>
</div>
<p>A Savatthi. “Quando lo stolto è impedito dall’ignoranza ed è incoraggiato dalla brama insaziabile, questo corpo ne è il risultato o, questo corpo, ed il nome e la forma esterne. Così, in dipendenza di questa dualità, c’è il contatto nei sei sensi. Toccato da essi, o uno o l’altro di essi, lo stolto è sensibile al piacere ed al dolore.</p>
<p>“Quando un saggio è impedito dall’ignoranza ed è preso dalla brama insaziabile, questo corpo ne è il risultato. o questo corpo ed il nome e la forma esterne. Così, in dipendenza di questa dualità, c’è il contatto nei sei sensi. Toccato da essi, o per uno o l’altro di essi, il saggio è sensibile al piacere ed al dolore.</p>
<p>“Dunque, quale differenza vi è tra il saggio e lo stolto?</p>
<p>“Per noi, signore, gli insegnamenti hanno il Benedetto come radice, come guida e come giudice. Sarebbe bene che il Benedetto ci spieghi il senso di questa asserzione. Avendolo sentito dalla bocca del Benedetto i monaci se ne ricorderanno.”</p>
<p>“In questo caso, monaci, ascoltate e fate molto attenzione. Vado a parlare.”</p>
<p>“Come volete, signore”, risposero i monaci.</p>
<p>Il Benedetto disse: “L’ignoranza di cui è impedito lo stolto, la brama insaziabile dalla quale è preso, e di cui il risultato è questo corpo: questa ignoranza non è stata abbandonata dallo stolto; questa brama insaziabile non è stata distrutta. Perché? Lo stolto non ha praticato la vita santa per mettere fine alla sofferenza. Perciò, alla dissoluzione del corpo, rinasce in un [nuovo] corpo. Rinascendo in un nuovo corpo, non è totalmente libero dalla nascita, dall’invecchiamento, dalla morte, dal dispiacere, dai lamenti, dal dolore, dall’angoscia e dalla disperazione. Vi dico, non è interamente liberato dal dolore e dalla sofferenza.</p>
<p>“L’ignoranza di cui è impedito il saggio, la brama insaziabile dalla quale è preso, e di cui il risultato è questo corpo: quest’ignoranza è stata abbandonata dal saggio; questa brama insaziabile è stata distrutta. Perché? Il saggio ha praticato la vita santa per mettere fine alla sofferenza. Perciò, alla dissoluzione del corpo, non rinasce in un [nuovo] corpo. E’ liberato interamente dalla nascita, dall’invecchiamento, dalla morte, dal dispiacere, dai lamenti, dal dolore, dall’angoscia e dalla disperazione. È, vi dico, interamente liberato dal dolore e dalla sofferenza” .</p>
</article>
</section>
</div>
</body>
</html>
