<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn46.51">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Ahara Sutta</p>
<h1>46.51. Nutrimento</h1>
</div>
<p>“Monaci, vi insegnerò il nutrimento dei cinque ostacoli e dei sette fattori del Risveglio. Ascoltate e prestate attenzione. Io parlerò.</p>
<p><em>Alimentare gli Ostacoli</em></p>
<p>“E qual è il nutrimento che fa nascere il desiderio sensuale, lo fa crescere ed aumentare una volta sorto? E’ la bellezza, che alimenta la distrazione o una falsa attenzione. Questo è il nutrimento che fa nascere il desiderio sensuale, lo fa crescere ed aumentare una volta sorto.</p>
<p>“E qual è il nutrimento che fa nascere la malsana volontà, la fa crescere ed aumentare una volta sorta? E’ la resistenza, l’opposizione a ciò che è brutto, che alimenta la distrazione o una falsa attenzione. Questo è il nutrimento che fa nascere la malsana volontà, la fa crescere ed aumentare una volta sorta.</p>
<p>“E qual è il nutrimento che fa nascere il torpore e la sonnolenza, che le fa crescere ed aumentare, una volte sorte? La noia, la stanchezza, la sonnolenza dopo un pasto e il torpore mentale.</p>
<p>“E qual è il nutrimento che fa nascere l’inquietudine e l’ansia …? L’assenza di calma mentale…</p>
<p>“E qual è il nutrimento che fa nascere il dubbio …? I fenomeni che fanno sorgere perplessità. …</p>
<p><em>Alimentare i Fattori del Risveglio</em></p>
<p>“Ora, qual è il nutrimento che fa nascere la presenza mentale come fattore per il Risveglio, la fa crescere ed aumentare una volta sorta? Le qualità mentali che consolidano la presenza mentale [la pura virtù e le rette teorie].</p>
<p>“E qual è il nutrimento che fa nascere la retta conoscenza della Dottrina come fattore per il Risveglio …? Le qualità mentali salutari e positive, biasimevoli e irreprensibili, grezze e raffinate, oscure e chiare.</p>
<p>“E qual è il nutrimento che fa nascere l’energia …? Il retto sforzo e la perseveranza.</p>
<p>“E qual è il nutrimento che fa nascere l’estasi…? Le qualità mentali che danno sostegno all’estasi.</p>
<p>“E qual è il nutrimento che fa nascere la calma …? La serenità fisica e mentale.</p>
<p>“E qual è il nutrimento che fa nascere la concentrazione…? I temi per la concentrazione, i temi per la presenza mentale [i quattro fondamenti della presenza mentale]</p>
<p>“E qual è il nutrimento che fa nascere l’equanimità…? Le qualità mentali che danno sostegno all’equanimità.</p>
<p><em>Affamare gli Ostacoli</em></p>
<p>“Ora, qual è la mancanza di nutrimento per il desiderio sensuale…? La non-attrazione…</p>
<p>“E qual è per la malsana volontà …? La liberazione della mente [attraverso la buona volontà, la compassione, l’amore universale o l’equanimità].</p>
<p>“E qual è per il torpore e la sonnolenza,…? Il retto sforzo e la retta pratica.</p>
<p>“E qual è per l’inquietudine e l’ansia,…? La calma della presenza mentale.</p>
<p>“E qual è per il dubbio…? Le qualità mentali salutari e positive, biasimevoli e irreprensibili, grezze e raffinate, chiare ed oscure.</p>
<p><em>Affamare i Fattori del Risveglio</em></p>
<p>“Ora, qual è la mancanza di nutrimento per la consapevolezza …? Le qualità mentali che si comportano come un punto d’appoggio sicuro per la consapevolezza come un fattore per il Risveglio.</p>
<p>“E quale è per l’analisi di qualità…? Le qualità mentali abili e positive, biasimevoli e irreprensibili, lorde e raffinate, affiancando l’oscurità e la luce.</p>
<p>“E quale è per la persistenza…? Il potenziale per lo sforzo e il potenziale per l’esercizio.</p>
<p>“E quale è per l’estasi…? Le qualità mentali che si comportano come un punto d’appoggio sicuro per l’estasi.</p>
<p>“E quale è per la serenità…? La serenità fisica e la serenità mentale.</p>
<p>“E quale è per la concentrazione…? I temi per la concentrazione, i temi per la non-confusione.</p>
<p>“E quale è per l’equanimità…? Le qualità mentali che si comportano come un punto d’appoggio sicuro per l’equanimità.</p>
</article>
</section>
</div>
</body>
</html>
