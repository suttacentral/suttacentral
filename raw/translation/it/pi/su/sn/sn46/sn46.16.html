<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn46.16">
<aside id="metaarea">
<p>Traduzione in Inglese dalla versione Pāli</p>
di <span class="author">Piyadassi Thera</span>
<p>PTS: S v 81/ CDB ii 1581</p>
<p>Copyright © 1999 BPS.</p>
<p>Access to Insight edition © 1999</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Gilana Sutta</p>
<h1>46.16. Malato</h1>
</div>
<p><span class="evam">Così ho sentito</span>. Una volta il Benedetto soggiornava presso Rajagaha, nel boschetto dei bambù, nella Riserva degli Scoiattoli. In quell’occasione era ammalato, gravemente sofferente ed infermo.</p>
<p>Allora il Ven. Maha Cunda, dopo la meditazione, rese visita al Benedetto, ed ivi giunto, dopo averlo riverito,si sedette ad un lato.</p>
<p>Appena seduto, il Benedetto disse: “ Cunda rammenti i sette fattori del Risveglio?”</p>
<p>“I sette fattori del risveglio, sono stati ben esposti, coltivati, intensamente praticati dal Benedetto. Essi conducono alla perfetta conoscenza, al perfetto risveglio (le Quattro Nobili Verità), al Nibbana. Quali sette? La presenza mentale ben esposta, coltivata, intensamente praticata dal Benedetto. Essa conduce alla perfetta conoscenza, al perfetto risveglio (le Quattro Nobili Verità), al Nibbana.</p>
<p>L’investigazione del Dhamma…</p>
<p>La retta perseveranza…</p>
<p>L’estasi…</p>
<p>La calma…</p>
<p>La concentrazione…</p>
<p>L’equanimità… Questi sette fattori del risveglio, sono stati ben esposti, coltivati, intensamente praticati dal Benedetto. Essi conducono alla perfetta conoscenza, al perfetto risveglio (le Quattro Nobili Verità), al Nibbana.</p>
<p>Questo disse il Ven. Maha Cunda ed il Benedetto approvò le sue parole.</p>
<p>Quindi, guarì da quella malattia e la superò.</p>
</article>
</section>
</div>
</body>
</html>
