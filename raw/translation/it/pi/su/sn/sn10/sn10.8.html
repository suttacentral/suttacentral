<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn10.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1999 Thanissaro Bhikkhu. Access to Insight edition © 1999.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Sudatta Sutta</p>
<h1>10.8. Sudatta (Anathapindika)</h1>
</div>
<p><span class="evam">Così ho sentito</span>. Una volta il Benedetto soggiornava presso Rajagaha nel Boschetto Fresco. Ora in quel tempo Anathapindika, il capofamiglia, era giunto a Rajagaha per affari. Così sentì, “Un Buddha, dicono, è apparso nel mondo”, e volle andare a vedere il Benedetto. Poi pensò: “Oggi non è tempo per andare a vedere il Benedetto. Domani andrò a vedere il Benedetto a tempo debito.” Con la mente rivolta al Buddha andò a dormire. Ma non riusciva a dormire, così si avviò. Passando davanti al cancello del cimitero alcuni yakkha lo fecero entrare.</p>
<p>Paura, terrore e orrore sorsero in lui, cos’ cercò di tornare indietro. Poi Sivaka lo yakkha, resosi invisibile, proclamò:</p>
<blockquote class="gatha">
<p>Cento elefanti,<br>
cento cavalli,<br>
cento carri trainati da muli,<br>
centomila fanciulle<br>
adornate con gioielli e orecchini<br>
non valgono un sedicesimo<br>
di un passo in avanti.</p>
<p>Vai avanti, capofamiglia!<br>
Vai avanti, capofamiglia!<br>
Andare in avanti è meglio per te,<br>
non indietro!</p>
</blockquote>
<p>L’oscurità svanì, poi per Anathapindika la luce apparve. La paura, il terrore e l’orrore svanirono.</p>
<p>Per una seconda volta… una terza volta, la luce svanì e l’oscurità apparve. Paura, terrore, e orrore sorsero, perciò Anathapindika cercò di tornare indietro di nuovo. Poi per una terza volta, Sivaka, lo yakkha, sempre invisibile, proclamò:</p>
<blockquote class="gatha">
<p>Cento elefanti,<br>
cento cavalli,<br>
cento carri trainati da muli,<br>
centomila fanciulle<br>
adornate con gioielli e orecchini<br>
non valgono un sedicesimo<br>
di un passo in avanti.<br>
Vai avanti, capofamiglia!<br>
Vai avanti, capofamiglia!<br>
Andare in avanti è meglio per te,<br>
non indietro!</p>
</blockquote>
<p>L’oscurità svanì, e per Anathapindika la luce apparve. La paura, il terrore e l’orrore svanirono.</p>
<p>Quindi Anathapindika si recò al Boschetto Fresco. In quel tempo, il Benedetto—all’alba—stava camminando all’aria aperta. Vide Anathapindika, il capofamiglia che veniva da lontano. Nel vederlo, si fermò dal suo percorso di meditazione e sedette su un posto adatto. Appena si sedette disse ad Anathapindika, “Benvenuto Sudatta.”</p>
<p>Quindi Anathapindika, [pensando,] “Il Benedetto mi chiama con il mio nome di battesimo! “ si inginocchiò al Benedetto e gli disse: “Signore, spero che il Benedetto abbia dormito bene.”</p>
<p>[Il Buddha:]</p>
<blockquote class="gatha">
<p>Sempre, sempre<br>
egli dorme bene:</p>
<p>il bramano totalmente libero,<br>
distaccato<br>
dai piaceri sensuali,<br>
privo di ogni attaccamento<br>
dorme in pace.</p>
<p>Avendo reciso tutte le catene<br>
e la paura,<br>
calmo,<br>
egli dorme bene,<br>
avendo raggiunto la pace della consapevolezza.</p>
</blockquote>
</article>
</section>
</div>
</body>
</html>
