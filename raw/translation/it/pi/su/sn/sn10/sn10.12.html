<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn10.12">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1999 Thanissaro Bhikkhu. Access to Insight edition © 1999.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Alavaka Sutta</p>
<h1>10.12. Lo Yakkha Alavaka</h1>
</div>
<p><span class="evam">Così ho sentito</span>. Un tempo il Beato soggiornava ad Alavi nel regno dello yakkha Alavaka. Allora lo yakkha Alavaka si recò dal Beato e appena giunto gli disse: “Esci, asceta!”</p>
<p>“Va bene, amico” e il Beato uscì.</p>
<p>“Entra, asceta!”</p>
<p>“Va bene, amico” e il Beato entrò.</p>
<p>Una seconda volta… Una terza volta, lo yakkha Alavaka disse al Beato, “Esci, asceta!”</p>
<p>“Va bene, amico” e il Beato uscì.</p>
<p>“Entra, asceta!”</p>
<p>“Va bene, amico” e il Beato entrò.</p>
<p>Poi per la quarta volta, lo yakkha Alavaka disse al Beato: “ Esci, asceta!”</p>
<p>“Non uscirò, amico. Fai pure ciò che desideri.”</p>
<p>“Io ti rivolgerò un domanda, asceta. Se non mi risponderai, sconvolgerò la tua mente o dilanierò il tuo cuore, ti afferrerò per i piedi, e ti getterò oltre il Gange.”</p>
<p>“Amico, non vedo nessuno nel cosmo coi i suoi deva, Mara e Brahma, i suoi bramani ed asceti, con i suoi re e persone comuni, che possa sconvolgere la mia mente, dilaniare il mio cuore o, afferrandomi per i piedi, scagliarmi oltre il Gange. Comunque, chiedi pure quello che desideri.”</p>
<p>[Alavaka:]</p>
<blockquote class="gatha">
<p>Qual è la ricchezza più alta di una persona?<br>
Cosa, quando ben realizzato, procura felicità?<br>
Qual è il sapore più buono?<br>
Quale vita è considerata migliore?</p>
</blockquote>
<p>[Il Buddha:]</p>
<blockquote class="gatha">
<p>La fede è la ricchezza più alta di una persona.<br>
Il Dhamma, quando è praticato bene, procura felicità.<br>
La verità è il sapore più buono.<br>
La vita vissuta nella conoscenza<br>
è considerata migliore.</p>
</blockquote>
<p>[Alavaka:]</p>
<blockquote class="gatha">
<p>Come si attraversa il flusso della corrente?<br>
Come si attraversa l’oceano?<br>
Come si supera la sofferenza e il dolore?<br>
Come ci si rende puri?</p>
</blockquote>
<p>[Il Buddha:]</p>
<blockquote class="gatha">
<p>Tramite la fede si attraversa il flusso.<br>
Tramite la presenza mentale si attraversa l’oceano.<br>
Tramite la perseveranza si supera la sofferenza e il dolore.<br>
Tramite la saggezza si è puri.</p>
</blockquote>
<p>[Alavaka:]</p>
<blockquote class="gatha">
<p>Come si ottiene la conoscenza?<br>
Come si trova la ricchezza?<br>
Come si ottiene l’onore?<br>
Come si mantiene l’amicizia?<br>
Nel passare da questo mondo<br>
ad un altro<br>
come non si soffre?</p>
</blockquote>
<p>[Il Buddha:]</p>
<blockquote class="gatha">
<p>Avendo fede nel Dhamma degli arahant<br>
si raggiunge il Nibbana,<br>
— con presenza mentale —<br>
ascoltando bene gli insegnamenti<br>
si ottiene la conoscenza.<br>
Agendo bene,<br>
sopportando il fardello,<br>
presenti mentalmente<br>
si trova la ricchezza.<br>
Tramite la verità<br>
si ottiene l’onore.<br>
Tramite la generosità<br>
si mantiene l’amicizia.</p>
<p>Dotato di queste quattro qualità,<br>
—la verità,<br>
l’autocontrollo,<br>
la perseveranza,<br>
il distacco—<br>
un capofamiglia colmo di fede,<br>
nel trapasso, non si addolora.</p>
<p>Ora, vai a chiedere agli altri,<br>
ai bramani e agli asceti,<br>
se c’è qualcosa di meglio<br>
della verità,<br>
dell’autocontrollo,<br>
della perseveranza,<br>
e del distacco<br>
che può essere trovato in questo mondo.</p>
</blockquote>
<p>[Alavaka:]</p>
<blockquote class="gatha">
<p>Come potrei chiedere<br>
a bramani ed asceti?—<br>
Io ora conosco<br>
i benefici<br>
della prossima esistenza.</p>
<p>E’ per il mio bene<br>
che il Risvegliato è venuto<br>
a soggiornare ad Alavi.<br>
Io ora comprendo<br>
che con la generosità<br>
si ottengono grandi frutti.</p>
<p>Io andrò da villaggio in villaggio,<br>
di città in città,<br>
per rendere omaggio al Perfetto Illuminato<br>
e al vero Dhamma.</p>
</blockquote>
</article>
</section>
</div>
</body>
</html>
