<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn9.1">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1999 Thanissaro Bhikkhu. Access to Insight edition © 1999.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Viveka Sutta</p>
<h1>9.1. La solitudine</h1>
</div>
<p><span class="evam">Così ho sentito</span>. Una volta, un monaco soggiornava tra i Kosala in una zona della foresta. Un giorno iniziò ad avere pensieri nocivi concernenti la vita mondana.</p>
<p>Allora, un deva che abitava in quella zona della foresta, compassionevole verso questo monaco e desideroso del suo bene, si avvicinò a lui e gli indirizzò questi versi:</p>
<blockquote class="gatha">
<p>“Desiderando la solitudine<br>
sei entrato nella foresta,<br>
e tuttavia la tua mente<br>
persiste a correre all’esterno.<br>
Tu, una persona:</p>
<p>trattieni il tuo desiderio per le persone.<br>
Allora sarai felice, libero<br>
dalle passioni.<br>
Dissipa il malcontento,<br>
sii presente mentalmente.<br>
Ricordati<br>
ciò che è buono—<br>
perché la polvere<br>
accumulata<br>
è difficile da togliere.<br>
Non lasciare la polvere<br>
dei sensi<br>
riportarti<br>
in basso.<br>
Come un uccello<br>
coperto di sporcizia<br>
scuote la polvere che lo ricopre,<br>
così un monaco<br>
—energico ed attento—<br>
si disfa della polvere che gli si incolla addosso.”</p>
</blockquote>
<p>Il monaco, sgridato dalla divinità, ritornò alla ragione.</p>
</article>
</section>
</div>
</body>
</html>
