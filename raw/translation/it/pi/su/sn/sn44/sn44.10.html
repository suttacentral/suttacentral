<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn44.10">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 2004 Thanissaro Bhikkhu. Access to Insight edition © 2004.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Ananda Sutta</p>
<h1>44.10. Ad Ananda (Sul Sé ed il non-Sé)</h1>
</div>
<p>L’asceta errante Vacchagotta si recò dal Benedetto e, ivi giunto, lo salutò con rispetto. Dopo averlo salutato, si sedette da parte. Sedutosi, chiese al Benedetto: “Allora, Venerabile Gautama, esiste un Sé” ?</p>
<p>Il Benedetto custodì il silenzio.</p>
<p>“Allora questo Sé non esiste?”</p>
<p>Una seconda volta il Benedetto custodì il silenzio.</p>
<p>Allora l’asceta errante Vacchagotta si alzò dal suo posto e se ne andò.</p>
<p>Poi, poco tempo dopo la partenza di Vacchagotta, il Ven. Ananda disse al Benedetto: “Perché, signore, non ha risposto alla domanda di Vacchagotta, l’asceta errante?</p>
<p>“Ananda, se alla domanda di Vacchagotta: “Esiste un Sé?” avessi risposto che esiste un Sé, sarei stato conforme a ciò che dicono questi asceti e bramani che sono dei sostenitori dell’Eternalismo [la concezione che c’è un’anima eterna ed immutabile]. Se alla domanda di Vacchagotta: “Allora non esiste un Sé?” avessi risposto che non esiste un Sé, sarei stato conforme a ciò che dicono questi asceti e bramani che sono dei sostenitori del Nichilismo [la concezione che vuole che la morte sia l’annichilamento della coscienza ]. Se alla domanda di Vacchagotta: “Esiste un Sè” avessi risposto che esiste un Sé, avrebbe ottenuto la conoscenza di tutti i fenomeni?</p>
<p>—No, signore.</p>
<p>E se alla domanda di Vacchagotta: “Allora non esiste un Sé?” avessi risposto che un Sé non esiste, Vacchagotta, sarebbe diventato ancora più confuso, perchè il Sé che conosceva non esisteva più.</p>
</article>
</section>
</div>
</body>
</html>
