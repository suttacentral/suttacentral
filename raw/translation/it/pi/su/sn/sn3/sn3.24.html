<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn3.24">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1999 Thanissaro Bhikkhu. Access to Insight edition © 1999.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Issattha Sutta</p>
<h1>3.24. L’indole dell’arciere</h1>
</div>
<p>A Savatthi. Seduto da un lato, il re Pasenadi del Kosala dice al Benedetto: “Dove, signore, si deve fare un dono” ?</p>
<p>“Dovunque la mente provi della fede, grande re.”</p>
<p>“Ma dove si fa un dono, signore, porta grande frutto?”</p>
<p>“Questa domanda, grande re: ‘Dove si deve fare un dono?’ è una cosa—mentre questa—’Dove si fa un dono porta grande frutto ?—è un’altra. Ciò che si dona ad una persona virtuosa—piuttosto che ad una che è senza virtù—porta grande frutto. In questo caso, grande re, vado a porvi una controdomanda. Rispondete come vi sembra giusto.</p>
<p>“Cosa pensate, grande re? Supponete che ci sia una guerra imminente e un giovane guerriero si presentasse—volontario, non addestrato, non disciplinato, timoroso, impaurito, codardo, pronto a fuggire. Lo prendereste? Avreste bisogno di un uomo come quello” ?</p>
<p>“No, signore, non lo prenderei. Non avrei bisogno di un uomo come quello” .</p>
<p>“Così un giovane bramano… un giovane artigiano… un giovane servitore … Lo prendereste? Avreste bisogno di un uomo come quello” ?</p>
<p>“No, signore, non lo prenderei. Non avrei bisogno di un uomo come quello” .</p>
<p>“Quindi cosa pensate, grande re? Supponiamo,adesso, che ci sia una guerra imminente e un giovane guerriero si presentasse—motivato, addestrato, disciplinato, esperto, senza paura, non atterrito, non codardo, non pronto a fuggire. Lo prendereste? Avreste bisogno di un uomo come quello” ?</p>
<p>“Sì, signore, lo prenderei. Avrei bisogno di un uomo come quello” .</p>
<p>“Così un giovane bramano… un giovane artigiano… un giovane servitore … Lo prendereste? Avreste bisogno di un uomo come quello” ?</p>
<p>“Sì, signore, lo prenderei. Avrei bisogno di un uomo come quello” .</p>
<p>“Allo stesso modo, grande re. Quando qualcuno ha lasciato la vita domestica per l’ascetismo—importa poco di che clan è—ed ha abbandonato cinque fattori per dotarsi di altri cinque, ciò che gli si dona porta grande frutto.</p>
<p>“E quali cinque fattori ha abbandonato? Ha abbandonato il desiderio sensuale… la cattiva volontà… l’indolenza e il torpore… l’agitazione e l’ansietà… il dubbio. Questi sono i cinque fattori che ha abbandonato. E di quali cinque fattori si è provvisto? È dotato dell’aggregato di virtù della pratica… l’aggregato della concentrazione … l’aggregato della conoscenza… l’aggregato della liberazione … l’aggregato della conoscenza e della visione della liberazione. Questi sono i cinque fattori di cui si è dotato.</p>
<p>“Ciò che si dona a costui, che ha abbandonato cinque fattori e si è dotato di altri cinque, porta grande frutto.”</p>
<p>Questo disse il Benedetto. Quindi il Compiuto, il Maestro aggiunse:</p>
<blockquote class="gatha">
<p>“Come un re deciso alla battaglia<br>
assumerebbe un giovane<br>
che non ha<br>
dei talenti di arciere,<br>
della persistenza,<br>
e della forza,<br>
e non, sulla base della nascita,<br>
un codardo;<br>
dovreste onorarvi parimenti<br>
una persona di nobile condotta, saggio,<br>
che ha stabilito<br>
il sangue freddo<br>
e la pazienza,<br>
anche se<br>
la sua nascita può essere inferiore.</p>
<p>Che i donatori costruiscano<br>
delle piacevoli dimore<br>
ed invitano là i nobili a restare.</p>
<p>Che diano delle riserve d’acqua<br>
nelle foreste senz’acqua<br>
e sentieri<br>
dove è difficile arrivare.</p>
<p>Che diano, con una chiara, calma coscienza,<br>
del cibo, da bere,<br>
dei vestiti, e delle dimore<br>
a coloro che sono diventati<br>
saggi.</p>
<p>Proprio come una nuvola tonante,<br>
strapazzata di lampi,<br>
piovendo sulla terra fertile,<br>
riempie valli e burroni,<br>
allo stesso modo<br>
una persona di fede e di conoscenza,<br>
saggio,<br>
avendo accumulato dei viveri,<br>
soddisfa gli asceti erranti<br>
con cibo e bevande.</p>
<p>Dopo aver offerto un buon pranzo,<br>
‘Dona loro!<br>
Dona!’ dice.</p>
<p>Ecco<br>
il suo tuono,<br>
come una nuvola di pioggia.</p>
<p>Ecco il suo frutto meritevole, abbondante,<br>
che ricade su colui<br>
che dona.”</p>
</blockquote>
</article>
</section>
</div>
</body>
</html>
