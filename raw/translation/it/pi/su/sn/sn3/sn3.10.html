<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn3.10">
<aside id="metaarea">
<p>Traduzione in Inglese dalla versione Pāli di <span class="author">Bhikkhuni Uppalavanna</span>.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Bandhana Sutta</p>
<h1>3.10. Schiavitù</h1>
</div>
<p>1. In quel tempo il re Pasenadi del Kosala aveva imprigionato molte persone. Alcuni erano legati con funi, altri con catene ed altri con ruvidi legacci.</p>
<p>2. Alcuni monaci, di mattina presto, dopo essersi vestiti ed aver preso le loro scodelle e i loro mantelli si recarono a Savatthi per la questua. Dopo la questua e dopo il pasto, di ritorno dal loro giro di elemosina si recarono dal Beato e, dopo averlo riverito ed essersi seduti ad un lato, gli dissero:</p>
<p>3. “Venerabile signore, il re Pasenadi del Kosala ha imprigionato molte persone. Alcuni sono legati con funi, altri con catene ed altri con ruvidi legacci.”</p>
<p>4. Il Beato, conoscendo nel profondo il significato, recitò queste stanze:</p>
<blockquote class="gatha">
<p>“Il saggio afferma che catene di ferro, di legno e di giunco non sono molto forti.<br>
Chi brama orecchini e gemme, mogli e figli<br>
ha un forte legame, da cui è difficile liberarsi,<br>
alcuni riescono a recidere tale legame abbandonando i desideri dei sensi.”</p>
</blockquote>
</article>
</section>
</div>
</body>
</html>
