<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn5.2">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Soma Sutta</p>
<h1>5.2. Sorella Soma</h1>
</div>
<p>A Savatthi. Di mattina presto, Soma la monaca prese mantello e scodella e andò a Savatthi per la questua. Quando ritornò ed ebbe consumato il suo pasto andò al Boschetto del Nascondiglio a passare il giorno. Si sedette ai piedi di un albero.</p>
<p>Quindi Mara il Maligno, volendo risvegliare paura, orrore e terrore in lei, volendo allontanarla dalla meditazione, si avvicinò e le indirizzò questi versi:</p>
<blockquote class="gatha">
<p>Ciò<br>
che è<br>
raggiunto dai veggenti<br>
—così difficile da arrivare—<br>
le donne<br>
—con la loro conoscenza—<br>
non lo possono raggiungere.</p>
</blockquote>
<p>Quindi Soma la monaca pensò: “Chi ha recitato a memoria questi versi—un essere umano o sovrumano? Questo è Mara il Maligno che ha recitato a memoria questi versi e vuole risvegliare paura, orrore e terrore in me, volendo allontanarmi dalla meditazione.”</p>
<p>Avendo capito che “Questo è Mara il Maligno” gli rispose in versi:</p>
<blockquote class="gatha">
<p>Non vi è<br>
differenza<br>
anche essendo una donna<br>
quando la mente è ben concentrata,<br>
quando la conoscenza avanza,<br>
nel vedere chiaramente, esattamente<br>
nel Dhamma.</p>
<p>Chiunque pensi<br>
‘Io sono una donna’<br>
o ‘un uomo’<br>
o ‘Sono niente?’—<br>
quello è Mara<br>
che lo indirizza.</p>
</blockquote>
<p>Quindi Mara il Maligno—triste e abbattuto, constatando che “Soma la monaca mi conosce” —scomparve.</p>
</article>
</section>
</div>
</body>
</html>
