<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn5.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Sisupacala Sutta</p>
<h1>5.8. Sorella Sisupacala</h1>
</div>
<p>A Savatthi. Di mattina presto, Sisupacala, la monaca, prese mantello e scodella e andò a Savatthi per elemosine. Al ritorno, dopo aver consumato il pasto, andò al Boschetto del Nascondiglio a passare il giorno. Quindi si sedette ai piedi di un albero per meditare.</p>
<p>Mara il Maligno, volendo risvegliare paura, orrore e terrore in lei, volendo far precipitare la sua concentrazione, si avvicinò e disse “Quale filosofia approvi, monaca?”</p>
<p>“Io non approvo nessuna filosofia, mio amico.”</p>
<p>[Mara:]</p>
<blockquote class="gatha">
<p>Per quale causa<br>
hai rasato la tua testa?<br>
Sembri un asceta<br>
ma non approvi una filosofia,<br>
quindi perché mediti qui<br>
confusa?</p>
</blockquote>
<p>[Sorella Sisupacala:]</p>
<blockquote class="gatha">
<p>I filosofi pongono<br>
la loro fede in diverse teorie.<br>
Io non approvo<br>
il loro insegnamento.<br>
Essi non sono esperti<br>
del Dhamma.<br>
Ma c’è<br>
l’Illuminato ,<br>
nato nel clan dei Sakya,<br>
una persona senza pari:</p>
<p>che tutto conquista,<br>
anche il maligno Mara,<br>
imbattuto,<br>
liberato, senza catene;<br>
dotato di un Occhio<br>
che tutto vede, fino alla fine di<br>
ogni kamma—<br>
con la fine degli influssi impuri,<br>
liberato.<br>
Lui, il Benedetto,<br>
è il mio maestro.<br>
Nel suo Dhamma<br>
mi diletto.</p>
</blockquote>
<p>Quindi Mara il Maligno—triste e abbattuto, constatando: “Sisupacala la monaca mi conosce” —scomparve.</p>
</article>
</section>
</div>
</body>
</html>
