<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn17.5">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Pilahaka Sutta</p>
<h1>17.5. Lo sterco del coleottero</h1>
</div>
<p>A Savatthi. “Monaci, guadagni, offerte e fama sono una cosa crudele, un ostacolo aspro e amaro per raggiungere la liberazione. Supponete che ci sia un coleottero, un mangiatore di sterco, che si ingozzi con lo sterco, con una enorme quantità di sterco. A causa di ciò guarderebbe con superiorità gli altri coleotteri: ‘Sì! Io sono un mangiatore di sterco, mi ingozzo con lo sterco, con una enorme quantità di sterco!’ Allo stesso modo, quando un monaco—conquistato dai guadagni, dalle offerte e dalla fama, con la mente inquinata—prende mantello e scodella e va in un villaggio o in una città per la questua. Dopo aver mangiato abbastanza—pieno di cibo elemosinato, viene invitato di nuovo per il giorno dopo—così, va al monastero e, fra i monaci, si vanta: ‘Ho mangiato quanto ne volevo, sono pieno di cibo elemosinato e sono stato invitato di nuovo per domani. Io sono colui che riceve abiti, cibo elemosinato, alloggi e medicine per guarire dalle malattie. Gli altri monaci, tuttavia, non hanno nessun merito, nessuna influenza. Loro non sono in grado di ricevere vestiti, cibo elemosinato e medicine per guarire dalle malattie.’ Conquistato dai guadagni, dalle offerte e dalla fama, con la mente inquinata, guarda con superiorità gli altri monaci. Ciò gli recherà sofferenza per lungo tempo, perchè è un uomo indegno e dannoso. Così sono i guadagni crudeli, le offerte e la fama: un ostacolo aspro e amaro per raggiungere la liberazione dalla schiavitù.”</p>
</article>
</section>
</div>
</body>
</html>
