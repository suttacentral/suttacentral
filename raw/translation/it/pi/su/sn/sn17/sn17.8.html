<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="sn17.8">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Saṃyutta Nikāya</p>
<p>Sigala Sutta</p>
<h1>17.8. Lo sciacallo</h1>
</div>
<p>A Savatthi. “Monaci, i guadagni, le offerte, e la fama sono cose crudeli, un duro ed amaro ostacolo alla realizzazione della liberazione.</p>
<p>Avete sentito urlare lo sciacallo, alle ultime ore della notte” ?</p>
<p>“Sì, signore.”</p>
<p>“Questo sciacallo soffre di scabbia. Non trova nessun piacere ad andare presso una scogliera, ai piedi di un albero o all’aria aperta. Dovunque va, dovunque dimora, dovunque si siede, dovunque si distende, è immerso nella miseria.</p>
<p>“Allo stesso modo quando un monaco è conquistato dai guadagni, dalle offerte e dalla fama, la sua mente si consuma. Non trova nessun piacere nel recarsi in un eremo, ai piedi di un albero o all’aria aperta. Dovunque va, dovunque dimora, dovunque si siede, dovunque si distende, è immerso nella miseria. Perciò i guadagni, le offerte, sono un duro ed amaro ostacolo alla realizzazione della liberazione.</p>
<p>“Occorre dunque che vi esercitiate così: ‘Metteremo da parte ogni guadagno, offerta e fama che nasceranno; e non lasceremo nessun guadagno, offerta e fama consumare le nostre menti.’ Così dovete esercitarvi.”</p>
</article>
</section>
</div>
</body>
</html>
