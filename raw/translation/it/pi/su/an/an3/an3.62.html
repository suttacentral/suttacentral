<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an3.62">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2005 Thanissaro Bhikkhu. Access to Insight edition © 2005.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Bhaya Sutta</p>
<h1>3.62. Pericoli</h1>
</div>
<p>“Monaci, le persone comuni non istruite descrivono tre eventi come pericoli che separano una madre dal proprio figlio. Quali tre?</p>
<p>Quando scoppia un incendio, che brucia e distrugge tutto, villaggi, paesi e città. Quando villaggi, paesi e città sono incendiati e distrutti una madre viene separata dal figlio, e un figlio viene separato dalla madre. Questo è il primo evento descritto come pericolo dalle persone comuni non istruite che separa la madre dal figlio.</p>
<p>Quando vi è un’alluvione, che distrugge tutto, villaggi, paesi e città. Quando villaggi, paesi e città sono inondati d’acqua e fango una madre viene separata dal figlio, e un figlio viene separato dalla madre. Questo è il secondo evento descritto come pericolo dalle persone comuni non istruite che separa la madre dal figlio.</p>
<p>Quando vi è un’invasione di barbari, che circondano e saccheggiano l’intera regione. Anche in questo caso, una madre viene separata dal figlio, e un figlio viene separato dalla madre. Questo è il terzo evento descritto come pericolo dalle persone comuni non istruite che separa la madre dal figlio.</p>
<p>Ma vi sono questi tre eventi che nel pericolo uniscono madre e figlio, e le persone comuni non istruite descrivono come pericoli che separano una madre dal figlio. Quali tre?</p>
<p>Quando scoppia un incendio, che brucia e distrugge tutto, villaggi, paesi e città. Quando villaggi, paesi e città sono incendiati e distrutti una madre viene unita al figlio, e un figlio viene unito alla madre. Questo è il primo evento che unisce una madre al figlio, ma è descritto come pericolo dalle persone comuni non istruite, in quanto separa la madre dal figlio.</p>
<p>Quando vi è un’alluvione, che distrugge tutto, villaggi, paesi e città. Quando villaggi, paesi e città sono inondati d’acqua e fango una madre viene unita al figlio, e un figlio viene unita alla madre. Questo è il secondo evento che unisce una madre al figlio, ma è descritto come pericolo dalle persone comuni non istruite, in quanto separa la madre dal figlio.</p>
<p>Quando vi è un’invasione di barbari, che circondano e saccheggiano l’intera regione. Anche in questo caso, una madre viene unita al figlio, e un figlio viene unito alla madre. Questo è il terzo evento che unisce una madre al figlio, ma è descritto come pericolo dalle persone comuni non istruite, in quanto separa la madre dal figlio.</p>
<p>Questi sono i tre eventi che nel pericolo uniscono madre e figlio, e le persone comuni non istruite descrivono come pericoli che separano una madre dal figlio.</p>
<p>Ci sono tre eventi descritti come pericoli che separano una madre dal figlio. Quali tre? Il pericolo della vecchiaia, il pericolo della malattia, il pericolo della morte.</p>
<p>Una madre non può fermare, malgrado tutto, l’avanzare d’età del figlio: ‘Sto invecchiando, ma spero che mio figlio non invecchi mai.’</p>
<p>Un figlio non può fermare, malgrado tutto, l’avanzare d’età della madre: ‘Sto invecchiando, ma spero che mia madre non invecchi mai.’</p>
<p>Una madre non può fermare, malgrado tutto, la malattia del figlio: ‘Sono malata, ma spero che mio figlio non si ammali mai.’</p>
<p>Un figlio non può fermare, malgrado tutto, la malattia della madre: ‘Sono malato, ma spero che mia madre non si ammali mai.’</p>
<p>Una madre non può fermare, malgrado tutto, la morte del figlio: ‘Sto morendo, ma spero che mio figlio non muoia.’</p>
<p>Un figlio non può fermare, malgrado tutto, la morte della madre: ‘Sto morendo, ma spero che mia madre non muoia.’</p>
<p>Questi sono i tre eventi descritti come pericoli che separano una madre dal figlio.</p>
<p>Esiste un sentiero, esiste una pratica, che conduce ad abbandonare e a superare questi tre pericoli che separano una madre dal figlio o uniscono una madre al proprio figlio.</p>
<p>Qual è questo sentiero? Qual è questa pratica? E’ semplicemente il nobile ottuplice sentiero, e cioè retta visione, retto proposito, retto discorso, retta azione, retto modo di vita, retto sforzo, retta presenza mentale, retta concentrazione.</p>
<p>Questo è il sentiero, questa è la pratica, che conduce ad abbandonare e a superare questi tre pericoli che separano una madre dal figlio o uniscono una madre al proprio figlio.”</p>
</article>
</section>
</div>
</body>
</html>
