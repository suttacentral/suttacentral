<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an3.89">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Sikkha Sutta</p>
<h1>3.89. Pratiche (2)</h1>
</div>
<p>Ci sono queste tre pratiche. Quali tre? La pratica della virtù elevata, la pratica della mente elevata, la pratica della conoscenza elevata.</p>
<p>“E qual è la pratica della virtù elevata? Quando un monaco è virtuoso. Segue le regole del Patimokkha, completo nel suo comportamento e nella sfera delle attività. Si esercita, avendo intrapreso la pratica raggiunge l’autocontrollo. Questa è chiamata la pratica della virtù elevata.</p>
<p>“E qual è la pratica della mente elevata? Quando un monaco—controllando le proprietà dei suoi sensi e le qualità mentali nocive—entra e dimora nel primo jhana: estasi e piacere nati dal distacco, accompagnati dal pensiero sostenuto e dalla valutazione. Con il pensiero sostenuto e con la valutazione, egli entra e dimora nel secondo jhana: estasi e piaceri nate dalla calma, dall’unificazione della mente, libero dal pensiero sostenuto e dalla valutazione—consapevolmente calmo. Con l’evanescenza dell’estasi lui rimane in equanimità, attento e vigile, e fisicamente sensibile al piacere. Egli entra e dimora nel terzo jhana, di cui i Nobili dichiarano: “Equanime e consapevole egli ha una piacevole dimora.” Con l’abbandono del piacere e del dolore—con la prima scomparsa della preoccupazione e dell’angoscia—egli entra e dimora nel quarto jhana: purezza dell’equanimità e della consapevolezza, né piacere né dolore. Questa è chiamata la pratica della mente elevata.</p>
<p>“E qual è la pratica della conoscenza elevata? Quando un monaco discerne come realmente è, e cioè: ‘Questo è dolore… Questa è l’origine del dolore … Questa è la cessazione del dolore… Questo è il percorso di pratica che conduce alla cessazione del dolore.’ Questa è chiamata lla pratica della conoscenza elevata.</p>
<p>“Queste sono le tre pratiche.”</p>
<blockquote class="gatha">
<p>Virtù elevata,<br>
mente elevata,<br>
conoscenza elevata:<br>
persistenti,<br>
fermi,<br>
costanti,<br>
assorti nei jhana,<br>
attenti,<br>
con facoltà guardinghe<br>
dovete praticare—<br>
come davanti,<br>
così dietro;<br>
come dietro,<br>
così davanti;<br>
come sotto,<br>
così sopra;<br>
come sopra,<br>
così sotto;<br>
come di giorno,<br>
così di notte;<br>
come di notte,<br>
così di giorno;<br>
conquistando tutte le direzioni<br>
con concentrazione illimitata.</p>
<p>Questa è chiamata<br>
la pratica pura,<br>
come il modo puro di vivere.<br>
[Seguendola] vieni chiamato<br>
risvegliato nel mondo,<br>
illuminato,<br>
uno che ha concluso il percorso<br>
fino alla fine.</p>
<p>Con la cessazione della coscienza sensoria<br>
liberato dalla brama,<br>
la liberazione della consapevolezza<br>
di colui che si è distaccato dalla brama,<br>
come la luce accesa<br>
di una fiamma.</p>
</blockquote>
</article>
</section>
</div>
</body>
</html>
