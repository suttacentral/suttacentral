<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an5.80">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1993 Thanissaro Bhikkhu. Access to Insight edition © 1993.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Anagata-bhayani Sutta</p>
<h1>5.80. Il sermone sui possibili pericoli [4]</h1>
</div>
<p>“Monaci, questi cinque possibili pericoli, al momento non presenti, potrebbero presentarsi in futuro. Siate sempre vigili, in modo da liberarvene. Quali cinque?</p>
<p>In futuro, ci saranno monaci avidi di vesti pregiate. Costoro saranno tanto avidi da trascurare il vestire povero; tanto da trascurare la vita solitaria nella foresta; tanto da vivere in città e nelle capitali del regno. Per ottenere delle vesti pregiate faranno azioni non rette ed inopportune.</p>
<p>Questo, monaci, è il primo possibile pericolo, al momento non presente, che potrebbe presentarsi in futuro. Siate sempre vigili, in modo da liberarvene.</p>
<p>Inoltre, in futuro ci saranno monaci avidi di cibo prelibato. Costoro saranno tanto avidi da trascurare la questua; tanto da trascurare la vita solitaria nella foresta; tanto da vivere in città e nelle capitali del regno. Per ottenere del cibo prelibato faranno azioni non rette ed inopportune.</p>
<p>Questo, monaci, è il secondo possibile pericolo, al momento non presente,….</p>
<p>Inoltre, in futuro ci saranno monaci avidi di agiate dimore. Costoro saranno tanto avidi di agiate dimore tanto da trascurare la vita ascetica; tanto da trascurare la vita solitaria nella foresta; tanto da vivere in città e nelle capitali del regno. Per ottenere delle agiate dimore faranno azioni non rette ed inopportune.</p>
<p>Questo, monaci, è il terzo possibile pericolo, al momento non presente,….</p>
<p>Inoltre, in futuro ci saranno monaci che accetteranno nel Sangha monache novizie e praticanti donne. Così facendo e interagendo con loro cadranno vittime delle passioni allontanandosi dalla vita santa o commettendo gravi colpe, abbandonando la pratica, ritornando alla loro ordinaria vita precedente.</p>
<p>Questo, monaci, è il quarto possibile pericolo, al momento non presente,….</p>
<p>Inoltre, in futuro ci saranno monaci che accetteranno nel Sangha inservienti e servitori del monastero. Così facendo ed interagendo con loro cadranno vittime del possesso e dell’accumulo.</p>
<p>Questo, monaci, è il quinto possibile pericolo, al momento non presente,….</p>
<p>Questi, monaci, sono i cinque possibili pericoli, al momento non presenti, che potrebbero presentarsi in futuro. Siate sempre vigili, in modo da liberarvene.”</p>
</article>
</section>
</div>
</body>
</html>
