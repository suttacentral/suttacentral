<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an5.53">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2003 Thanissaro Bhikkhu. Access to Insight edition © 2003.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Anga Sutta</p>
<h1>5.53. Fattori (per la pratica)</h1>
</div>
<p>“Questi sono i cinque fattori per la pratica. Quali cinque?</p>
<p>Quando un monaco ha fede, è convinto del Risveglio del Tathagata: ‘Quindi, il Beato è puro e perfettamente risvegliato, completo nella conoscenza e nella condotta, Sugata, un esperto del mondo, insuperato come maestro per quelle persone che vogliono essere istruite, Maestro di dèi ed uomini, illuminato, benedetto.’</p>
<p>“Egli è libero da malattia e disagio, dotato di buona digestione—non troppo freddo, non troppo caldo, di forza moderata—adatto per la pratica.</p>
<p>“Egli non è né fraudolento né ingannevole. Si dichiara al maestro o ai suoi amici saggi nella vita santa in linea con ciò che realmente è.</p>
<p>“Egli tiene la sua energia risvegliata per abbandonare le qualità mentali impure ed assumere le qualità mentali salutari. E’ costante, saldo nel suo sforzo, non evita i suoi doveri riguardo alle qualità mentali salutari.</p>
<p>“Egli conosce, dotato della conoscenza che conduce al sorgere della meta—nobile, penetrante, che conduce alla fine della sofferenza.</p>
<p>“Questi sono i cinque fattori per la pratica.”</p>
</article>
</section>
</div>
</body>
</html>
