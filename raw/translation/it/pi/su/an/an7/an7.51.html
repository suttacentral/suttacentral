<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an7.51">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2004 Thanissaro Bhikkhu. Access to Insight edition © 2004.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Avyakata Sutta</p>
<h1>7.51. Ciò che non è stato rivelato</h1>
</div>
<p>Un monaco andò dal Beato ed ivi giunto, lo salutò con riverenza e si sedette ad un lato. Quindi disse al Beato: “Signore, qual è la causa, qual è la ragione per cui il dubbio non sorge in un discepolo istruito dai nobili sulle questioni di ciò che non è stato rivelato?”</p>
<p>“Attraverso la cessazione delle false teorie, monaco, il dubbio non sorge in un discepolo istruito dai nobili sulle questioni del non dichiarato. La teoria: ‘Il Tathagata esiste dopo la morte’, o ‘Il Tathagata non esiste dopo la morte’, o ‘Il Tathagata esiste e non esiste dopo la morte’, o ‘Il Tathagata né esiste né non esiste dopo la morte’: La persona ordinaria non istruita non discerne la teoria, l’origine della teoria, la cessazione della teoria, il percorso di pratica che conduce alla cessazione della teoria, e così per lui la teoria cresce. Egli non è liberato da nascita, vecchiaia e morte; da dolori, lamentazioni, pene, angosce e disperazioni. Egli non è liberato, ti dico, dal dolore e dalla sofferenza. Ma il discepolo istruito dai nobili discerne la teoria, l’origine della teoria, la cessazione della teoria, il percorso di pratica che conduce alla cessazione della teoria, e così per lui la teoria cessa. Egli è liberato da nascita, vecchiaia e morte; da dolori, lamentazioni, pene, angosce, e disperazioni. Egli è liberato, ti dico, dal dolore e dalla sofferenza.</p>
<p>“Sapendo così, vedendo così, il discepolo istruito dai nobili non dichiara che ‘Il Tathagata esiste dopo la morte’, o ‘Il Tathagata non esiste dopo la morte’, o ‘Il Tathagata esiste e non esiste dopo la morte’, o ‘Il Tathagata né esiste né non esiste dopo la morte.’ Sapendo così, vedendo così, per natura non dichiara le questioni di ciò che non è statto rivelato. Sapendo così, vedendo così, non è preoccupato, non trema, non rabbrividisce sulle questioni di ciò che non è stato rivelato.</p>
<p>“‘Il Tathagata esiste dopo la morte’—questa ardente teoria, questa percettiva teoria, questo prodotto del concepire, questo prodotto dell’elaborazione, questa teoria insaziabile: E’ angoscia. ‘Il Tathagata non esiste dopo la morte’: E’ angoscia. ‘Il Tathagata esiste e non esiste dopo la morte’: E’ angoscia. ‘Il Tathagata né esiste né non esiste dopo la morte’: è angoscia.</p>
<p>La persona ordinaria non istruita non discerne l’angoscia, l’origine dell’angoscia, la cessazione dell’angoscia, il percorso di pratica che conduce alla cessazione dell’angoscia, e così per lui l’angoscia cresce. Egli non è liberato da nascita, vecchiaia e morte; da dolori, lamentazioni, pene, angosce e disperazioni. Egli non è liberato, ti dico, dal dolore e dalla sofferenza. Ma il discepolo istruito dai nobili discerne l’angoscia, l’origine dell’angoscia, la cessazione dell’angoscia, il percorso di pratica che conduce alla cessazione dell’angoscia, e così per lui l’angoscia cessa. Egli è liberato da nascita, vecchiaia e morte; da dolori, lamentazioni, pene, angosce e disperazioni. Egli è liberato, ti dico, dal dolore e dalla sofferenza.</p>
<p>“Sapendo così, vedendo così, il discepolo istruito dai nobili non dichiara che ‘Il Tathagata esiste dopo la morte’, o ‘Il Tathagata non esiste dopo la morte’, o ‘Il Tathagata esiste e non esiste dopo la morte’, o ‘Il Tathagata né esiste né non esiste dopo la morte.’ Sapendo così, vedendo così, per natura non dichiara le questioni su ciò che non è stato rivelato. Sapendo così, vedendo così, non è preoccupato, non trema, non rabbrividisce sulle questioni di ciò che non è stato rivelato.”</p>
</article>
</section>
</div>
</body>
</html>
