<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an10.24">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2000 Thanissaro Bhikkhu. Access to Insight edition © 2000.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Cunda Sutta</p>
<h1>10.24. Cunda</h1>
</div>
<p>Una volta il Ven. MahaCunda soggiornava presso i Ceti a Sahajati. Lì si rivolse ai monaci: “Amici monaci.”</p>
<p>“Sì, amico.”—risposero i monaci.</p>
<p>Il Ven. MahaCunda così disse: “Quando un monaco pronuncia parole sulla conoscenza, dicendo: ‘Io conosco il Dhamma; Io penetro il Dhamma,’ ma dimora con una mente contaminata da avidità, avversione, illusione, rabbia, odio, ipocrisia, malevolenza, egoismo, invidia e bramosia malevoli, dovrebbe sapere che, ‘Quando si è consapevoli l’avidità non sorge, ecco perché la sua mente dimora contaminata da avidità. Costui dovrebbe sapere che, ‘Quando si è consapevoli l’avversione … l’illusione … la rabbia … l’odio … l’ipocrisia … la malevolenza … l’egoismo … l’invidia e la bramosia malevoli non sorgono, ecco perché la mente dimora contaminata da invidia e bramosia malevoli.’</p>
<p>Quando un monaco pronuncia parole sull’avanzamento nella pratica, dicendo: ‘Sono migliorato nella pratica dell’azione corporea, nella pratica della virtù, nella pratica mentale, nella pratica della conoscenza.’, ma dimora con una mente contaminata da avidità, avversione, illusione, ecc. (<span class="add">come prima</span>) … ecco perché la mente dimora contaminata da invidia e bramosia malevoli.’</p>
<p>Quando un monaco pronuncia parole sulla conoscenza e sulla pratica, dicendo: ‘Io conosco questo Dhamma; io penetro questo Dhamma; sono migliorato nella pratica dell’azione corporea, nella pratica della virtù, nella pratica mentale, nella pratica della conoscenza.’, ma dimora con una mente contaminata da avidità, avversione, illusione, ecc. (<span class="add">come prima</span>) … ecco perché la mente dimora contaminata da invidia e bramosia malevoli.’</p>
<p>E’ come se una persona, molto povera, parlasse di ricchi, o una persona senza alcuna ricchezza parlasse di ricchezza, o una persona senza possessi parlasse di possessi, e quindi in un contesto in cui vi fosse bisogno di ricchezza, costui non potrebbe portare alcuna ricchezza, né in oro né in argento; allora gli altri direbbero di lui: ‘Costui, molto povero, parla di ricchi; senza ricchezza parla di ricchezza; senza possessi parla di possessi. Come si è saputo? Perché in un contesto in cui vi era bisogno di ricchezza, costui non ha portato alcuna ricchezza, né in oro né in argento.’</p>
<p>Allo stesso modo, quando un monaco pronuncia parole sulla conoscenza … sull’avanzamento nella pratica … sulla conoscenza e sulla pratica, dicendo: ‘Io conosco questo Dhamma; io penetro questo Dhamma; sono migliorato nella pratica dell’azione corporea, nella pratica della virtù, nella pratica mentale, nella pratica della conoscenza.’, ma dimora con una mente contaminata da avidità, avversione, illusione, ecc. (<span class="add">come prima</span>) … ecco perché la mente dimora contaminata da invidia e bramosia malevoli.’</p>
<p>Invece quando un monaco pronuncia parole sulla conoscenza … sull’avanzamento nella pratica … sulla conoscenza e sulla pratica, dicendo: ‘Io conosco questo Dhamma; io penetro questo Dhamma; sono migliorato nella pratica dell’azione corporea, nella pratica della virtù, nella pratica mentale, nella pratica della conoscenza.’, e dimora con una mente non contaminata da avidità, avversione, illusione, rabbia, odio, ipocrisia, malevolenza, egoismo, invidia e bramosia malevoli, sa che, ‘Quando si è consapevoli l’avidità non sorge, ecco perché la sua mente dimora non contaminata da avidità. Costui sa che, ‘Quando si è consapevoli l’avversione … l’illusione … la rabbia … l’odio … l’ipocrisia … la malevolenza … l’egoismo … l’invidia e la bramosia malevoli non sorgono, ecco perché la mente dimora non contaminata da invidia e bramosia malevoli.’</p>
<p>E’ come se una persona, molto ricca, parlasse di ricchi, o una persona con molte ricchezze parlasse di ricchezza, o una persona con molti possessi parlasse di possessi, e quindi in un contesto in cui vi fosse bisogno di ricchezza, costui potrebbe portare della ricchezza, in oro e in argento; allora gli altri direbbero di lui: ‘Costui, molto ricco, parla di ricchi; con molte ricchezze parla di ricchezza; con molti possessi parla di possessi. Come si è saputo? Perché in un contesto in cui vi era bisogno di ricchezza, costui ha portato della ricchezza, in oro e in argento.’</p>
<p>Allo stesso modo, quando un monaco pronuncia parole sulla conoscenza … sull’avanzamento nella pratica … sulla conoscenza e sulla pratica, … (<span class="add">come prima</span>).</p>
</article>
</section>
</div>
</body>
</html>
