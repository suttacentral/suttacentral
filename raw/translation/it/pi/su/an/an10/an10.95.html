<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an10.95">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 2002 Thanissaro Bhikkhu. Access to Insight edition © 2002.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Uttiya Sutta</p>
<h1>10.95. Ad Uttiya</h1>
</div>
<p>Uttiya il pellegrino si recò dal Beato ed ivi giunto, lo salutò con riverenza. Dopo uno cambio di amichevoli e cortesi saluti, si sedette ad un lato. Quindi disse al Beato:</p>
<p>“Maestro Gotama: ‘Il cosmo è eterno: solo questo è vero; qualsiasi altra cosa è indegna’?”</p>
<p>“Uttiya, io non ho dichiarato: ‘Il cosmo è eterno: solo questo è vero; qualsiasi altra cosa è indegna.’”</p>
<p>“Molto bene, Maestro Gotama, allora: ‘Il cosmo non è eterno: solo questo è vero; qualsiasi altra cosa è indegna’?”</p>
<p>“Uttiya, io non ho dichiarato: ‘Il cosmo non è eterno: solo questo è vero; qualsiasi altra cosa è indegna.’”</p>
<p>“Molto bene, Maestro Gotama, allora: ‘Il cosmo è limitato… Il cosmo è infinito… L’anima ed il corpo sono lo stesso… L’anima è una cosa ed il corpo un’altra… dopo la morte un Tathagata esiste… dopo la morte un Tathagata non esiste… dopo la morte un Tathagata esiste e non esiste… un Tathagata dopo la morte nè esiste nè non esiste. Solo questo è vero, qualsiasi altra cosa è indegna’?”</p>
<p>“Uttiya, io non ho dichiarato tutto questo.’”</p>
<p>…</p>
<p>“Uttiya, io insegno il Dhamma ai miei discepoli per la purificazione degli esseri, per la sopraffazione del dolore e della sofferenza, per la scomparsa del dolore e dell’angoscia, per il conseguimento della retta via e per la realizzazione dell’Illuminazione.”</p>
<p>“Maestro Gotama, Lei insegna il Dhamma ai suoi discepoli per la purificazione degli esseri, per la sopraffazione del dolore e della sofferenza, per la scomparsa del dolore e dell’angoscia, per il conseguimento della retta via e per la realizzazione dell’Illuminazione, tutto il cosmo sarà liberato, o la sua metà, o un suo terzo?”</p>
<p>Quando questo fu detto, il Beato restò in silenzio.</p>
<p>…</p>
</article>
</section>
</div>
</body>
</html>
