<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an9.34">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1997 Thanissaro Bhikkhu. Access to Insight edition © 1997.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Nibbana Sutta</p>
<h1>9.34. Illuminazione</h1>
</div>
<p><span class="evam">Così ho sentito</span>. Una volta il Ven. Sariputta soggiornava presso Rajagaha nel Boschetto di Bambù, nel Santuario degli Scoiattoli. Là disse ai monaci: “Questa Illuminazione è piacevole, amici. Questa Illuminazione è piacevole.”</p>
<p>Detto questo, il Ven. Udayin disse al Ven. Sariputta: “Qual è il piacere, mio amico, dove vi è il nulla?”</p>
<p>“Solo quello è il piacere, mio amico: dove vi è il nulla. Ci sono queste cinque caratteristiche della sensualità. Quali cinque? Le forme conoscibili dall’occhio—piacevoli ed affascinanti; i suoni conoscibili dall’orecchio… gli odori conoscibili dal naso… i sapori conoscibili dalla lingua… le sensazioni tattili conoscibili dal corpo—piacevoli ed affascinanti. Qualsiasi piacere o gioia sorgono in dipendenza di queste cinque caratteristiche della sensualità, il piacere dei sensi.</p>
<p>“Quando un monaco—estraneo alla sensualità, privo delle qualità nocive—entra e dimora nel primo jhana: nato dal distacco, accompagnato dall’idea razionale e dal pensiero discorsivo, e pieno di estasi e di gioia. Se, rimane là, è assalito da percezioni che trattano della sensualità, che è un’afflizione per lui. Proprio come il dolore sorge come un’afflizione in una persona sana, così l’attenzione alle percezioni dei sensi, che assalgono il monaco, è un’afflizione per lui. Ora, il Beato ha detto che qualunque afflizione è dolore. Quindi su questa linea di ragionamento si può dire che l’Illuminazione è piacevole.</p>
<p>“Inoltre, quando un monaco, libero dall’idea razionale e dal pensiero discorsivo, entra e dimora nel secondo jhana: nato dalla concentrazione e pieno di estasi e di gioia. Se, rimane là, è assalito da percezioni che trattano del pensiero diretto, che è un’afflizione per lui…</p>
<p>“Inoltre, quando un monaco, con lo svanire dell’estasi dimora nell’equanimità, attento e mentalmente presente, sperimentando il piacere fisico, entra e dimora nel terzo jhana di cui i Nobili dichiarano: ‘Equanime e mentalmente presente.’ Se, rimane là, è assalito da percezioni che trattano dell’estasi, che è un’afflizione per lui…</p>
<p>“Inoltre, quando un monaco, con l’abbandono del piacere e del dolore—con la scomparsa della gioia e dell’angoscia—entra e dimora nel quarto jhana: purezza dell’equanimità e della consapevolezza, nè-piacere-né-dolore. Se, rimane là, è assalito da percezioni che trattano dell’equanimità, che è un’afflizione per lui…</p>
<p>“Inoltre, quando un monaco, trascendendo le percezioni [fisiche] della forma, con la scomparsa delle percezioni di resistenza e non tenendo conto delle percezioni del cambiamento, pensando ‘spazio Infinito’, entra e dimora nella dimensione dell’infinità dello spazio. Se, rimane là, è assalito da percezioni che trattano della forma, che è un’afflizione per lui…</p>
<p>“Inoltre, quando un monaco, trascendendo la dimensione dell’infinità dello spazio, pensando ‘coscienza Infinita’, entra e dimora nella dimensione dell’infinità della coscienza. Se, rimane là, è assalito da percezioni che trattano della dimensione dell’infinità dello spazio, che è un’afflizione per lui…</p>
<p>“Inoltre, quando e un monaco, trascendendo la dimensione dell’infinità della coscienza, pensando ‘non c’è niente’, entra e dimora nella dimensione della vacuità. Se, rimane là, è assalito da percezioni che trattano della dimensione dell’infinità della coscienza, che è un’afflizione per lui…</p>
<p>“Inoltre, quando un monaco, trascendendo la dimensione della vacuità, entra e dimora nella dimensione della ‘né percezione né non-percezione’. Se, rimane là, è assalito da percezioni che trattano della dimensione della vacuità, che è un’afflizione per lui. Ora, il Beato ha detto che qualsiasi afflizione è dolore. Quindi su questa linea di ragionamento si può dire che l’Illuminazione è piacevole.</p>
<p>“Inoltre, quandoe un monaco, trascendendo la dimensione della ‘né percezione né non-percezione’, entra e dimora nella cessazione della percezione e della sensazione, dopo aver ottenuto la perfetta conoscenza, i suoi influssi impuri mentali sono completamente finiti. Quindi su questa linea di ragionamento si può dire che l’Illuminazione è piacevole.”</p>
</article>
</section>
</div>
</body>
</html>
