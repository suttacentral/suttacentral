<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an4.95">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Chavalata Sutta</p>
<h1>4.95. Il tizzone ardente</h1>
</div>
<p>“Monaci, si trovano nel mondo questi quattro tipi di individui. Quali sono questi quattro?</p>
<p>Colui che non pratica né per il suo beneficio, né per quello degli altri.</p>
<p>Colui che pratica per il beneficio degli altri, ma non per il suo.</p>
<p>Colui che pratica per il suo beneficio ma non per quello degli altri.</p>
<p>Colui che pratica per il suo beneficio ed anche per quello degli altri.</p>
<p>“Come un tizzone ardente tolto da un rogo funerario—cocente alle due estremità, coperto di escrementi nel mezzo—non serve da combustibile né in un villaggio, né nel deserto: vi dico, è come un individuo che non pratica né per il suo beneficio, né per quello degli altri.</p>
<p>L’individuo che pratica per il beneficio degli altri, ma non per il suo è più elevato e più raffinato di questi due.</p>
<p>L’individuo che pratica per il suo beneficio ma per quello degli altri è più elevato e più raffinato di questi tre.</p>
<p>L’individuo che pratica per il suo beneficio e per quello degli altri, fra questi quattro, è il più eminente, la guida, il più elevato e supremo.</p>
<p>Come dalla mucca proviene il latte; dal latte proviene la crema; dalla crema, il burro; dal burro il ghee (Ghee: burro liquido, fuso e chiarificato, ingrediente essenziale della cucina indiana.); dal ghee, il fiore del ghee; e di questi quattro, questo fiore è reputato il migliore—all stesso modo, di questi quattro, l’individuo che pratica per il suo beneficio e per quello degli altri è il migliore, la guida, il più elevato e supremo.</p>
<p>“Questi sono i quattro tipi di individui che si possono trovare nel mondo.”</p>
</article>
</section>
</div>
</body>
</html>
