<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an4.5">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Anusota Sutta</p>
<h1>4.5. Con la corrente</h1>
</div>
<p>“Questi quattro tipi di individui esistono nel mondo. Quali quattro? L’individuo che va con la corrente, l’individuo che va contro la corrente, l’individuo che resta immobile e quello che ha attraversato, è andato oltre: un bramano.</p>
<p>“E chi è l’individuo che va con la corrente? Quando un individuo appaga i desideri sensuali e commette azioni nocive. Costui è chiamato l’individuo che va con la corrente.</p>
<p>“E chi è l’individuo che va contro la corrente? Quando un individuo non appaga i desideri sensuali e non commette azioni nocive. Anche se ci può essere dolore, anche se ci può essere sofferenza, anche se vi sono lacrime, vive la vita santa, perfetta e pura. Costui è chiamato l’individuo che va contro la corrente.</p>
<p>“E chi è l’individuo che rimane immobile? Quando un individuo, con la fine totale dei cinque vincoli, rinasce [nelle Pure Dimore], totalmente libero, e non ritorna più da quel mondo. Costui è chiamato l’individuo che rimane immobile.</p>
<p>“E chi è l’individuo che ha attraversato, che è andato oltre: un bramano? Quando un individuo, attraverso la fine degli influssi mentali nocivi entra e rimane nella libera consapevolezza e nella libera conoscenza, avendole conosciute e rese manifeste in questa vita. Costui è chiamato l’individuo che ha attraversato, che è andato oltre: un bramano.</p>
<p>“Questi sono i quattro tipi di individui esistenti nel mondo.”</p>
<blockquote class="gatha">
<p>Persone non represse<br>
nei desideri sensuali,<br>
non prive<br>
di avidità,<br>
appagate<br>
nella sensualità:<br>
ritornano alla nascita e alla vecchiaia,<br>
sempre—<br>
afferrate dalla brama,<br>
trasportate dalla corrente.</p>
<p>Così l’illuminato,<br>
con ferma consapevolezza,<br>
non appagato<br>
nella sensualità e nel male,<br>
sebbene provi dolore,<br>
abbandona la sensualità.<br>
e lo chiamano<br>
colui che va<br>
contro la corrente.</p>
<p>Chiunque,<br>
avendo abbandonato<br>
i cinque vincoli,<br>
è<br>
perfetto nella pratica,<br>
non destinato a precipitare di nuovo,<br>
pieno di consapevolezza,<br>
con facoltà composte:<br>
è chiamato<br>
colui che è immobile.</p>
<p>In colui che, avendo conosciuto,<br>
le diverse qualità<br>
e avendole distrutte,<br>
giunto alla loro fine,<br>
non esistono per lui:<br>
è chiamato<br>
un maestro della conoscenza,<br>
colui che ha adempiuto alla vita santa,<br>
che è andato<br>
oltre.</p>
</blockquote>
</article>
</section>
</div>
</body>
</html>
