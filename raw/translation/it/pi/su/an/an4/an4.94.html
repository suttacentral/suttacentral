<!DOCTYPE html>
<html>
<head>
<meta charset="UTF-8">
<meta author="Enzo Alfano">
<title></title>
</head>
<body>
<div id="text" lang="it">
<section class="sutta" id="an4.94">
<aside id="metaarea">
<p>Traduzione in Inglese dalla versione Pāli di <span class="author">Thanissaro Bhikkhu</span>. Copyright © 1998 Thanissaro Bhikkhu. Access to Insight edition © 1998.</p>
<p>Tradotto in italiano da <span class="author">Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
<article>
<div class="hgroup">
<p class="division">Aṅguttara Nikāya</p>
<p>Samadhi Sutta</p>
<h1>4.94. Concentrazione</h1>
</div>
<p>“Monaci, questi sono quattro tipi di individui che esistono nel mondo. Quali quattro?</p>
<p>C’è il caso dell’individuo che ha raggiunto la tranquillità interna di consapevolezza, ma non l’acume nei fenomeni attraverso la conoscenza elevata. C’è poi il caso dell’individuo che ha raggiunto l’acume nei fenomeni attraverso la conoscenza elevata, ma non la tranquillità interna di consapevolezza. C’è poi il caso dell’individuo che ha raggiunto nè la tranquillità interna di consapevolezza né l’acume nei fenomeni attraverso la conoscenza elevata. E c’è poi il caso dell’individuo che ha raggiunto sia la tranquillità interna di consapevolezza sia l’acume nei fenomeni attraverso la conoscenza elevata.</p>
<p>“L’individuo che ha raggiunto la tranquillità interna di consapevolezza, ma non l’acume nei fenomeni attraverso la conoscenza elevata, dovrebbe chiedere ad un individuo che ha raggiunto l’acume nei fenomeni attraverso la conoscenza elevata: ‘Come dovrebbero essere controllate le produzioni karmiche? Come dovrebbero essere investigate? Come dovrebbero essere viste con acume? ‘Gli altri risponderanno in linea con quello che lui ha visto e sperimentato: ‘Le produzioni karmiche dovrebbero essere controllate in questo modo, dovrebbero essere investigate in questo modo, dovrebbero essere viste con acume in questo modo.’ Poi eventualmente lui [il primo] diverrà uno che ha raggiunto sia la tranquillità interna di consapevolezza sia l’acume nei fenomeni attraverso la conoscenza elevata.</p>
<p>“Così per l’individuo che ha raggiunto l’acume nei fenomeni attraverso la conoscenza elevata, ma non la tranquillità interna di consapevolezza, lui dovrebbe chiedere ad un individuo che ha raggiunto la tranquillità interna di consapevolezza: ‘Come dovrebbe essere consolidata la mente? Come dovrebbe essere fissata? Come dovrebbe essere unificata? Come dovrebbe essere concentrata? ‘Gli altri risponderanno in linea con quello che lui ha visto e sperimentato: ‘La mente dovrebbe essere consolidata in questo modo, dovrebbe essere fissata in questo modo, dovrebbe essere unificata in questo modo, dovrebbe essere concentrata in questo modo.’ Poi eventualmente lui [il primo] diverrà uno che ha raggiunto sia la tranquillità interna di consapevolezza sia l’acume nei fenomeni attraverso la conoscenza elevata.</p>
<p>“Così per l’individuo che non ha raggiunto sia la tranquillità interna di consapevolezza sia l’acume nei fenomeni attraverso la conoscenza elevata, dovrebbe chiedere ad un individuo che ha raggiunto sia la tranquillità interna di consapevolezza che l’acume nei fenomeni attraverso la conoscenza elevata: ‘Come dovrebbe essere consolidata la mente? Come dovrebbe essere fissata? Come dovrebbe essere unificata? Come dovrebbe essere concentrata? Come dovrebbero essere controllate le produzioni karmiche? Come dovrebbero essere investigate? Come dovrebbero essere viste con acume? ‘Gli altri risponderanno in linea con quello che lui ha visto e sperimentato: ‘La mente dovrebbe essere consolidata così. La mente dovrebbe essere fissata così. La mente dovrebbe essere unificata così. La mente dovrebbe essere concentrata così. Le produzioni karmiche dovrebbero essere controllate così. Le produzioni karmiche dovrebbero essere investigate così. Le produzioni karmiche dovrebbero essere viste così con acume.’ Poi eventualmente lui [il primo] diverrà uno che ha raggiunto sia la tranquillità interna di consapevolezza sia l’acume nei fenomeni attraverso la conoscenza elevata.</p>
<p>“Così per l’individuo che ha raggiunto sia la tranquillità interna di consapevolezza sia l’acume nei fenomeni attraverso la conoscenza elevata, il suo dovere è fare un sforzo nello stabilire (‘accordando’) quelle qualità positive ad un grado più alto per la fine delle (mentale) fermentazioni.</p>
<p>“Questi sono i quattro tipi di individui che esistono nel mondo.”</p>
</article>
</section>
</div>
</body>
</html>
