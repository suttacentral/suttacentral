<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.12">
<article>
<div class="hgroup">
<p class="division">Saṁyutta Nikāya</p>
<h1>12.12. Phagguna</h1>
</div>
<p>V Sávatthí...</p>
<p>„Jsou, mniši, tyto čtyři výživy udržující bytosti vstoupivší v bytí a napomáhající těm, usilujícím o bytí. Které čtyři?</p>
<p>Tělesná výživa, hrubá či jemná, za druhé dotek, za třetí mentální záměr, za čtvrté vědomí. To jsou, mniši, ony čtyři výživy udržující bytosti vstoupivší v bytí a napomáhající těm, usilujícím o bytí.“</p>
<p>Po těchto slovech ctihodný Mólija-Phagguna takto oslovil Vznešeného:</p>
<p>„Kdo, pane, se živí výživou vědomí?“—„To není správná otázka,“ pravil Vznešený. „Já neříkám, že ‚(někdo) se živí.‘ Kdybych to říkal, pak by otázka: ‚Kdo se živí?‘ byla správná. Já to tak ale neříkám. Správná otázka by byla: ‚Pro co je výživa vědomí (podmínkou)?‘ Na což by správná odpověď zněla:</p>
<p>‚Výživa vědomí je podmínkou pro budoucí vyvstání opětovného bytí. Když to nastane, je tu šest (smyslových) základen, a s šesti základnami jako svou podmíkou, dotek.‘“</p>
<p>„A kdo, pane, se dotýká?“—„To není správná otázka,“ pravil Vznešený. „Já neříkám, že ‚(někdo) se dotýká.‘ Kdybych to říkal, pak by otázka: ‚Kdo se dotýká?‘ byla správná. Já to tak ale neříkám. Správná otázka by byla: ‚Čím je podmíněn dotek?‘ Na což by správná odpověď zněla:</p>
<p>‚Dotek je podmíněn šesti základnami, a s dotekem jako svou podmíkou je tu pociťování.‘“</p>
<p>„A kdo, pane, pociťuje?“—„To není správná otázka,“ pravil Vznešený. „Já neříkám, že ‚(někdo) pociťuje.‘ Kdybych to říkal, pak by otázka: ‚Kdo pociťuje?‘ byla správná. Já to tak ale neříkám. Správná otázka by byla: ‚Čím je podmíněno pociťování?‘ Na což by správná odpověď zněla:</p>
<p>‚Pociťování je podmíněno dotekem, a s pociťováním jako svou podmíkou je tu toužení.‘“</p>
<p>„A kdo, pane, touží?“—„To není správná otázka,“ pravil Vznešený. „Já neříkám, že ‚(někdo) touží.‘ Kdybych to říkal, pak by otázka: ‚Kdo touží?‘ byla správná. Já to tak ale neříkám. Správná otázka by byla: ‚Čím je podmíněno toužení?‘ Na což by správná odpověď zněla:</p>
<p>‚Toužení je podmíněno pociťováním, a s toužením jako svou podmíkou je tu uchopování.‘“</p>
<p>„A kdo, pane, uchopuje?“—„To není správná otázka,“ pravil Vznešený. „Já neříkám, že ‚(někdo) uchopuje.‘ Kdybych to říkal, pak by otázka: ‚Kdo uchopuje?‘ byla správná. Já to tak ale neříkám. Správná otázka by byla: ‚Čím je podmíněno uchopování?‘ Na což by správná odpověď zněla:</p>
<p>‚Uchopování je podmíněno toužením. S uchopováním jako svou podmínkou je tu bytí, s bytím jako svou podmínkou, zrození, se zrozením jako svou podmínkou vyvstává stárnutí a smrt, trápení, naříkání, bolest, žal a zoufalství. Takový je vznik celého tohoto množství strasti.‘</p>
<p>Ale s úplným vymizením a ustáním těchto šesti základen doteku, Phagguno, ustává dotek, s ustáním doteku ustává pociťování... toužení... uchopování... bytí... zrození... stárnutí a smrt, trápení, naříkání, bolest, žal a zoufalství. Takové je ustání celého tohoto množství strasti.“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
