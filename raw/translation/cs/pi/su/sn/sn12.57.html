<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="sn12.57">
<article>
<div class="hgroup">
<p class="division">Saṁyutta Nikāya</p>
<h1>12.57. Mladý strom</h1>
</div>
<p>V Sávatthí...</p>
<p>„U toho, mniši, kdo pozoruje vnady na věcech souvisejících s pouty, vzrůstá toužení.</p>
<p>S toužením jako svou podmínkou je tu uchopování.</p>
<p>S uchopováním jako svou podmínkou, bytí.</p>
<p>S bytím jako svou podmínkou, zrození.</p>
<p>Se zrozením jako svou podmínkou vyvstává stárnutí a smrt, trápení, naříkání, bolest, žal a zoufalství.</p>
<p>Takový je vznik celého tohoto množství strasti.</p>
<p>Jako kdyby tu byl, mniši, mladý strom a nějaký člověk by mu čas od času očistil kořeny, čas od času mu přidal zeminu, čas od času by ho zalil vodou—s takovouto výživou, mniši, s takovouto potravou by onen mladý strom dospěl k růstu, sílení a mohutnění.</p>
<p>Právě tak, mniši, u toho kdo pozoruje vnady na věcech souvisejících s pouty, vzrůstá toužení...</p>
<p>U toho, mniši, kdo pozoruje vady na věcech souvisejících s pouty, ustává toužení.</p>
<p>S ustáním toužení ustává uchopování.</p>
<p>S ustáním uchopování ustává bytí.</p>
<p>S ustáním bytí ustává zrození.</p>
<p>S ustáním zrození ustává stárnutí a smrt, trápení, naříkání, bolest, žal a zoufalství.</p>
<p>Takové je ustání celého tohoto množství strasti.</p>
<p>Jako kdyby tu byl, mniši, mladý strom, a tu by přišel nějaký člověk s motykou a košem a uťal by ho u kořene. Poté by ho vyhrabal (ze země) a vytahal by všechny kořeny, i ty nejtenčí. Pak by strom rozřezal na kusy, ty by rozštípal a udělal z nich samé třísky. Ty by pak vysušil na větru a slunci, spálil by je v ohni na popel a ten by nechal roznést silným větrem nebo rychlým proudem řeky—takto by byl, mniši, onen mladý strom uťat u kořene, vymýcen, zbaven možnosti existence, aby již v budoucnu nemohl vyrůst.</p>
<p>Právě tak, mniši, u toho, kdo pozoruje vady na věcech souvisejících s pouty, ustává toužení...“</p>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
