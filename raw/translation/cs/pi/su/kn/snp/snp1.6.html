<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="snp1.6">
<article>
<div class="hgroup">
<p class="division">Suttanipáta</p>
<h1>1.6. Parábhava-sutta Úpadek</h1>
</div>
<blockquote class="gatha"><p>Tak jsem slyšel. Jednou Vznešený<br>prodléval v Sávatthí, v Džétově háji,<br>Anáthapindikově zahradě.<br>Tehdy jistá bohyně,<br>když noc již velmi pokročila, svou nadměrnou krásou<br>celý Džétův háj ozářila,<br>k Vznešenému přistoupila, a takto přistupujíc,<br>Vznešeného uctivě pozdravila<br>a stranou se postavila.<br>Stranou stojíc, ona bohyně<br>Vznešeného ve verších oslovila:</p>
<p>„Na upadajícího člověka<br>tážeme se tě, Gótamo,<br>za Vznešeným přišla jsem s otázkou<br>co je branou úpadku?“</p>
<p>„Dobře je znám rozvoj,<br>dobře je znám úpadek,<br>kdo Dhammu miluje, ten se rozvíjí,<br>kdo Dhammu nenávidí, ten upadá.“</p>
<p>„Tak to poznáváme,<br>to je první úpadek,<br>řekni druhý, Vznešený,<br>co je branou úpadku?“</p>
<p>„Nectnostní [nemírní] jsou mu milí,<br>ctnostní [mírní] mu nejsou milí,<br>učení nectnostných má rád—<br>to je branou úpadku.“</p>
<p>„Tak to poznáváme,<br>to je druhý úpadek,<br>řekni třetí, Vznešený,<br>co je branou úpadku?“</p>
<p>„Kdo jezvyklý naspánek, zvyklýna společnost, 
<br>nepřičinlivý člověk,<br>líný a projevující hněv—<br>to je branou úpadku.“</p>
<p>„Tak to poznáváme,<br>to je třetí úpadek,<br>řekni čtvrtý, Vznešený,<br>co je branou úpadku?“</p>
<p>„Kdo svou matku a svého otce,<br>zestárlé, jejichž mládí uplynulo,<br>ač sám schopný, nepodporuje—<br>to je branou úpadku.“</p>
<p>„Tak to poznáváme,<br>to je čtvrtý úpadek,<br>řekni pátý, Vznešený,<br>co je branou úpadku?“</p>
<p>„Kdo bráhmana či asketu<br>nebo jiného poustevníka<br>lží podvádí—<br>to je branou úpadku.“</p>
<p>„Tak to poznáváme,<br>to je pátý úpadek,<br>řekni šestý, Vznešený,<br>co je branou úpadku?“</p>
<p>„Muž, který má mnoho majetku,<br>zlata a plodin,<br>sám užívá dobrot—<br>to je branou úpadku.“</p>
<p>„Tak to poznáváme,<br>to je šestý úpadek,<br>řekni sedmý, Vznešený,<br>co je branou úpadku?“</p>
<p>„Kdo je pyšný na své zrození, na své bohatství,<br>člověk pyšný na svůj rod,<br>který přehlíží i příbuzného—<br>to je branou úpadku.“</p>
<p>„Tak to poznáváme,<br>to je sedmý úpadek,<br>řekni osmý, Vznešený,<br>co je branou úpadku?“</p>
<p>„Kdo je zkažený ženami, zkažený opíjením,<br>člověk zkažený hazardní hrou,<br>který vše, co získá, promrhá [zničí]—<br>to je branou úpadku.“</p>
<p>„Tak to poznáváme,<br>to je osmý úpadek,<br>řekni devátý, Vznešený,<br>co je branou úpadku?“</p>
<p>„Kdo je nespokojen se svými ženami,<br>hřeší s nevěstkami,<br>hřeší s ženami druhých—<br>to je branou úpadku.“</p>
<p>„Tak to poznáváme,<br>to je devátý úpadek,<br>řekni desátý, Vznešený,<br>co je branou úpadku?“</p>
<p>„Muž s minuvším mládím,<br>přivede si mladou dívku,<br>z žárlivosti k ní sám nespí—<br>to je branou úpadku.“</p>
<p>„Tak to poznáváme,<br>to je desátý úpadek,<br>řekni jedenáctý, Vznešený,<br>co je branou úpadku?“</p>
<p>„Marnotratné ženě, která je oddaná pití<br>nebo takovému muži<br>udělit autoritu—<br>to je branou úpadku.“</p>
<p>„Tak to poznáváme,<br>to je jedenáctý úpadek,<br>řekni dvanáctý, Vznešený,<br>co je branou úpadku?“</p>
<p>„Kdo má malé bohatství a velkou žádostivost,<br>narodí se v rodu bojovníků<br>a na království [nadvládu] aspiruje—<br>to je branou úpadku.</p>
<p>Když tyto druhy úpadku ve světě<br>mudrc prozkoumá,<br>ušlechtilý člověk obdařený viděním,<br>sdílí bezpečný svět.“</p></blockquote>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>