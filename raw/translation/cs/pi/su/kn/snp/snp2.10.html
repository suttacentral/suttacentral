<!DOCTYPE html>
<html>
<head>
<meta charset="utf8">
<meta author="Štěpán Chromovský, Bhikkhu Gavésakó">
<title></title>
</head>
<body>
<div id="text" lang="cs">
<section class="sutta" id="snp2.10">
<article>
<div class="hgroup">
<p class="division">Suttanipáta</p>
<h1>2.10. Utthána-sutta Povzbuzení</h1>
</div>
<blockquote class="gatha"><p>Vstaňte! Posaďte se zpříma!<br>K čemu je vám spánek?<br>Vždyť jaký spánek mají ti, kdo jsou nemocní,<br>ranění a zasažení šípem [toužení]?</p>
<p>Vstaňte! Posaďte se zpříma!<br>Tvrdě se cvičte za účelem dosažení míru.<br>Nedopusťte, aby vás oklamal a ovládl král smrti,<br>když vidí vaši nedbalost.</p>
<p>Překonejte tuto připoutanost,<br>na níž lpějí bohové i lidé<br>a kterou vyhledávají.<br>Nepromarněte [vhodný] okamžik;<br>ti, kdo nechají utéct svoji příležitost,<br>naříkají pozdě v pekle.</p>
<p>Nedbalost (pamáda) je skvrna;<br>poskvrna vyrůstá z nedbalosti.<br>Skrze bystrost a vědění<br>by měl člověk vytrhnout svůj šíp.</p></blockquote>
</article>
<aside id="metaarea">
<p>Překlad <span class="author">Bhikkhu Gavésakó</span>, úprava a editace <span class="author">Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>