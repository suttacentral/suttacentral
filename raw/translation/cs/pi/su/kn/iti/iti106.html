<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti106">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>106. S Brahmy</h1>
</div>
<p>... „Mniši, s Brahmy žijí ve svém domově ty rodiny, kde jsou matka a otec ctění svými potomky. S předními mezi bohy žijí ve svém domově ty rodiny, kde jsou matka a otec ctění svými potomky. S předními mezi učiteli žijí ve svém domově ty rodiny, kde jsou matka a otec ctění svými potomky. S těmi kdo jsou hodni obdarování žijí ve svém domově ty rodiny, kde jsou matka a otec ctění svými potomky.</p>
<p>Brahmové—to je označení pro matku a otce. Přední mezi bohy—to je označení pro matku a otce. Přední mezi učiteli—to je označení pro matku a otce. Ti, kdo jsou hodni obdarování—to je označení pro matku a otce. A z jakého důvodu? Neboť matka a otec dělají mnoho pro své potomky, pečují o ně, živí je a ukazují jim tento svět.“ 
...</p>
<blockquote class="gatha"><p>„Brahmy a předními mezi učiteli jsou nazýváni matka s otcem,<br>kteří jsou hodní obdarování svými potomky, soucitní ke svému pokolení.<br>A tak moudrý by se jim měl poklonit, poctít je<br>jídlem a pitím, šatstvem a lůžky,<br>mastmi, koupelí a mytím jejich nohou.<br>Když moudrý takto ctí svou matku a svého otce,<br>je chválen již zde a nyní, a po smrti se raduje v nebi (ve vyšším světě).“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
