<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti107">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>107. Ti, kdo dělají mnoho</h1>
</div>
<p>... „Mniši, bráhmani a hospodáři pro vás dělají mnoho, neboť vás podporují rouchy, almužním jídlem, přístřeším a léčivými prostředky pro případ nemoci. A vy, mniši, rovněž děláte mnoho pro bráhmany a hospodáře, neboť jim ukazujete Dhammu, která je dobrá na počátku, dobrá uprostřed a dobrá na konci, obdařená dobrým smyslem a skladbou, neboť jim ukazujete svatý život, úplně dokonalý a zcela očištěný. Takto je svatý život žitý ve vzájemné závislosti, za účelem překonání záplavy a kvůli správnému ukončení strasti.“ ...</p>
<blockquote class="gatha"><p>„Ti, kdo žijí v domovech a ti, kdo žijí v bezdomoví, oba ve vzájemné závislosti,<br>dospívají k pravé Dhammě, nepřekonatelnému vyproštění z jha.<br>Na rouchách, potřebách, lůžkách a podložkách těch, kdo žijí v domovech<br>jsou závislí ti, kdo žijí v bezdomoví a jsou jimi zajišťováni.<br>Zatímco hospodáři, jenž mají rádi domov, žijí v závislosti na těch, kdo jsou blažení,<br>mají důvěru v tyto zasloužilé, obdařené ušlechtilou moudrostí, oddané meditačnímu pohroužení.<br>Když zde žijí podle Dhammy, stezky vedoucí do šťastného stavu,<br>těší se pak ve světě bohů a radují se ze smyslných požitků.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
