<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti95">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>95. Opětovné vyvstávání díky smyslným požitkům</h1>
</div>
<p>... „Mniši, tito tři opětovně vyvstávají díky smyslným požitkům. Kteří tři? (1.) Ti, jejichž smyslné požitky jsou založeny na podmínkách, (2.) ti, kdo se těší tvořením, a (3.) ti, kdo ovládají (řídí) vše, co je tvořeno ostatními. To jsou ti tři, kteří opětovně vyvstávají díky smyslným požitkům.“ ...</p>
<blockquote class="gatha"><p>„Božstva, jejichž smyslné požitky jsou založeny na podmínkách, božstva těšící se tvořením,<br>všeovládající božstva a všichni ostatní oddávající se smyslným požitkům,<br>ať v tomto stavu zde, či kdekoli jinde, koloběh putování nepřekročí.<br>Moudrý, poznávaje toto nebezpečí oddanosti smyslným požitkům,<br>by měl opustit všechny smyslné tužby, ať božské či lidské.<br>Když odetnul proud tužeb vůči tomu, co je milé, který je tak těžké překonat,<br>je bezezbytku odpoután a bezezbytku překonal strast.<br>Tito vědoucí s ušlechtilým viděním, moudří se správným poznáním,<br>když přímo poznali ukončení zrozování, nevstupují již do dalšího bytí.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
