<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti70">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Třetí kapitola</p>
<h1>70. Ten, kdo jedná podle špatného názoru</h1>
</div>
<p>... „Mniši, vidím bytosti obdařené špatným jednáním tělem, špatným jednáním řečí a špatným jednáním myslí, které haní (pomlouvají) ušlechtilé, zastávají špatné názory a jednají podle svých špatných názorů, jak po rozpadu těla, po smrti, znovu vyvstávají v bědném stavu, v strastném místě, v záhubě, v pekle. Když toto prohlašuji..., není to na základě toho, že jsem to slyšel od jiných asketů a bráhmanů.</p>
<p>Když toto prohlašuji..., je to na základě toho, že jsem to sám poznal, sám viděl a sám toho dosáhl.“ ...</p>
<blockquote class="gatha"><p>„Se špatně vedenou myslí, promlouvaje špatnými slovy,<br>vykonávaje špatné činy svým tělem, takový jedinec,<br>nepoučený, který nedobře (nezáslužně) koná v tomto krátkém životě,<br>po rozpadu těla, nemoudrý znovu vyvstane v pekle.“ ...</p></blockquote>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
