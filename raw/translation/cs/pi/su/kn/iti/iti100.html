<!DOCTYPE html>
<html>
<head>
<meta charset="utf8">
<title></title>
<meta author="Štěpán Chromovský, Bhikkhu Gavésakó">
</head>
<body>
<div id="text" lang="cs">
<section class="sutta" id="iti100">
<article>
<div class="hgroup">
<p class="division">Khuddaka Nikāya</p>
<p class="subdivision">Buddhova rčení</p>
<p>Čtvrtá kapitola</p>
<h1>100. Bráhman</h1>
</div>
<p>Toto bylo řečeno Vznešeným, zasloužilým, a tak jsem slyšela:</p>
<p>„Mniši, já jsem bráhman, odpovídající na požádání, s otevřenou dlaní, nesoucí své poslední tělo, nepřekonatelný lékař a chirurg. A vy jste moji synové, zrození z mých úst, zrození z Dhammy, stvoření Dhammou, dědicové Dhammy a ne materiálních věcí.</p>
<p>Jsou tyto dva druhy dávání—dávání materiálních věcí a dávání Dhammy. Vyšší z těchto dvou dávání je toto—dávání Dhammy.</p>
<p>Jsou tyto dva druhy sdílení—sdílení materiálních věcí a sdílení Dhammy. Vyšší z těchto dvou sdílení je toto—sdílení Dhammy.</p>
<p>Jsou tyto dva druhy pomoci—pomoc v materiálních věcech a pomoc v Dhammě. Vyšší z těchto dvou pomocí je tato—pomoc v Dhammě.</p>
<p>Jsou tyto dva druhy almužního daru—almužní dar materiálních věcí a almužní dar Dhammy. Vyšší z těchto dvou almužních darů je tento—almužní dar Dhammy.“</p>
<p>Toto je smyslem toho, co řekl Vznešený. A vzhledem k tomu bylo dále řečeno:</p>
<blockquote class="gatha"><p>„Tathágata, který nesobecky dává almužní dar Dhammy, je soucitný ke všem bytostem.<br>Takovému, nejvyššímu z bohů a lidí, se klaní bytosti—tomu, kdo překročil bytí.“</p></blockquote>
<p>Toto je rovněž smyslem toho, co řekl Vznešený, a tak jsem slyšela.</p>
</article>
<aside id="metaarea">
<p>Z páli a angličtiny přeložil <span class="author">Štěpán Chromovský</span></p>
<p>Redigoval <span class="author">Bhikkhu Gavésakó</span>.</p>
<p>(C) Přátelé Dhammy: <a href="http://dhammadesana.wz.cz/" target="_blanc">http://dhammadesana.wz.cz/</a></p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
