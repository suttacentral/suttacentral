<!DOCTYPE html>
<html>
<head>
<meta author="Kiribathgoda Gnanananda">
<title></title>
</head>
<body>
<div id="text" lang="si">
<section class="sutta" id="thag17.1">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරගාථාපාළි</p>
<p class="nipata">17. තිස්වෙනි නිපාතය</p>
<h1>17.1. ඵුස්ස තෙරුන්ගේ ගාථා</h1>
</div>
<p><a class="sc" id="sc949"></a>පණ්ඩරගොත්ත නමින් තාපසයෙක් හිටිය. ඒතාපසයට දැකගන්ට ලැබුණ පැහැදීම ඇති කරවන බොහෝභික්ෂූන් වහන්සේලාව. උන්වහන්සේලාගේ ඉඳුරන් හරිමශාන්තයි. සිත් දියුණු කරල තියෙන්නෙ. ඒ ගැන ඵුස්සනම් රහතන් වහන්සේගෙන් මෙහෙම ඇහුවා.</p>
<p><a class="sc" id="sc950"></a>මගේ මේ ප්‍රශ්නයට පිළිතුරු දෙනු මැනව.අනාගතයේ බිහිවන භික්ෂූන් වහන්සේලා කුමකට කැමතිවේවිද? ඉලක්කය කුමක් වේවිද? මොන වගේ ආකල්පවලින් යුක්ත වේවිද?</p>
<p><a class="sc" id="sc951"></a>පින්වත් පණ්ඩර තාපසය, එහෙම නම්, මම කියනදේ අහන්න. අනාගතයේ සිදුවන දේ මම කියන්නම්.හොඳින් මතක තියාගන්න.</p>
<p><a class="sc" id="sc952"></a>අනාගතයේ ඇති වන භික්ෂූන් වහන්සේලා, බොහෝවිට කරන්නේ ක්‍රෝධ කරන එක. පළිගන්න එක. ඇතිගුණ මකන එක. මාන්නයෙන් ඉදිමිලා නැති ගුණ හුවාදක්වන එක. ඉරිසියාවෙන් ඉඳගෙන වාදවිවාද කරන එක.</p>
<p><a class="sc" id="sc953"></a>ගැඹුරු ධර්මය දන්න බවට මාන්නයෙන් හිතාගෙනවටපිටාවේ දුවන එක විතරයි ඒ ගොල්ල කරන්නේ. චපලසිත් ඇති ඒ උදවිය සද්ධර්මය කෙරෙහිත් ගෞරවයක් නෑ.ඔවුනොවුන් කෙරෙහිත් ගෞරවයක් නෑ.</p>
<p><a class="sc" id="sc954"></a>අනාගත ලෝකයේ මේ විදිහට බොහෝ ආදීනවපහළ වෙනවා. බුදු සමිඳුන් මේ ධර්මය වදාළේ ඉතා පිරිසිදුලෙස. එහෙත් නොයෙක් මිත්‍යා මත වලින් මේ ධර්මයකිළිටි කරල දානවා.</p>
<p><a class="sc" id="sc955"></a>අනාගතයේ බලවත් වෙන්නේ ඒ භික්ෂූන් තමයි. ඒඋදවිය සංඝයාගේ ප්‍රධානත්වය උසුලනවා. එහෙත්ගුණයෙන් හීනයි. දහම තුළ විශාරද නෑ. සද්ධර්මය දන්නෙත්නෑ. කටවාචාලකම විතරයි තියෙන්නෙ.</p>
<p><a class="sc" id="sc956"></a>සංඝයා අතර වැඩසිටිනවා ගුණවත් භික්ෂූන්වහන්සේලා. ධර්මාවබෝධයත් තියෙනව. ලැජ්ජා බයත්තියෙනව. ඒ යහපත් භික්ෂූන් වහන්සේලාව වැඩකට නැති උදවිය වාගේ දුර්වල වෙලා යනවා.</p>
<p><a class="sc" id="sc957"></a>ප්‍රඥා රහිත පාපී භික්ෂූන් මොකද කරන්නේ, ඒගොල්ල රන් රිදී කෙත් වතු එළු බැටලූවන් දැසි දස්සන්පිළි ගන්නවා.</p>
<p><a class="sc" id="sc958"></a>ඔවුන්ට නුවණක් නෑ. සීලෙකුත් නෑ. සමාධියකුත්නෑ. මාන්නෙන් යුතුව හඬ උස්කරල කතා කර කර ඉන්නවා.සතුන් වගේ කෝලාහලවලට ඇලෙනවා.</p>
<p><a class="sc" id="sc959"></a>අනාගත භික්ෂූන් වහන්සේලා නිල්පාට සිවුරුපොරෝගෙන උඩඟු කමින් කුහක කමින් චාටු බස් කියකියා ශෘංගාර ජීවිත ගත කරමින් උතුම් පුද්ගලයන් විදිහටපෙනී සිටිනවා.</p>
<p><a class="sc" id="sc960"></a>අනාගත භික්ෂූන් වහන්සේලා සුදුපාට සිවුරුත්පොරව ගන්නවා. හොඳට තෙල් ගාල කොණ්ඩෙ පීරනවා.ඇස්වල අඳුන් ගාගෙන මහමග යනවා.</p>
<p><a class="sc" id="sc961"></a>ඔවුන් ගිජු වන්නේ, සුදු පාට වස්ත්‍රයටයි. විමුක්තියටපත් සිතින් යුතු රහතන් වහන්සේලා පඬු ගසා පොරවනලද පිළිකුල් රහිත වූ ”අරහත් ධජය” නම් වූ කසාවත ඔවුන්පිළිකුල් කරනවා.</p>
<p><a class="sc" id="sc962"></a>ඔවුන් ලාභයටමයි කැමති වන්නෙ. කම්මැලියි. කිසිවීරියක් නෑ. ඈත දුර වන සෙනසුන්වල හුදෙකලාවේ භාවනාකරන්ට ඔවුන්ට හැකියාවක් නෑ. ගම්වල පන්සල්වලට වෙලාකල් ගත කරනවා.</p>
<p><a class="sc" id="sc963"></a>ඔවුන් ජීවත් වෙන්නෙ මිත්‍යා ආජීවයෙන්. ඔවුන්ටයම්කිසි ආදායමක් ලැබෙනව නම්, තමන්ගේ ශිෂ්‍යයන්වපුරුදු කරවන්නෙත් කිසියම් ආදායමක් ලැබෙන ජීවිතයකටයි. සංවර වෙන්න නොවෙයි.</p>
<p><a class="sc" id="sc964"></a>යම් භික්ෂුවකට ලාභ, සත්කාර, කීර්ති, ප්‍රශංසාලැබෙන්නෙ නැත්නම්, ඔහුට කිසිම පිළිගැනීමක් නැතිවයනව. ආදායම් නැති, සුපේෂල, ප්‍රඥාවන්ත භික්ෂූන් සිටිනනමුත්, කවුරුත් උන්වහන්සේලා ඇසුරු කරන්නේ නෑ.</p>
<p><a class="sc" id="sc965"></a>තමන්ගේ ධජය තමයි සිවුර. කලූනුග පොතු වලින්යුතු කහටින් පඬු ගහලයි, ඒ සිවුරු පිළියෙල කරන්නේ.නමුත් කසාවතට ගරහල අන්‍යාගමිකයන්ගේ සංකේතයවන සුදු වස්ත්‍ර දරාගන්නවා.</p>
<p><a class="sc" id="sc966"></a>කසාවත ගැන ඔවුන්ගේ ගෞරවය නැතිවෙලාගියාම, චීවර ප්‍රත්‍යවේක්ෂාවත් ඔවුන් අත්හැරල දානවා.</p>
<p><a class="sc" id="sc967"></a>විස සහිත හුලකින් පහර කාළ, දුක් පීඩා විඳ විඳහිටියත් ඒ ඡුද්දන්ත හස්ති රාජයා පවා කටුක පීඩා අභියස,නොසිතිය හැකිතරම් වේදනා ලැබෙද්දිත්, මේ උතුම්කසාවතට ගෞරව කළා.</p>
<p><a class="sc" id="sc968"></a>එදා ඒ ඡුද්දන්ත හස්ති රාජයා, පඬු ගහල සකසපුඅරහත් ධජය දැකල ඒ සැණින්ම මෙන්න මේ ගාථාවන්කියන්න පටන් ගත්තා.</p>
<p><a class="sc" id="sc969"></a>කෙලෙස් ඉවත් නොකළ කෙනෙක්, ඉන්ද්‍රියදමනයක් නැති කෙනෙක්, සත්‍යයයෙන් තොර කෙනෙක්,සිවුරු දරාගෙන හිටියත්, ඇත්තෙන්ම ඒ තැනැත්තා සිවුරටසුදුස්සෙක් නොවෙයි.</p>
<p><a class="sc" id="sc970"></a>කෙලෙස් ඉවත් කරපු කෙනෙක්, සිල්වත් වෙලා,සමාහිත සිත් ඇතිව, ඉන්ද්‍රිය දමනයත් ඇතිව, සත්‍යයෙන්දයුක්තව නම් සිවුරු දරාගෙන ඉන්නෙ, ඇත්තෙන්ම එයාට මයි සිවුරු සුදුසු.</p>
<p><a class="sc" id="sc971"></a>සීලයක් නැති, ප්‍රඥාවක් නැති, සිතට එන එන දේකරන කියන, අවුල් වී ගිය සිත් ඇති කුසල් දහම් නැතිකෙනෙකුට මේ සිවුර නම් ගැලපෙන්නෙ නෑ.</p>
<p><a class="sc" id="sc972"></a>ඇත්තෙන්ම කෙනෙක් සිල්වත් වෙලා, සිත සමාහිතකරගෙන, පිරිසිදු අදහස් ඇතිව නම් ඉන්නෙ, එයාඒකාන්තයෙන්ම කසාවතට සුදුස්සෙක්.</p>
<p><a class="sc" id="sc973"></a>කෙනෙක් උඩඟු නම්, මාන්නයෙන් ඉදිමිලා නම්,අවබෝධ ඥානයක් නැති නම්, සීලයකුත් නැති නම්, එයාටගැලපෙන්නේ සුදු වස්ත්‍රයක් තමයි. කසාවත් මොනවටද?</p>
<p><a class="sc" id="sc974"></a>අනාගත භික්ෂූන් මෙන්ම භික්ෂුණීන්, දුෂ්ට සිතින්ඉඳගෙන, අගෞරවයෙන් තමයි කල් යවන්නෙ. මෛත්‍රීසිතින් වසන අකම්පිත සිත් ඇති රහතන් වහන්සේලාටත්ඒ උදවිය ගරහන්ට පටන් ගන්නවා.</p>
<p><a class="sc" id="sc975"></a>සිල්වත් තෙරුන් වහන්සේලා, ඒ නුවණ නැති,දුස්සීල, ඉඳුරන් දමනයක් නැනි, සිතට එන එන දේ කරන,අඥානයව හික්මවන්ට මහන්සි ගත්තද, ඒකට ඇහුම්කන්දෙන්නෙ නෑ.</p>
<p><a class="sc" id="sc976"></a>ඒගොල්ල හැදෙන්නෙ අන්න ඒ විදිහටයි. ඔවුනොවුන්කෙරෙහි ගෞරවයක් නෑ. උපාධ්‍යායන් වහන්සේලාකෙරෙහි ගෞරවයක් නෑ. රථාචාරියාට කීකරු නැතිඅශ්වයන් වගේ.</p>
<p><a class="sc" id="sc977"></a>යහපත් භික්ෂූන්ගේත්, භික්ෂුණීන්ගේත් කාලයඅවසන් වෙලා යනකොට අනාගතයේ පහළ වන්නේ ඔයආකාර වත්පිළිවෙත් තමයි.</p>
<p><a class="sc" id="sc978"></a>අනාගතයේදී මේ භයානක තත්වය ඇති වෙන්නෙ.ඒක සිද්ධ වෙන්න කලින්, ධර්මයට කීකරුව මෘදු සිත්ඇතිව මාන්නයක් නැතිව, ඔවුනොවුන් කෙරෙහිගෞරවයෙන් වාසය කරන්ට ඕන.</p>
<p><a class="sc" id="sc979"></a>මෛත්‍රී සිත් ඇති කරගන්ට ඕන. කරුණාවන්තජීවිතයක් ගෙවන්ට ඕන. සිල්වත් වෙලා සංවරයෙන් යුක්තවපටන් ගත් වීරිය පවත්වන්ට ඕන. දිවි දෙවෙනි කොටධර්මයේ හැසිරෙන්ට ඕන. වීරියෙන් වාසය කරන්ට ඕන.</p>
<p><a class="sc" id="sc980"></a>ධර්මයේ හැසිරෙන්ට ප්‍රමාද වීම භයානක දෙයක්වශයෙන් දකින්ට ඕන. අප්‍රමාදය කෙම්බිමක් වශයෙන්දකින්ට ඕන. ඒ අමා නිවන ස්පර්ශ කිරීමට ආර්ය අෂ්ටාංගිකමාර්ගය මවඩන්ට ඕන.</p>
<p class="end">මේ වනාහී ආයුෂ්මත් ඵුස්ස නම් රහත් මුනිඳුන් වදාළ ගාථාවන්ය.</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
