<!DOCTYPE html>
<html>
<head>
<meta author="Kiribathgoda Gnanananda">
<title></title>
</head>
<body>
<div id="text" lang="si">
<section class="sutta" id="thag8.3">
<article>
<div class="hgroup">
<p class="division">ඛුද්දකනිකායෙ</p>
<p class="subdivision">ථෙරගාථාපාළි</p>
<p class="nipata">8. අටවෙනි නිපාතය</p>
<h1>8.3. මහා පන්ථක තෙරුන්ගේ ගාථා</h1>
</div>
<p><a class="sc" id="sc510"></a>කිසිම විදිහයකින් බිය තැතිගැනීමක් නැතිවශාස්තෘන් වහන්සේ වැඩසිටින ආකාරය මං දැකගත්තෙයම් දවසකද, එදා ඒ මහා පුරුෂයාණන් දැකපු වෙලාවෙඉඳලා මට මං ගැනම සංවේගයක් ඇතිවුණා.</p>
<p><a class="sc" id="sc511"></a>තමන්ගේ නිවසට පැමිණෙන ශ්‍රියා කාන්තාවටඅතින් පයින් ගහල එලවා දමනවා වගේ දෙයක් තමයිශාස්තෘන් වහන්සේගේ අවවාද නොපිළිගන්නා කෙනාකරන්නෙ.</p>
<p><a class="sc" id="sc512"></a>ඒ නිසා මගේ අඹුදරුවනුත් මං අත්හැරියා. දේපලවස්තුවත් අත්හැරියා, කෙස් රැවුල් බැහැර කළා. බුද්ධශාසනයේ පැවිදි වුණා.</p>
<p><a class="sc" id="sc513"></a>උතුම් ශික්ෂාපද රැකගෙන, ඉන්ද්‍රිය සංවරයත් ඇතිකරගත්තා. බුදු සමිඳාණන්ව වන්දනා කර කර මං ඉන්නෙ අපරාජිතවයි.</p>
<p><a class="sc" id="sc514"></a>ඒ දවස්වල මගේ හිතේ දැඩි ලෙස පිහිටුවා ගෙනහිටියෙ එකම එක පැතුමයි. මේ තණ්හාව නමැති උලජීවිතය තුළින් උදුරා දමන තාක් මොහොතක් වත්ඉඳගන්නෙ නෑ.</p>
<p><a class="sc" id="sc515"></a>මං ඒ වගේ වීරියකින් වාසය කළේ. ඒ මගේ වීරියදෙස බලන්න. මං ත්‍රිවිද්‍යාව ලබාගත්තා. බුද්ධ ශාසනයසම්පූර්ණ කළා.</p>
<p><a class="sc" id="sc516"></a>පුබ්බේනිවාසඥානයද ඇති කරගත්තා. දිවැස්නුවණත් පිරිසිදු කරගත්තා. අරහත්වයත් ලබාගත්තා. දැන්මම පුද පූජා ලැබීමට සුදුසු කෙනෙක්. කෙලෙසුන්ගෙන්නිදහස් වුණ කෙනෙක්.</p>
<p><a class="sc" id="sc517"></a>රෑ ගෙවිල ගිහින් හිරු උදාවෙන කොට තෘෂ්ණාවවියලවා දමලා පළඟක් බැඳගෙන වාඩිවුණා.</p>
<p class="end">මෙය වනාහී ආයුෂ්මත් මහාපන්ථක නම් රහත් මුනිඳුන්වදාළ ගාථාවන්ය.</p>
<p class="end">අටවෙනි නිපාතය නිමා විය.(ගාථා අට බැගින් වදාළ කොටස නිමා විය)</p>
</article>
<aside id="metaarea">
<p>Translated by <span class="author">Kiribathgoda Gnanananda</span> Thero.</p>
<p>Text source from pitaka.lk</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
