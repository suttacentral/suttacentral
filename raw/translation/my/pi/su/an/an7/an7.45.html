<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၂-သမာဓိပရိက္ခာရသုတ်</title>
</head>
<body>
<div id="text" lang="my">
<section class="sutta" id="an7.45">
<article>
<div class="hgroup">
<p class="division">အင်္ဂုတ္တရနိကာယ်</p>
<p>၅-မဟာယညဝဂ်</p>
<h1>၂-သမာဓိပရိက္ခာရသုတ်</h1>
</div>
<p>၄၅။ ရဟန်းတို့ (မဂ်) သမာဓိ၏ အဆောက်အဦဖြစ်ကုန်သော တရားတို့သည် ဤခုနစ်မျိုးတို့ တည်း။</p>
<p>အဘယ်ခုနစ်မျိုးတို့နည်းဟူမူ —</p>
<p>မှန်ကန်စွာ သိမြင်မှု ‘သမ္မာဒိဋ္ဌိ’။</p>
<p>မှန်ကန်စွာ ကြံစည်မှု ‘သမ္မာသင်္ကပ္ပ’။</p>
<p>မှန်ကန်စွာ ပြောဆိုမှု ‘သမ္မာဝါစာ’။</p>
<p>မှန်ကန်စွာ ပြုလုပ်မှု ‘သမ္မာကမ္မန္တ’။</p>
<p>မှန်ကန်စွာ အသက်မွေးမှု ‘သမ္မာအာဇီဝ’။</p>
<p>မှန်ကန်စွာ အားထုတ်မှု ‘သမ္မာဝါယာမ’။</p>
<p>မှန်ကန်စွာ အောက်မေ့မှု ‘သမ္မာသတိ’တို့တည်း။</p>
<p>ရဟန်းတို့ ဤခုနစ်မျိုးသော အင်္ဂါတို့ဖြင့် ခြံရံအပ်သောစိတ်၏ တည်ကြည်မှု ‘ဧကဂ္ဂတာ’ ကို”အကြောင်းနှင့်တကွ ဖြစ်သော မြတ်သော သမာဓိ”ဟူ၍လည်းကောင်း၊ “အဆောက်အဦနှင့်တကွဖြစ်သော မြတ်သော သမာဓိ”ဟူ၍လည်းကောင်း ဆိုအပ်၏ဟု (မိန့်တော်မူ၏)။</p>
<p>ဒုတိယသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>