<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၅-ဒုတိယ ဒုစ္စရိတသုတ်</title>
</head>
<body>
<div id="text" lang="my">
<section class="sutta" id="an5.245">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၂၅) ၅-ဒုစ္စရိတဝဂ်</p>
<h1>၅-ဒုတိယ ဒုစ္စရိတသုတ်</h1>
</div>
<p>၂၄၅။ ရဟန်းတို့ ဒုစရိုက်ရှိသူ၌ အပြစ်တို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ—</p>
<p>မိမိကိုယ်တိုင်လည်း မိမိကိုယ်ကို စွပ်စွဲ၏။</p>
<p>ပညာရှိတို့ကလည်း (ဉာဏ်ဖြင့်) စိစစ်၍ ကဲ့ရဲ့ကုန်၏။</p>
<p>မကောင်းသော ကျော်စောသံသည် ပျံ့နှံ့၍ ထွက်၏။</p>
<p>သူတော်ကောင်းတရားမှ ကင်း၏။</p>
<p>မသူတော်တရား၌ တည်၏။</p>
<p>ရဟန်းတို့ ဒုစရိုက်ရှိသူ၌ အပြစ်တို့သည် ဤငါးမျိုးတို့တည်း။</p>
<p>ရဟန်းတို့ သုစရိုက်ရှိသူ၌ အကျိုးတို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ—</p>
<p>မိမိကိုယ်တိုင်လည်း မိမိကိုယ်ကို မစွပ်စွဲ။</p>
<p>ပညာရှိတို့ကလည်း (ဉာဏ်ဖြင့်) စိစစ်၍ ချီးမွမ်းကုန်၏။</p>
<p>ကောင်းသော ကျော်စောသံသည် ပျံ့နှံ့၍ ထွက်၏။</p>
<p>မသူတော်တရားမှ ကင်း၏။</p>
<p>သူတော်ကောင်းတရား၌ တည်၏။</p>
<p>ရဟန်းတို့ သုစရိုက်ရှိသူ၌ အကျိုးတို့သည် ဤငါးမျိုးတို့တည်းဟု (မိန့်တော်မူ၏)။</p>
<p>ပဉ္စမသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>