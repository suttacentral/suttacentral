<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၁ဝ-ဒုပ္ပဋိဝိနောဒယသုတ်</title>
</head>
<body>
<div id="text" lang="my">
<section class="sutta" id="an5.160">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၁၆) ၁-သဒ္ဓမ္မဝဂ်</p>
<h1>၁ဝ-ဒုပ္ပဋိဝိနောဒယသုတ်</h1>
</div>
<p>၁၆ဝ။ ရဟန်းတို့ ဖြစ်ပေါ်လာသည့် ဤတရားငါးမျိုးတို့ကို ဖျောက်နိုင်ခဲကုန်၏။</p>
<p>အဘယ်ငါးမျိုးတို့နည်းဟူမူ—</p>
<p>ဖြစ်ပေါ်လာသည့် စွဲမက်မှု ‘ရာဂ’ကို ဖျောက်နိုင်ခဲလှ၏။</p>
<p>ဖြစ်ပေါ်လာသည့် အမျက်ထွက်မှု ‘ဒေါသ’ကို ဖျောက်နိုင်ခဲလှ၏။</p>
<p>ဖြစ်ပေါ်လာသည့် တွေဝေမှု ‘မောဟ’ကို ဖျောက်နိုင်ခဲလှ၏။</p>
<p>ဖြစ်ပေါ်လာသည့် ဉာဏ်၌ ထင်မြင်မှုကို ဖျောက်နိုင်ခဲလှ၏။</p>
<p>ဖြစ်ပေါ်လာသည့် ခရီးသွားလိုစိတ်ကို ဖျောက်နိုင်ခဲလှ၏။</p>
<p>ရဟန်းတို့ ဖြစ်ပေါ်လာသည့် ဤတရားငါးမျိုးတို့ကို ဖျောက်နိုင်ခဲကုန်၏ဟု (မိန့်တော်မူ၏)။</p>
<p>ဒသမသုတ်။</p>
<p>ရှေးဦးစွာသော သဒ္ဓမ္မဝဂ် ပြီး၏။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>