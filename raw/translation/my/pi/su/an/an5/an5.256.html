<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၆-ပဌမ ဈာနသုတ်</title>
</head>
<body>
<div id="text" lang="my">
<section class="sutta" id="an5.256">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၂၆) ၆-ဥပသမ္ပဒါဝဂ်</p>
<h1>၆-ပဌမ ဈာနသုတ်</h1>
</div>
<p>၂၅၆။ ရဟန်းတို့ ဤတရားငါးမျိုးတို့ကို မပယ်ဘဲ ပဌမဈာန်သို့ ရောက်၍ နေရန် မထိုက်။</p>
<p>အဘယ်ငါးမျိုးတို့နည်းဟူမူ —</p>
<p>ကျောင်း၌ ဝန်တိုခြင်း။</p>
<p>အမျိုး ‘ဒါယကာ’၌ ဝန်တိုခြင်း။</p>
<p>လာဘ်၌ ဝန်တိုခြင်း။</p>
<p>ဂုဏ်အဆင်း၌ ဝန်တိုခြင်း။</p>
<p>တရား၌ ဝန်တိုခြင်း။ (ဤငါးမျိုးတို့တည်း)။</p>
<p>ရဟန်းတို့ ဤ တရားငါးမျိုးတို့ကို မပယ်ဘဲ ပဌမဈာန်သို့ ရောက်၍ နေရန် မထိုက်။</p>
<p>ရဟန်းတို့ ဤ တရားငါးမျိုးတို့ကို ပယ်ခြင်းကြောင့် ပဌမဈာန်သို့ ရောက်၍ နေရန် ထိုက်၏။</p>
<p>အဘယ်ငါးမျိုးတို့နည်းဟူမူ —</p>
<p>ကျောင်း၌ ဝန်တိုခြင်း။</p>
<p>အမျိုး ‘ဒါယကာ’၌ ဝန်တိုခြင်း။</p>
<p>လာဘ်၌ ဝန်တိုခြင်း။</p>
<p>ဂုဏ်အဆင်း၌ ဝန်တိုခြင်း။</p>
<p>တရား၌ ဝန်တိုခြင်း။ (ဤငါးမျိုးတို့တည်း)။</p>
<p>ရဟန်းတို့ ဤတရားငါးမျိုးတို့ကို ပယ်ခြင်းကြောင့် ပဌမဈာန်သို့ ရောက်၍ နေရန်ထိုက်၏ဟု (မိန့်တော်မူ၏)။</p>
<p>ဆဋ္ဌသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>