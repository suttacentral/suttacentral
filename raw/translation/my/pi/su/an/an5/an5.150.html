<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၁ဝ-ဒုတိယ သမယဝိမုတ္တသုတ်</title>
</head>
<body>
<div id="text" lang="my">
<section class="sutta" id="an5.150">
<article>
<div class="hgroup">
<p class="division">အင်္ဂုတ္တရနိကာယ်</p>
<p>(၁၅) ၅-တိကဏ္ဍကီဝဂ်</p>
<h1>၁ဝ-ဒုတိယ သမယဝိမုတ္တသုတ်</h1>
</div>
<p>၁၅ဝ။ ရဟန်းတို့ ဤတရားငါးမျိုးတို့သည် ဝင်စားသော ခဏ၌ ကိလေသာမှ လွတ်သော (လောကီသမာပတ်စိတ်ရှိသော) ရဟန်းအား ဆုတ်ယုတ်ရန် ဖြစ်ကုန်၏။</p>
<p>အဘယ်ငါးမျိုးတို့နည်းဟူမူ—</p>
<p>အမှုသစ်၌ မွေ့လျော်ခြင်း။</p>
<p>စကားပြောမှု၌ မွေ့လျော်ခြင်း။</p>
<p>အိပ်ခြင်း၌ မွေ့လျော်ခြင်း။</p>
<p>ဣန္ဒြေတို့၌ မပိတ်သော တံခါးရှိခြင်း။</p>
<p>စားဖွယ်၌ အတိုင်းအရှည်ကို မသိခြင်းတို့တည်း။</p>
<p>ရဟန်းတို့ ဤ တရားငါးမျိုးတို့သည် ဝင်စားသော ခဏ၌ ကိလေသာမှ လွတ်သော (လောကီ သမာပတ်စိတ်ရှိသော) ရဟန်းအား ဆုတ်ယုတ်ရန် ဖြစ်ကုန်၏။</p>
<p>ရဟန်းတို့ ဤ တရားငါးမျိုးတို့သည် ဝင်စားသော ခဏ၌ ကိလေသာမှ လွတ်သော (လောကီ သမာပတ်စိတ်ရှိသော) ရဟန်းအား မဆုတ်ယုတ်ရန် ဖြစ်ကုန်၏။</p>
<p>အဘယ်ငါးမျိုးတို့နည်းဟူမူ—</p>
<p>အမှုသစ်၌ မမွေ့လျော်ခြင်း။</p>
<p>စကားပြောမှု၌ မမွေ့လျော်ခြင်း။</p>
<p>အိပ်ခြင်း၌ မမွေ့လျော်ခြင်း။</p>
<p>ဣန္ဒြေတို့၌ ပိတ်ထားသော တံခါးရှိခြင်း။</p>
<p>စားဖွယ်၌ အတိုင်းအရှည်ကို သိခြင်းတို့တည်း။</p>
<p>ရဟန်းတို့ ဤ တရားငါးမျိုးတို့သည် ဝင်စားသော ခဏ၌ ကိလေသာမှ လွတ်သော (လောကီ သမာပတ်စိတ်ရှိသော) ရဟန်းအား မဆုတ်ယုတ်ရန် ဖြစ်ကုန်၏ဟု (မိန့်တော်မူ၏)။</p>
<p>ဒသမသုတ်။</p>
<p>ငါးခုမြောက် တိကဏ္ဍကီဝဂ် ပြီး၏။</p>
<p>တတိယသုတ်ငါးဆယ် ပြီး၏။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>