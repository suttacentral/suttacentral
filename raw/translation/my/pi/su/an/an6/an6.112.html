<!DOCTYPE html>
<html>
<head>
<meta charset="UTF-8">
<meta author="နေမျိုးဝင်း, John Nishinaga">
<title>၆-အဿာဒသုတ်</title>
</head>
<body>
<div id="text" lang="my">
<section class="sutta" id="an6.112">
<article>
<div class="hgroup">
<p class="division">အင်္ဂုတ္တရနိကာယ်</p>
<p>၁၁-တိကဝဂ်</p>
<h1>၆-အဿာဒသုတ်</h1>
</div>
<p>၁၁၂။ ရဟန်းတို့ တရားတို့သည် ဤသုံးမျိုးတို့တည်း။</p>
<p>အဘယ်သုံးမျိုးတို့နည်းဟူမူ—</p>
<p>သာယာအပ်သည်၏ အစွမ်းဖြင့် ဖြစ်သော ‘အဿာဒ’ ဒိဋ္ဌိ။</p>
<p>အတ္တဘောသို့ အစဉ်လိုက်၍ ဖြစ်သော ‘သက္ကာယ’ ဒိဋ္ဌိ။</p>
<p>မှားသောအားဖြင့် မြင်မှုဟု ဆိုအပ်သော (ခြောက်ဆယ့်နှစ်ပါးသော) မိစ္ဆာဒိဋ္ဌိတို့တည်း။</p>
<p>ရဟန်းတို့ တရားတို့သည် ဤသုံးမျိုးတို့တည်း။</p>
<p>ရဟန်းတို့ ဤသုံးမျိုးသော တရားတို့ကို ပယ်ရန် တရားသုံးမျိုးတို့ကို ပွါးများအပ်ကုန်၏။</p>
<p>အဘယ်သုံးမျိုးတို့နည်းဟူမူ—</p>
<p>‘အဿာဒ’ ဒိဋ္ဌိကို ပယ်ရန် အနိစ္စသညာကို ပွါးများအပ်၏။</p>
<p>သက္ကာယဒိဋ္ဌိကို ပယ်ရန် အနတ္တသညာကို ပွါးများအပ်၏။</p>
<p>မိစ္ဆာဒိဋ္ဌိကို ပယ်ရန် သမ္မာဒိဋ္ဌိကို ပွါးများအပ်၏။</p>
<p>ရဟန်းတို့ ဤသုံးမျိုးသော တရားတို့ကို ပယ်ရန် ဤတရားသုံးမျိုးတို့ကို ပွါးများအပ်ကုန်၏ဟု (မိန့်တော်မူ၏)။</p>
<p>ဆဋ္ဌသုတ်။</p>
</article>
<aside id="metaarea">
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class="editor">နေမျိုးဝင်း</span> and <span class="editor">John Nishinaga</span>.</p></aside>
</section>
</div>
</body>
</html>