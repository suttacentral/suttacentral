<!DOCTYPE html>
<html>
<head>
<meta charset="UTF-8">
<meta author="Shai Schwartz">
<title></title>
</head>
<body>
<div id="text" lang="he">
<div id="toc"></div>
<section class="sutta" id="dn10">
<article style="direction: rtl;">
<div class="hgroup">
<p>Dīgha Nikāya 10</p>
<p>Subha Sutta—סוּבְּהַה סוּטַּה</p>
<h1>10. השיחה עם סוּבְּהַה</h1>
</div>

<h2>הצעיר סוּבְּהַה <i lang="pi">(Subhamāṇavavatthu)</i></h2>
<p><a class="ss" id="ss1.1"></a>כך שמעתי. פעם התגורר המכובד אַנַנְדַה בסַבָאטְּהִי, בחורשת גֶ'טַה, בפארק של אַנָאטְהַפִּינְדִיקַה, זמן קצר לאחר מותו הסופי של הבּוּדְּהַה. באותה עת הצעיר סוּבְּהַה, בנו של טוֹדֵיַּה, שהה בסָאבַטְּהִי לשם עסקים שונים.</p>
<p><a class="ss" id="ss1.2"></a>וסוּבְּהַה אמר לבחור מסויים: "לך, חביבי, אל המקום בו המכובד אַנַנְדַה נמצא ושאל אותו לשלומו בשמי, אם בריאותו טובה, אם אינו תשוש, אם הוא בריא, מלא מרץ וחי בנוחות, ואמור לו: 'טוב יהיה אם המכובד אַנַנְדַה, מתוך חמלה, יבקר את משכנו של סוּבְּהַה בנו של טוֹדֵיַּה.'"</p>
<p><a class="ss" id="ss1.3"></a>"כן, אדוני", השיב הבחור ולאחר מכן הלך אל המכובד אַנַנְדַה, החליף עמו ברכות נימוסין, התיישב במקום ראוי, ומסר את ההודעה.</p>
<p><a class="ss" id="ss1.4"></a>והמכובד אַנַנְדַה השיב: "אין זה הזמן המתאים כעת, בחור צעיר, נטלתי תרופה היום. ייתכן ונוכל לבוא מחר אם הזמן והמאורע יתאימו." והצעיר קם, חזר אל סוּבְּהַה ודיווח לו על חילופי הדברים בינו לבין המכובד אַנַנְדַה, ואז הוסיף "משימתי הושלמה, המכובד אַנַנְדַה יגיע מחר אם הדבר יתאפשר לו."</p>
<p><a class="ss" id="ss1.5"></a>ואכן, לאחר שהסתיים אותו לילה, קם המכובד אַנַנְדַה השכם בבוקר, לקח את גלימתו וקערתו, ובליוויו של המכובד צֵ'טַקַה, הגיע אל משכנו של סוּבְּהַה והתיישב במקום שהוכן לכבודו קודם לכן. סוּבְּהַה ניגש אל המכובד אַנַנְדַה, החליף איתו ברכות נימוסין והתיישב במקום ראוי, ואז אמר: "המכובד אַנַנְדַה היה זמן רב עוזרו האישי של המכובד גוֹטַמַה, שהה במחיצתו והיה בקרבתו. אתה אַנַנְדַה המכובד תדע אילו דברים המכובד גוֹטַמַה שיבח—עם מה דירבן, מה המליץ, ובמה ביסס אנשים. מה היו הדברים האלה?"</p>
<p><a class="ss" id="ss1.6"></a>"סוּבְּהַה, היו שלוש קבוצות של דברים אותם הבּוּדְּהַה שיבח, ואיתם דירבן, אותם המליץ ובהם ביסס אנשים. מהן השלוש? קבוצת המוסר האצילי, קבוצת הריכוז האצילי וקבוצת החוכמה האצילית. אלה היו שלוש הקבוצות אותן הבּוּדְּהַה שיבח, ואיתם דירבן, אותם המליץ ובהם ביסס אנשים."</p>
<h2>קבוצת המוסר <i lang="pi">(sīlakkhandha)</i></h2>
<p>"אם כך, אַנַנְדַה המכובד, מהי קבוצת המוסר האצילי אשר המכובד גוֹטַמַה שיבח…?"</p>
<p><a class="ss" id="ss1.7"></a>-29 "בחור צעיר, טַטְהָאגַטַה מופיע בעולם—אַרַהַנְט, בּוּדְּהַה ער בשלמות בזכות עצמו, מושלם בידע ובמוסר, הוא שהלך-מעבר, יודע העולמות, הטוב במאמנים את אלה הנכונים לאימון, מורה בני האדם והישויות השמימיות, הבּוּדְּהַה הנעלה. הוא מגלה את העולם הזה לידיעת אחרים עם כלל הדֶווֹת, המָארוֹת, והבְּרַהְמוֹת שבו, את הדור הזה עם הפרושים והברהמינים, השליטים והאנשים, לאחר שהבין אותו בידיעה ישירה. הוא מלמד את הדְהַמַּה הנפלאה בתחילתה, נפלאה באמצעה ונפלאה בסופה, ברוחה ובלשונה. והוא מציג את החיים הרוחניים המושלמים והטהורים לחלוטין.</p>
<p>בעל-בית יוצא לפרישות אל חיי חסר-בית ומתרגל מוסריות… (סוּטַּה 2, פסקאות 41–63) כך הוא מפתח את המוסר במלואו.</p>
<p><a class="ss" id="ss1.30"></a>זוהי קבוצה המוסר האצילי אותה הבּוּדְּהַה שיבח… אך עדיין נותר עוד לעשות."</p>
<p>"זה נפלא, המכובד אַנַנְדַה, זה מדהים! הקבוצה הזו של המוסר האצילי ממומשת בשלמות ואינה מחסירה דבר. אינני רואה את הקבוצה הזו של המוסר האצילי ממומשת באופן הזה באף מקום בין הפרושים והברהמינים של חסידי אמונות אחרות. ואם מי מהם היה מוצא שלמות כזו בהם, אז הם היו אומרים: 'עשינו די והותר! מטרת הפרישות שלנו הושגה! לא נותר דבר נוסף לעשות מעבר לכך!' ועדיין המכובד אַנַנְדַה מצהיר שנותר עוד לעשות!"</p>
<h2>קבוצת הריכוז <i lang="pi">(samādhikkhandha)</i></h2>
<p><a class="ss" id="ss2"></a></p>
<p><a class="ss" id="ss2.1"></a>"אַנַנְדַה המכובד, מהי קבוצת הריכוז האצילי אשר המכובד גוֹטַמַה שיבח…?"</p>
<p><a class="ss" id="ss2.2"></a>-2.18 "הוא מרסן את דלתות החושים… (סוּטַּה 2, פסקאות 64–74). הוא משיג את ארבע הגְ'הָאנוֹת… (סוּטַּה 2, פסקאות 75–82) כך הוא מפתח את התודעה במלואה. הוא משיג זאת דרך ריכוז.</p>

<p><a class="ss" id="ss2.19"></a>זוהי קבוצת הריכוז האצילי אותה הבּוּדְּהַה שיבח… אך עדיין נותר עוד לעשות."</p>
<p>"זה נפלא, המכובד אַנַנְדַה, זה מדהים! הקבוצה הזו של הריכוז האצילי ממומשת בשלמות ואינה מחסירה דבר. אינני רואה את הקבוצה הזו של הריכוז האצילי ממומשת באופן הזה באף מקום בין הפרושים והברהמינים של חסידי אמונות אחרות. ואם מי מהם היה מוצא שלמות כזו בהם, אז היו אומרים: 'עשינו די והותר! מטרת הפרישות שלנו הושגה! לא נותר דבר נוסף לעשות מעבר לכך!' ועדיין המכובד אַנַנְדַה מצהיר שנותר עוד לעשות!"</p>
<h2>קבוצת החוכמה <i lang="pi">(paññākkhandha)</i></h2>
<p><a class="ss" id="ss2.20"></a>"אַנַנְדַה המכובד, מהי הקבוצה של החוכמה האצילית אשר המכובד גוֹטַמַה שיבח…?"</p>
<p><a class="ss" id="ss2.21"></a>-2.22 "כך, עם תודעה מרוכזת הוא משיג תובנות שונות… (סוּטַּה 2, פסקאות 83–84). הוא משיג זאת דרך חוכמה.</p>

<p><a class="ss" id="ss2.23"></a>-2.36 הוא מבין את ארבע אמיתות האציליים, הדרך וחדלון התחלואים (סוּטַּה 2, פסקאות 85–97), והוא יודע: 'הלידה הגיעה אל קֵצַהּ, החיים הרוחניים הגיעו אל קֵצַם, מה שהיה לעשות נעשה, אין יותר מזה דבר.'</p>
<p><a class="ss" id="ss2.37"></a>זוהי קבוצת החוכמה האצילית אשר הבּוּדְּהַה שיבח, איתה הוא דירבן, אותה המליץ, ובה ביסס אנשים. ומעבר לכך לא נותר דבר נוסף לעשות.</p>
<p>"זה נפלא, המכובד אַנַנְדַה, זה מדהים! הקבוצה הזו של החוכמה האצילית ממומשת בשלמות ואינה מחסירה דבר. אינני רואה את הקבוצה הזו של החוכמה האצילית ממומשת באופן הזה באף מקום בין הפרושים והברהמינים של חסידי אמונות אחרות. ואין דבר לעשות מעבר לכך!</p>
<p>מצוין, המכובד אַנַנְדַה, מצוין המכובד אַנַנְדַה! בדיוק כמו ליישר מה שהפוך, או לחשוף מה שמוסתר, או להראות את הדרך הנכונה למי שאבד, או להחזיק מנורה במקום חשוך כך שבעלי עיניים יוכלו לראות עצמים, באותו אופן, המכובד אַנַנְדַה הציג את הדְהַמַּה בדרכים רבות. אני שם את מבטחי בבּוּדְּהַה, בדְהַמַּה, ובקהילת הנזירים. יקבל נא אותי המכובד אַנַנְדַה כתומך מעתה ועד סוף חיי!</p>
</article>
<aside id="metaarea">
<p>Translator: <span class="author">Shai Lior Schwartz</span></p>
<p>Translated from the Pali and the English translation (Maurice Walshe, Wisdom Publications, 1995) by Shai Lior Schwartz.</p>
<p>Full translation of the Digha Nikaya to Hebrew. Original Hebrew name <cite class="book" style="direction: rtl;">"קובץ השיחות הארוכות של הבודהה, תרגום הדיגהה ניקאיה מאת שי שוורץ"</cite>. First edition, 2014</p>
<p>Copyright © 2014 by Shai Schwartz. Dhammadana Publications.</p>
<p>This text has been made available by the kind permission of Shai Schwartz. It was released under the following licence terms:</p>
<p>For free distribution. This work may be republished, reformatted, reprinted and redistributed in any medium. However, any such republication and redistribution is to be made available to the public on a free and unrestricted basis, and translations and other derivative works are to be clearly marked as such.</p>
<p>Dhammadana Publication<br>Tel-Aviv<br>Israel<br><a href="http://www.buddha.co.il/" target="_blanc">www.buddha.co.il</a><br><a href="mailto:sahi@buddha.co.il">shai@buddha.co.il</a></p>
<p>Complete book available from Shai Schwartz, Dhammadana Publications.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>