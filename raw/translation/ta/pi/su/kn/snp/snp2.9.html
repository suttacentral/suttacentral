<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp2.9">
<article>
<div class="hgroup">
<p class="division" lang="pi">சுத்த நிபாதம் 2.9</p>
<h1>கிம்சீல சூத்திரம்: எத்தகைய ஒழுக்கம் தேவை?</h1>
</div>
<blockquote class="gatha">
<p>“ எத்தகைய ஒழுக்கத்தோடு,<br>எனென்ன பண்புகளோடு,<br>எப்படிப்பட்ட நடத்தையைப் பேணுவதால்<br>ஒருவர் சரியான முறையில் இருந்து<br>மேலான நோக்கத்தை அடைய முடியும்?</p>
<p>ஒருவர் தன்னைவிட மேன்மையானவரை<br>மதிக்க வேண்டும்<br>பொறாமைப்படக் கூடாது;<br>எந்த நேரத்தில் ஆசானைப் பார்ப்பதென்ற<br>அறிவு நுட்பம் இருக்க வேண்டும்;<br>ஒரு தம்ம போதனை நிகழும் போது<br>அதன் முக்கியத்துவத்தை<br>உணர வேண்டும்;<br>தெளிவாகப் போதிக்கப் படுவதை<br>உன்னிப்பாகக் கேட்க வேண்டும்;<br>சரியான நேரத்தில் தாழ்மையுடன், பிடிவாதத்தை விட்டுவிட்டு<br>ஆசிரியரிடம் செல்ல வேண்டும்;<br>போதனைகளை, அதன் பொருளை,<br>அடக்கத்தை, புனித வாழ்வை<br>நினைவுக்குக் கொண்டுவந்து<br>அதன்படி ஒழுக வேண்டும்.</p>
<p>அறத்தில் மகிழ்ந்து,<br>அறத்தைச் சுவைத்து,<br>அறத்தில் நிலைத்து,<br>அறத்தை எப்படி ஆராய்வதென்று அறிந்து<br>நுட்பத்தோடு பேச வேண்டும்.<br>அறத்தைக் தாழ்த்தும் வகையில்<br>ஒருவர் பேசக் கூடாது,<br>நேர்மையாக நன்கு கூறப்பட்ட வார்த்தைகளால்<br>தனது வாழ்க்கைக்கு<br>வழியமைத்துக் கொள்ள வேண்டும்.</p>
<p>சிரிப்பு, விதண்டைப் பேச்சு,<br>புலம்பல், வெறுப்பு,<br>ஏமாற்றுதல், தவறான வழிகாட்டுதல்,<br>பொறாமை, அகம்பாவம்,<br>எதிர்ப்பு, முரண்படுதல்,<br>கசப்பு, மோகமயக்கம் ஆகியவற்றைத் தவிர்த்து<br>போதை இல்லாமல் உறுதியோடு<br>சுதந்திரமாக வந்து போக வேண்டும்.</p>
<p>நன்றாக பேசப்பட்ட வார்த்தைகளின்<br>சாரத்தை அறிந்து கொள்ள வேண்டும்;<br>கற்றதும், அறிந்ததும்: அதன் சாரம் தான்<br>ஒருக்கம் (ஒருமுகப்படுதல்).</p>
<p>ஒருவர் அவசரப்பட்டாலோ, விவேகமற்று நடந்து கொண்டாலோ,<br>அவர் விவேகமும், கற்றதும்<br>வளர்வதில்லை.<br>மேன்மையானோர் கற்பித்த போதனைகளைக்<br>கேட்டு மகிழ்வோர்<br>பேச்சிலும், நடத்தையிலும், மனத்திலும்<br>சிறந்து விளங்குகின்றனர்.</p>
<p>அவர்கள் அமைதியில்,<br>சாந்தத்தில்<br>ஒருக்கத்தில் நிலை பெற்று<br>விவேகமானவரும், கற்றவரும்<br>அடைந்த (மரவைரம் போன்ற) உறுதியான நிலையை<br>அடைகின்றனர்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
