<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp5.12">
<article>
<div class="hgroup">
<p class="division" lang="pi">சுத்த நிபாதம் 5.12</p>
<h1>ஜாதுக்கண்ணின்-மாணவ-பூச்சா: ஜாதுக்கண்ணின் கேள்வி</h1>
</div>
<blockquote class="gatha">
<p><span class="speaker">ஜாதுக்கண்ணின்:</span><br>புலன் இன்பங்களை வேண்டாத,<br>வெள்ளத்தைத் தாண்டிய<br>வீரரைப் பற்றிக் கேள்விப்பட்டு நான்<br>ஒரு கேள்வியுடன் வந்துள்ளேன்:<br>அமைதி நிலையைப் பற்றிக் கூறுங்கள்,<br>பிரகாசமான ஞானக்கண் உடையவரே.<br>அண்ணலே,<br>உள்ளது உள்ளபடி அதைப் பற்றிக் கூறுங்கள்.<br>ஏனென்றால் பகவர்<br>புலன் இன்பங்களுக்கு மேம்பட்டு<br>வாழ்கின்றவர்,<br>பிரகாசிக்கும் கதிரவன்<br>அதன் ஒளிச்சுடரின் காரணமாகப்<br>பூமியைவிட மேம்பட்டு இருப்பது போல.<br>எனது விவேகம் எல்லையுடையது,<br>உங்கள் மெய்ஞ்ஞானமோ ஆழமானது.<br>தம்மத்தை—<br>பிறப்பையும், மூப்பையும்<br>கைவிடும் அந்த வழியைக் கற்பியுங்கள்.</p>
<p><span class="speaker">புத்தர்:</span><br>புலன் இன்பங்களுக்கான அவாவை அடக்கி,<br>துறவறத்தை (எளிமையை) ஓய்வென்று கருதிக்கொள்.<br>எதனையும் பற்றவும் வேண்டாம்,<br>நிராகரிக்கவும் வேண்டாம்.<br>முடிந்து போனதை எரித்துவிடு,<br>வரப்போவதற்கு ஏங்காதே.<br>இரண்டுக்கும் இடையில் உள்ள எதையும்<br>பற்றிக் கொள்ளா விட்டால்,<br>அமைதியாக இருப்பாய்.<br>அரு-வுருவுக்கு (அருவம்—மனம், உருவம்- உடல்) முழுமையாக ஆசைப்படாத<br>பிராமணர்<br>மாரனின் வலையில்<br>சிக்கிக் கொள்ளும் மாசுகள் இல்லாதவர்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
