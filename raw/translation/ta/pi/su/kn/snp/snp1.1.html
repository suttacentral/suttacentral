<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp1.1">
<article>
<div class="hgroup">
<p class="division" lang="pi">சுத்த நிபாதம் 1.1</p>
<h1>உரக சூத்திரம்: அறவை / பாம்பு</h1>
</div>
<blockquote class="gatha">
<p>எவனொருவனால் தன் கோபத்தை<br>அது தோன்றியவுடனே கட்டுப்படுத்த முடிகிறதோ,<br>அவன் வேகமாகப் பரவும் பாம்பின் விஷத்தைத்<br>தக்க நேரத்தில் கட்டுப்படுத்தும் மாற்று மருந்தைப் போன்றவன்.<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>குளத்தில் நுழையும் போது தாமரைச் செடிகள் களைந்தெறியப் படுவதுபோல,<br>எவனொருவன் தன் காமத்தை முற்றிலும் துண்டித்து விடுகின்றானோ<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>எவனொருவன் தன் வேட்கையை,<br>அதன் கொடிய வேகமான ஓட்டத்தை வற்ற வைப்பதால், முற்றிலும் துண்டிக்கின்றானோ<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>எவனொருவன் தன் அகம்பாவத்தை,<br>பெரும் காற்றில் வலுவில்லாத மூங்கில் பாலம் நொறுக்கப்படுவது போல, முற்றிலும் அழித்து விடுகின்றானோ<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>எந்த விதமான பவம் எடுத்தாலும் (தோற்றத்திலும்),<br>பூக்காத அத்திமரத்தில்<br>பூக்களைப் வீணாகத் தேடுவதைப்போல<br>அதில் சாரமில்லாததை உணரும் ஒரு துறவி<br>— இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>எவனொருவன் தன் உள்ளத்தில் பொறாமையும், வெறுப்பும் இல்லாமல் உள்ளானோ,<br>‘இப்படி ஆக வேண்டும்’, இல்லாவிட்டால் ‘அப்படி ஆக வேண்டும்’ என்பனவற்றையெல்லாம் கடந்து செல்கின்றானோ<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>எவனொருவன் தீய எண்ணங்களையெல்லாம் எரித்து விடுகிறானோ,<br>தன் உள்ளத்திலிருந்து அவற்றை முழுவதும் துண்டித்து விடுகின்றானோ<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>மிகத் தூரம் செல்லாமலும் அதேசமயம் பின்தங்கி விடாமலும்<br>சிக்கலான உலக விஷயங்களைத் தாண்டிச்சென்ற துறவி (உலக விஷயங்களில் சிக்கிக் கொள்ளாமல்)<br>—இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>அதிக தூரம் செல்லாமலும் அதேசமயம் பின்வாங்காமலும்<br>“இவை எல்லாம் மாயை (சாரமற்றவை),” என்று உலகைப் புரிந்தவன்<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>அதிக தூரம் செல்லாமலும், அதேசமயம் பின்வாங்காமலும்<br>“இவை எல்லாம் மாயை (சாரமற்றவை),” என்று அவா இல்லாமல் வாழத் தெரிந்த துறவி<br>— இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>மிகத்தூரம் செல்லாமலும் அதேசமயம் பின்வாங்காமலும்<br>“இவை எல்லாம் மாயை (சாரமற்றவை),” என்று காமம் இல்லாமல் வாழத் தெரிந்தவன்<br>— அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>மிகத்தூரம் செல்லாமலும் அதேசமயம் பின்வாங்காமலும்<br>“இவை எல்லாம் மாயை (சாரமற்றவை),” என்று வெறுப்பு இல்லாமல் வாழத் தெரிந்தவன்<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>மிகத்தூரம் செல்லாமலும் அதேசமயம் பின்வாங்காமலும்<br>“இவை எல்லாம் மாயை (சாரமற்றவை),” என்று அறியாமை இல்லாமல் வாழத் தெரிந்தவன்<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>தற்போது செயலற்று இருந்தாலும் எளிதில் தூண்டப்படக் கூடிய மாசுகள் இல்லாதவன்<br>அவன் திறனற்ற பண்புகள் வேறோடு பிடுங்கப் பட்டிருப்பவன்<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>கவலையினால் உண்டான மன நிலைகள் இல்லாதபோது<br>அவன் மீண்டும் புவியில் பிறக்க காரணம் இல்லாததால்,<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>பற்றினால் உண்டான மன நிலைகள் இல்லாதபோது<br>இருந்தால் அவன் கட்டுப்பட்டு இருக்கக்கூடும்<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
<p>ஐந்து கிலேசங்களையும் கைவிட்ட ஒருவன்<br>சந்தேகங்கள் இல்லாமல் நிதானத்தோடும், உள்ளத்தில் எந்தத் தீமையும் இல்லாமல் இருப்பவன்<br>—அப்படிப்பட்ட துறவி இம்மையையும் கைவிடுகிறான், மறுமையையும் கைவிடுகிறான்,<br>அறவை தன் தேய்ந்து போன சட்டையைக் கைவிடுவது போல.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: ஞானபொணிகா தேரர்.</p>
<p>Translated from the Pali by: Nyanaponika Thera</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
