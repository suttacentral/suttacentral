<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp5.14">
<article>
<div class="hgroup">
<p class="division" lang="pi">சுத்த நிபாதம் 5.14</p>
<h1>உதய-மாணவ-பூச்சா: உதயரின் கேள்விகள்</h1>
</div>
<blockquote class="gatha">
<p><span class="speaker">உதயர்:</span><br>ஆழ்தியானத்தில் உள்ள ஒருவர்,<br>கறையற்று அமர்ந்திருப்பவர்,<br>அவா அற்றவர்,<br>அவரது கடமையை முடித்தவர்,<br>மாசற்றவர்,<br>அனைத்துப் பற்றுகளையும் நீக்கி அப்பால் சென்றவரிடம்<br>நான் ஒரு கேள்வி கேட்க வந்துள்ளேன்.<br>அறிவினால், அறியாமையை உடைப்பதனால்<br>உண்டாகும் விடுதலையைப்<br>பற்றிக் கூறுங்கள்.</p>
<p><span class="speaker">புத்தர்:</span><br>புலன் ஆசைகளையும்<br>மகிழ்ச்சியற்ற நிலைகளையும்<br>கைவிடுவதனால்,<br>சோம்பலை விட்டு நீங்கி,<br>கவலைகளை ஒதுக்கி,<br>சமமனநிலையையும், கடைப்பிடியையும் தூய்மையாக்கி,<br>மனத்தின் பண்புகளைப் பரிசோதிப்பதை<br>முன்னணியில் வைத்திருப்பது:<br>அறிவினால், அறியாமையை உடைப்பதினால்<br>உண்டாகும் விடுதலை இதுவே.</p>
<p><span class="speaker">உதயர்:</span><br>உலகம் எதனோடு கட்டுப்பட்டுள்ளது?<br>அதனை எதனோடு ஆராய்வது?<br>எதைக் கைவிடுவதால் கட்டிலிருந்து விடுபடுகிறோம்?</p>
<p><span class="speaker">புத்தர்:</span><br>பெருமகிழ்ச்சியினால் உலகம் கட்டுப்பட்டுள்ளது.<br>ஒருமுகப்பட்ட எண்ணங்களோடு அதனை ஆராய வேண்டும்.<br>வேட்கையைக் கைவிடுவதால் கட்டிலிருந்து விடுபடுகிறோம்.</p>
<p><span class="speaker">உதயர்:</span><br>இவ்வாறு கடைப்பிடியோடு வாழ்வதால்<br>உணர்வை (அறிநிலையை) நிறுத்திவிட முடியுமா?<br>தங்களைக் கேட்கிறோம் ஐயா,<br>பதிலைக் கேட்கக் காத்திருக்கிறோம்.</p>
<p><span class="speaker">புத்தர்:</span><br>உள்ளும் புறமும் நுகர்ச்சியோடு குதூகலப்படாமல்:<br>இவ்வாறு கடைப்பிடியோடு வாழ்பவர் உணர்வை நிறுத்தி விடுகிறார்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
