<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp5.6">
<article>
<div class="hgroup">
<p class="division" lang="pi">சுத்த நிபாதம் 5.6</p>
<h1>தோதக-மாணவ-பூச்சா சூத்திரம்: தோதகரின் கேள்விகள்</h1>
</div>
<blockquote class="gatha">
<p><span class="speaker">தோதகர்:</span><br>பகவரைக் கேட்கிறேன்.<br>தயவுகூர்ந்து பதில் கூறவும்.<br>உங்கள் வார்த்தைகளைக் கேட்கக் காத்திருக்கிறேன், முனிவரே.<br>நீங்கள் சொல்வதைக் கேட்ட பின்,<br>எனது விடுதலைக்காக நான் பயிற்சி செய்வேன்.</p>
<p><span class="speaker">புத்தர்:</span><br>அப்படியானால்<br>ஆர்வத்துடன்—<br>நுண்ணறிவோடும், கடைப்பிடியோடும் இருந்து,<br>பின் நான் சொல்வதைக் கேட்டு விட்டு<br>உனது விடுதலைக்காகப் பயிற்சி செய்யவும்.</p>
<p><span class="speaker">தோதகர்:</span><br>தேவரும், மனிதரும் வாழும்<br>இந்த உலகில் நான்<br>எதற்கும் சொந்தம் கொண்டாடாத<br>ஒரு பிராமணனைப் பார்க்கிறேன்.<br>எல்லாம் தெரிந்த அறிவாற்றலுள்ளவர்.<br>எனது சந்தேகங்களிடமிருந்து விடுவிக்கவும், ஓ சாக்கியரே!</p>
<p><span class="speaker">புத்தர்:</span><br>இந்த உலகில் எவரையும்<br>சந்தேகங்களிலிருந்து என்னால்<br>விடுவிக்க முடியாது, தோதக.<br>ஆனால் மிகச் சிறந்த தம்மத்தைத் தெரிந்து கொண்ட பின்<br>நீரே வெள்ளத்தைக் கடந்து விடலாம்.</p>
<p><span class="speaker">தோதகர்:</span><br>தனிமை பற்றிய தம்மத்தை<br>(பற்றில்லாத நிலை பற்றி)<br>நான் தெரிந்து கொள்வதற்காகக்<br>கருணையுடன் போதனை செய்யவும்,<br>ஓ பிராமணரே,<br>.<br>அதனால் பரந்த ஆகாசம் போல<br>அங்கலாய்ப்பு இல்லாமல்,<br>இங்கேயே<br>சுதந்திரமாக,<br>அமைதியாக<br>வாழ்வேன்.</p>
<p><span class="speaker">புத்தர்:</span><br>நான் இங்கேயே இப்போதே கிடைக்கும்<br>அமைதி பற்றிப்<br>—மற்றவரிடம் கேள்விப்பட்ட வார்த்தைகளை அல்ல—<br>போதிக்கிறேன். அதனை அறிந்து<br>கடைப்பிடியுடன் வாழ்ந்து,<br>உலகச் சிக்கல்களுக்கு அப்பால்<br>உன்னால் போக முடியும்.</p>
<p><span class="speaker">தோதகர்:</span><br>அந்த மேன்மையான அமைதியை<br>நான் விரும்புகிறேன், மாமுனியே.<br>அதனை அறிந்து<br>கடைப்பிடியுடன் வாழ்ந்து,<br>உலகச்சிக்கல்களுக்கு அப்பால்<br>நான் போவேன்.</p>
<p><span class="speaker">புத்தர்:</span><br>நீ அக்கறைகாட்டும் எந்த விஷயமானாலும்<br>மேல், கீழ், எதிர்ப்புறத்தில், நடுவில்:<br>அதனை உலகில் உள்ள கட்டென்று தெரிந்து கொள்,<br>வேட்கை உண்டாக்க வேண்டாம்<br>—ஆவதற்கும், ஆகாமல் இருப்பதற்கும்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
