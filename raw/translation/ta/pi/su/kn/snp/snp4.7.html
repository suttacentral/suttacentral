<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp4.7">
<article>
<div class="hgroup">
<p class="division" lang="pi">சுத்த நிபாதம் 4.7</p>
<h1>திஸ்ஸ மெத்தெய்ய சூத்திரம்: திஸ்ஸ மெத்தெய்ய</h1>
</div>
<blockquote class="gatha">
<p>“அன்புள்ள ஐயா,<br>துறவு பூண்டவர்கள் உடல் உறவில் ஈடுபவதன்<br>ஆபத்துக்களைப் பற்றி விளக்குங்கள்.<br>உங்கள் போதனையைக் கேட்ட பின்<br>நாங்கள் தனிமையில் பயில்வோம்.”</p>
<p><span class="speaker">புத்தர்:</span><br>உடல் உறவுகளில் ஈடுபடும் துறவிகளுக்குப்<br>போதனைகள் குழப்பம் தருவதாகத் தோன்றுகிறது. (போதனைகளை மறந்து விடுகிறார்)<br>பின் அவர் பயிற்சியில் தவறு செய்கிறார்:<br>இது அவரது இழிதன்மையைக் குறிக்கும்.<br>துறவு மேற்கொண்ட ஒருவர் பின்<br>உடல் உறவுகளில் ஈடுபட்டால்<br>—கட்டுப்பாடில்லாத (மாட்டு) வண்டியைப்போல—<br>அவர் உலகில் வெட்கம் கெட்டவராகவும்,<br>சாதாரண மனிதராகவும் கருதப் படுகிறார்.<br>முன்பு அவருக்கிருந்த கௌரவமும் கண்ணியமும்: குலைந்து விடுகிறது.<br>இதை அறிந்து<br>உடல் உறவுகளில் உள்ள ஈடுபாட்டைத் தவிர்க்கப் பயிற்சி செய்ய வேண்டும்.</p>
<p>காம எண்ணங்களால் மூழ்கி விட்டதால்<br>அவர் எதையோ யோசித்தவாறு இருக்கிறார்—<br>பரிதாபமான பிச்சைக்காரனைப்போல.<br>மற்றவர் இகழ்வதைக் கேட்டு,<br>அவர் துயரப்படுகிறார்;<br>அல்லது தனக்கு எதிரான வதந்திகளைக் கேட்டுப் பழிவாங்க நினைக்கின்றார்.<br>இது அவருக்கு மேலும் சிக்கலை விளைவிக்கிறது. அவர் பொய்மையில்<br>மூழ்குகிறார்.</p>
<p>துறவற வாழ்க்கையை மேற்கொண்டபோது<br>அவரை ஞானமுடையவர்<br>என்று பாராட்டிய மக்கள்,<br>மீண்டும் உடலுறவுகளில் ஈடுபட்டதனால்<br>அவருக்கு ‘முட்டாள்’ என்று பட்டம் சூட்டுகின்றனர்.</p>
<p>இந்தக் குறைபாடுகளைக் கண்டபின்,<br>முனிவர் இங்கே—முன்னும் பின்னும்—(எக்காலத்திலும்)<br>தனிமையான வாழ்க்கை வாழ<br>மேலும் உறுதி கொள்கிறார்;<br>உடல் உறவுகளில் ஈடுபடாமல்<br>அவர் தனிமையில்<br>பயிற்சி செய்கிறார்—<br>இதுவே மேன்மையானோருக்குச்<br>சிறந்த வழி.<br>ஆனால் இதன் காரணமாக அவர்<br>மற்றவர்களைவிடத் தான் சிறந்தவர்<br>என்று எண்ணிவிடக் கூடாது:<br>அவர் கட்டவிழ்க்கும் (நிப்பாண நிலையின்)<br>தருவாயில் இருப்பவர்.</p>
<p>புலன் இன்பங்களில்<br>சிக்கிச் சுழல்பவர்கள்<br>அவரைக் கண்டு<br>பொறாமைப் படுகின்றனர்:<br>சுதந்திரமாக,<br>புலன் சிற்றின்பங்களுக்கு<br>ஆசைப்படாமல் வாழும் முனிவர்<br>—அவரே வெள்ளத்தை தாண்டியவர்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
