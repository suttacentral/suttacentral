<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp5.4">
<article>
<div class="hgroup">
<p class="division" lang="pi">சுத்த நிபாதம் 5.4</p>
<h1>புண்ணக மாணவ பூச்சா—புண்ணகரின் கேள்விகள்</h1>
</div>
<p><span class="speaker">போற்றுதற்குரிய புண்ணகர்:</span></p>
<p>“வேட்கையிலிருந்து விடுபட்டவரிடம், காரண காரியங்களின் ஆணிவேரைக் கண்டவரிடம் நான் ஒரு கேள்வி கேட்க வந்துள்ளேன்: எதன் காரணமாக முனிவர்கள், வீரர்கள், பிராமணர்கள், மற்றவர்கள் இந்த உலகில் அக்கினி நைவேத்தியம் செய்து கடவுளருக்குப் (தேவர்களுக்கு) படைக்கின்றனர்? அண்ணலிடம் இந்தக் கேள்வி கேட்கிறேன், அவர் எனக்குப் பதில் கூறட்டும்.”</p>
<p><span class="speaker">அண்ணல்:</span><br>பலவிதமான யாக காணிக்கைகளை முனிவர்கள், வீரர்கள், பிராமணர்கள், மற்ற மனிதர்கள் கடவுளருக்குப் படைப்பதற்கான காரணம் என்னவெனில் புண்ணக, இந்தத் தோற்றத்திற்கும் (உலகவாழ்வு சம்பந்தப்பட்ட இன்பங்கள் தொடர்பாக) அல்லது அந்தத் (எதிர்காலத்) தோற்றத்துக்கும் விருப்பப்பட்டு, மூப்புக்கும், சிதைவுக்கும் அப்பால் செல்வதற்காகவே இதைச் செய்கின்றனர்.</p>
<p><span class="speaker">புண்ணகர்":</span><br>“தேவர்களுக்கு இப்படிப்பட்ட யாக காணிக்கைகளை ஊக்கத்துடன் செய்யும் இவர்கள் பிறப்புக்கு அப்பாலும் சிதைவுக்கு அப்பாலும் செல்கின்றனரா, அண்ணலே?”</p>
<p><span class="speaker">அண்ணல்:</span><br>“புலன் இன்பங்களுக்கு விருப்பப்பட்டு அவர்கள் நம்பிக்கையோடு (கடவுளரை) புகழ்ந்து, இறைஞ்சி, காணிக்கைகள் அளிக்கின்றனர், புண்ணக்க. அது போன்ற சன்மானத்துக்காக அவர்கள் வேண்டுகின்றனர். தோற்றத்துக்கான மோகம் கொண்டுள்ள, இது போன்ற காணிக்கைகளில் நம்பிக்கை உள்ளவர் பிறப்புக்கும் சிதைவுக்கும் அப்பால் செல்வதில்லை என்கிறேன்.”</p>
<p><span class="speaker">புண்ணகர்":</span><br>“இது போன்ற காணிக்கைகளில் நம்பிக்கை உள்ளவர் யாக காணிக்கைகள் செய்தும், பிறப்புக்கும், சிதைவுக்கும் அப்பால் செல்வதில்லை என்றால், ஐயா, பின் எப்படிப்பட்ட பயிற்சி செய்து தேவரும் மனிதரும் உள்ள இந்த உலகில் பிறப்புக்கும் சிதைவுக்கும் அப்பால் செல்வது?”</p>
<p><span class="speaker">அண்ணல்:</span><br>இவ்வுலகையும், மறுமையையும் அறிந்தவர், உலகியல் விஷயங்களோடு எந்த சஞ்சலமும் கொள்ளாதவர், அமைதியானவர், நெருப்புப்பூத்தலில்லாதவர், அவாவும் பிரச்சனைகளும் இல்லாதவர்—அவரே பிறப்புக்கும் சிதைவுக்கும் அப்பால் சென்றவர், என்கிறேன்.”</p>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: ஜான் D. அயர்லாந்</p>
<p>Translated from the Pali by: John D. Ireland</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
