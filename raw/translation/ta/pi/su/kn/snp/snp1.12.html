<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp1.12">
<article>
<div class="hgroup">
<p class="division" lang="pi">சுத்த நிபாதம் 1.12</p>
<h1>முனி சூத்திரம்: முனிவர்</h1>
</div>
<blockquote class="gatha">
<p>நெருங்கிய நட்பிலிருந்து பிறப்பது அபாயம்,<br>சமுதாயத்திலிருந்து பிறப்பது குப்பை.<br>நெருங்கிய நட்புகளிலிருந்து விடுபடுதல்,<br>சமுதாயத்திலிருந்து விடுபடுதல்,<br>இதுவே முனிவர் ஞானத்தால் உணர்வது.</p>
<p>அவர், வளர்ந்ததை வெட்டி விடுவார்<br>திரும்ப விளைவிக்க மாட்டார்<br>வளர்வதற்கும் ஊக்கமளிக்க மாட்டார்:<br>அவரை தனித்து நடமாடும்<br>முனிவர் என்பார்.<br>அமைதியைக் கண்டவர் அவர்.</p>
<p>நிலத்தைக் கவனித்து,<br>விதையை நொறுக்கி,<br>மேலும் ஜீவசத்துக்கு ஊக்கமளிக்காதவர்<br>—உண்மையான முனிவர்—<br>பிறப்பின் முடிவறிந்தவர்—<br>கருத்துக்களைக் கைவிட்டவர்<br>அவரை அளவிட முடியாது.</p>
<p>எல்லா இருப்பிடங்களையும் தெரிந்தவர்,<br>யாருக்கும் எங்கேயும் அவர் ஏங்குவதில்லை,<br>—உண்மையான முனிவர்—<br>வேட்கையில்லாமல், அவா இல்லாமல்.<br>அவர் கட்டுவதில்லை,<br>ஏனென்றால் அவர் அக்கரை சேர்ந்து விட்டார்.</p>
<p>எல்லாம் வென்றவர்<br>எல்லாம் தெரிந்தவர்,<br>மெய்ஞ்ஞானம் உடையவர்.<br>எந்த விதத்திலும் கறைபடியாதவர்,<br>எல்லாம் துறந்தவர்<br>வேட்கையை முடித்ததனால்,<br>விடுபட்டவர்:<br>ஞானிகள் அவரை முனிவர் என்பார்.</p>
<p>விவேகத்தில் வலுவானவர்,<br>நடத்தையில் ஒழுக்கம்,<br>நிலையானவர்,<br>ஆழ் தியானத்தில் மகிழ்பவர்,<br>கடைப்பிடியுடையவர்,<br>பற்றுகளிடமிருந்து விடுபட்டவர்,<br>அவரைத் தடுப்பதற்கு ஒன்றும் இல்லை : மாசுகள் இல்லை.<br>ஞானிகள் அவரை முனிவர் என்பார்.</p>
<p>தனித்து நடமாடும் முனிவர்,<br>தற்பெருமை கொள்ளாதவர்,<br>புகழ்ச்சியும் இகழ்ச்சியும்<br>அவரைப் பாதிப்பதில்லை.<br>எதற்கும் அதிர்ச்சி அடையாமல்,<br>சத்தம் கேட்ட சிங்கத்தைப்போல.<br>எதற்கும் பிடிபடாமல், வலையில் சிக்காத காற்றைப்போல.<br>கறைபடாமல், [சேற்று] நீரில் உள்ள தாமரையைப்போல<br>மற்றவருக்குத் தலைவர்,<br>மற்றவர் தலைமையில் நடப்பவரல்ல:<br>ஞானிகள் அவரை முனிவர் என்பார்.</p>
<p>குளிப்பிடத்தில் உள்ள தூணைப்போல,<br>மற்றவர் இரு எல்லைகளில் பேசும் போது<br>புலன் ஆசை இல்லாத அவர்,<br>அவர் புலன்களை அடக்கியவர்:<br>ஞானிகள் அவரை முனிவர் என்பார்.</p>
<p>நெசவுநாடா நேராகச் செல்வதுபோல நேர்மையுள்ளவர்,<br>தீய செயல்களை அவர் செய்வதில்லை.<br>சமசுருதி உடையது எது, அல்லாதது எது என்று பிரதிபலிப்பார்:<br>ஞானிகள் அவரை முனிவர் என்பார்.</p>
<p>தன் மனத்தை அடக்கியவர்,<br>அவர் தீமை செய்வதில்லை.<br>இளமையும் நடுத்தரமானவரும்,<br>கட்டுப்பாடுள்ள முனிவர்,<br>கோபிப்பதும் இல்லை, மற்றவரைக் கோபமூட்டுவதும் இல்லை:<br>ஞானிகள் அவரை முனிவர் என்பார்.</p>
<p>சிறந்த, நடுத்தரமான, மிஞ்சிய<br>உணவை ஏற்றுக் கொள்வார்.<br>மற்றவர் கொடுத்ததைப் பெற்று உயிர் வாழ்கிறார்,<br>போற்றாமலும்,<br>இகழாமலும்;<br>ஞானிகள் அவரை முனிவர் என்பார்.</p>
<p>நாடோடி முனிவர்<br>பிரமச்சரிய வாழ்வு வாழ்கிறார்,<br>இளமையிலும் ஒருவரிடமும் கட்டுப்படாமல்,<br>போதையைத் தவிர்த்து<br>தற்பெருமை கொள்ளாமல்<br>முழுமையாக விலகியவர்:<br>ஞானிகள் அவரை முனிவர் என்பார்.</p>
<p>உலகைத் தெரிந்தவர்,<br>மேலான நோக்கத்தைப் பார்த்தவர்,<br>கடலைக் கடந்து, வெள்ளத்தைக் கடந்து,<br>—அவ்வாறு—<br>சங்கிலிகளை உடைத்தவர்,<br>பற்றில்லாதவர்,<br>மாசுகள் படியாதவர்:<br>ஞானிகள் அவரை முனிவர் என்பார்.</p>
<p>இவை இரண்டும் வேறுபட்டவை,<br>வேவ்வேறு இடங்களில் வாழ்பவை:<br>மனைவிக்கு ஆதரவளிக்கும் இல்லறத்தார்<br>நல்ல பழக்கங்கள் கொண்ட சுயநலமில்லாதவர்.<br>உயிர்களைக் கொல்லும் இல்லறத்தாருக்குக்<br>கட்டுப்பாடுகள் இல்லை.<br>மற்ற உயிர்களைத்<br>தொடர்ந்து பாதுகாக்கும் முனிவரோ<br>கட்டுப்பாட்டோடு இருப்பவர்.</p>
<p>கிரீடம் கொண்ட<br>நீலக் கழுத்துள்ள மயில்,<br>பறக்கும்போது<br>காட்டு வாத்துக்கு<br>வேகத்தில் இணையாகாது:<br>அதே போல இல்லறத்தார்<br>முனிவருடன் தொடர முடியாது,<br>தனித்திருக்கும் முனிவர், வனத்தில்<br>ஆழ் தியானத்தில் திகழ்கிறார்.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: தணிசாரோ பிக்கு</p>
<p>Translated from the Pali by: Thanissaro Bhikkhu</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
