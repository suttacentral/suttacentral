<!DOCTYPE html>
<html>
<head>
<meta charset="UTF-8">
<meta author="பா. இ. அரசு">
<title></title>
</head>
<body>
<div id="text" lang="ta">
<section class="sutta" id="snp4.15">
<article>
<div class="hgroup">
<p class="division" lang="pi">சுத்த நிபாதம் 4.15</p>
<h1>அட்டதண்ட சூத்திரம்: வன்செயல் பற்றி</h1>
</div>
<blockquote class="gatha">
<p><span class="speaker">புத்தர்:</span><br>வன்முறை பயத்தைத் தோற்றுவிக்கும்.<br>கலகங்களின் மத்தியில் உள்ள மக்களைப் பார்த்து நான் வருந்தினேன்.<br>அதனால் நான் பாதிக்கப் பட்டேன்.</p>
<p>சிறிய குளத்தில் உள்ள மீன்களைப்போல<br>ஒருவருக்கொருவர் சண்டையிட்டுக் கொண்டு, மக்கள் வலியால் புரண்டு நெளிவதைக் கண்டேன்.<br>இதை அறிந்தவுடன் என்னுள் நடுக்கம் உண்டானது.</p>
<p>உலகம் முழுமையாகப் பயனற்றது.<br>ஒவ்வொரு பகுதியும் கொந்தளிப்பில் உள்ளது.<br>எனக்கென்று ஓர் இடம் தேடினேன்.<br>ஆனால் காலியாக உள்ள இடம் எங்கும் கிடைக்கவில்லை.</p>
<p>எங்கு நோக்கினும் போட்டி இருப்பதைக் கண்டு, நான் வெறுப்புற்றேன்.<br>பின் கண்ணுக்குத் தெரியாத ஓர் அம்பு,<br>மக்களின் உள்ளத்தில் ஊடுருவி இருப்பதைக் கண்டேன்.</p>
<p>இந்தத அம்பினால் பாதிக்கப்பட்ட ஒருவர் எல்லாத் திசைகளிலும் ஓடுகிறார் .<br>ஆனால் அதைப் பிடுங்கி எடுத்த பின் அவர் ஓடவும் இல்லை, கீழே விழவும் இல்லை.</p>
<p>இப்போது பயிற்சி விதிகள் ஓதப்படுகின்றன:</p>
<p>உலகில் பற்றுள்ள எதனையும் பின் தொடர வேண்டாம்.<br>புலன் இன்பங்களை விவேகத்துடன் கண்டபின்,<br>நிப்பாண நிலைக்காகப் பயிற்சி செய்யுங்கள்.</p>
<p>ஒரு துறவி உண்மையைப் பேச வேண்டும்,<br>கர்வப்படாமல், ஏமாற்றாமல் இருக்க வேண்டும்;<br>கோள்மொழி பேசுவதைத் தவிர்த்தும்,<br>கோபம் கொள்ளாமலும் இருக்க வேண்டும்.<br>பேராசையையும், பொருள் ஈட்டும் மனோபாவத்தையும் கைவிட வேண்டும்.</p>
<p>தூங்கிவழிவதை, சுறுசுறுப்பற்ற நிலையை, சோம்பலை வெல்ல வேண்டும்.<br>அக்கறையற்று வாழக் கூடாது.<br>நிப்பாணமே நோக்கமாகக் கொண்டவர் அகந்தையுடையவராக இருக்கக் கூடாது.</p>
<p>தவறான பேச்சில் மூழ்கிவிடக் கூடாது,<br>மேலும் அழகிய உருவங்கள் மீது காமம் கொள்ளக் கூடாது.<br>அகம்பாவத்தை அடக்கி,<br>அவசர புத்தியோடு நடந்து கொள்வதைத் தவிர்க்க வேண்டும்.</p>
<p>சென்றதை நினைத்து ஏங்கக் கூடாது.<br>புதியதைக் கண்டும் குதூகலப்படக் கூடாது.<br>தொலைந்ததை நினைத்து வருந்தக் கூடாது<br>வரப்போவதினிடமும் கட்டுப்படக் கூடாது.</p>
<p>பேராசையை நான் ‘பெரும் வெள்ளம்’ என்கிறேன்.<br>காமத்தின் ஓட்டம் அந்தப் பெரும் வெள்ளத்திற்குச் சமம்,<br>காமப் பொருட்கள் இட்டுக்கட்டப்பட்ட கற்பனைகள் .<br>புலன் இன்பங்களைக் கடப்பதென்பது ‘கடப்பதற்குக் கடினமான சேற்று நிலம்’ போல.</p>
<p>வாய்மை தவராதவராக,<br>முனிவர், பிராமணர், உயர்ந்த இடத்தில் நிற்கிறார்.<br>எதனோடும் பற்றற்றவரென்பதால்,<br>அவர் உண்மையிலேயே அமைதியானவர் எனப் போற்றப் படுகிறார்.</p>
<p>அவர் விவேகமுள்ளவர்.<br>தெளிவான ஞானம் கொண்டவர்.<br>வாய்மையை அறிந்தவரென்பதால் அவர் கட்டில்லாதவர்.<br>சரியான வழியில் உலகை அறிந்த அவர்<br>எவர் மீதும் பொறாமைப் படுவதில்லை.</p>
<p>புலன் சிற்றின்பங்களைத் தாண்டிச் செல்பவர்<br>—சிற்றின்பப் பற்றினைக் கைவிடுவது கடினமானது—<br>துயரமும் கவலையும் இல்லாதவர்.<br>தொடர்விருப்பங்களை நிறுத்திய அவர்<br>கட்டில்லாதவர்.</p>
<p>போனதைப் போக விடுங்கள்.<br>எதிர்காலத்தில் எதனையும் எதிர்பார்க்க வேண்டாம்.<br>இடையில் எதனோடும் பற்றுக் கொள்ளாவிடின்<br>அமைதியுடன் வாழ்வீர்கள்.</p>
<p>அருவம் (மனம்) உருவத்தில் (உடல்) விரும்பத்தக்கது ஏதும் காணாதவர்,<br>இல்லாததை நினைத்து ஏங்காதவர்<br>உலகில் எதனையும் இழப்பதில்லை.</p>
<p>“இது என்னுடையது” அல்லது<br>“இது பிறருடையது”<br>என்ற என்ணம் இல்லாதவர்,<br>பொருட் சொந்தம் கொண்டாடாதவர்.<br>அவர் எதற்கும் வருந்துவதில்லை, எதையும்<br>“என்னுடையதில்லை” என்று நினைத்தவராக.</p>
<p>கொடுமை, பேராசை, காமம் இல்லாதவர்<br>எங்கும் மன அமைதியுடையவர்:<br>அவரைப்பற்றி என்னிடம் கேட்கும் போது,<br>அசைக்க முடியாதவருக்கான ஆசீர்வாதம் இதுவே என்பேன்.</p>
<p>பேராசை இல்லாதவர்,<br>விவேகம் உள்ளவர்,<br>கன்மம் சேர்க்காதவர்.<br>புதிய கன்மங்கள் உருவாவதைத் தவிர்ப்பவர்<br>அப்படிப்பட்டவர் எங்கும் பாதுகாப்பைக் காண்கிறார்.</p>
<p>ஒரு முனிவர் தன்னை மற்றவரோடு சமம், தாழ்ந்தவர், மேன்மையானவர் என்று ஒப்பிடாதவர்.<br>அமைதியானவர், சுயநலமில்லாதவர்<br>அவர் எதையும் பற்றுவதுமில்லை, விடுவதுமில்லை.</p>
</blockquote>
</article>
<aside id="metaarea">
<p>Translated by: <span class="author">பா. இ. அரசு</span></p>
<p>Original translations taken from the website: <a href="http://bautham.net/suttas/sn" target="_blank">http://bautham.net/suttas/sn</a>.</p>
<p>பாலி மொழியிலிருந்து ஆங்கிலத்தில் மொழிபெயர்த்தவர்: பாந்தே வரதா</p>
<p>Translated from the Pali by: Bhante Varada</p>
<p>தமிழில் / Tamil Translation:    பா. இ. அரசு    P. I. Arasu  Toronto, Canada</p>
<p>பிழை திருத்தம் / Proof Reading:    திரு. பா. கா. இளங்கோ. எம். ஏ.,  ஈரோடு    Mr.  P. K. Ilango M. A.,   Erode</p>
<p>பதிப்புரிமை:  தமிழ் மொழிபெயர்ப்பும்  மேற்கூறிய நிபந்தனைகளுக்குக் கட்டுப் பட்டது. இலவச வினியோகம் மட்டுமே.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
