<!DOCTYPE html>
<html>
<head>
<meta charset="utf8">
<meta author="Piotr Jagodziński">
<title></title>
</head>
<body>
<div id="text" lang="pl">
<section class="sutta" id="sn54.8">
<article>
<div class="hgroup">
<p class="division">Zbiór połączonych mów</p>
<p>Padīpopama Sutta</p>
<h1>Mowa o porównaniu do lampy</h1>
</div>

<p>Mnisi, jeśli doskonalona i praktykowana jest uważność oddechu, daje wielki rezultat i wielką korzyść. Jak jest doskonalona, mnisi, jak praktykowana jest uważność oddechu tak by dawała wielki rezultat i wielką korzyść?</p>
<p>Otóż, mnisi, mnich taki, udaje się w ustępy leśne, u stóp drzewa bądź w pustym pomieszczeniu siada ze skrzyżowanymi nogami, utrzymując wyprostowane ciało i umiejscawia swoją uważność przed sobą, w okolicach twarzy. W ten sposób świadomie wdycha, świadomie wydycha.</p>
<ol>
<li>Robiąc głęboki wdech, rozumie właściwie: „Robię głęboki wdech”. Robiąc głęboki wydech, rozumie właściwie: „Robię głęboki wydech”.</li>
</ol>
<p>( …pe… - tak jak w <a href="/sn-54-01-vil">Ekadhamma Sutta (SN.54.01—Mowa o jednej rzeczy)</a> …pe… )</p>
<ol start="16">
<li>„Obserwując poniechanie, robię wdech”—tak praktykuje. „Obserwując poniechanie, robię wydech”—tak praktykuje.</li>
</ol>
<p>W taki oto sposób, mnisi, doskonalona i praktykowana jest uważność oddechu, która daje wielki rezultat i wielką korzyść.</p>
<p>Ja także, o mnisi, przed samo-przebudzeniem, gdy byłem jeszcze bodhisattą, nie posiadającym najwyższej wiedzy, tak samo przebywałem praktykując głównie w ten sposób. Podczas gdy przebywałem praktykując głównie w ten sposób, ani me ciało, ani oczy nie stawały się zmęczone, a umysł, bez przywiązywania się do niczego, wyzwalał się ze skaz.</p>
<p>Zatem, mnisi, jeśli mnich ma takie oczekiwanie: „oby ani me ciało, ani oczy nie stawały się zmęczone, a umysł, bez przywiązywania się do niczego, wyzwalał się ze skaz”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>Zatem, mnisi, jeśli mnich ma takie oczekiwanie: „oby przebrzmiewające myśli związane z domowym życiem zostały wyzbyte”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>Zatem, mnisi, jeśli mnich ma takie oczekiwanie: „obym postrzegał obrzydliwe w nieobrzydliwym”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>Zatem, mnisi, jeśli mnich ma takie oczekiwanie: „obym postrzegał nieobrzydliwe w obrzydliwym” …pe…</p>
<p>…pe… „obym postrzegał obrzydliwe zarówno w nieobrzydliwym jak i w obrzydliwym” …pe…</p>
<p>…pe… „obym postrzegał nieobrzydliwe zarówno w nieobrzydliwym jak i w obrzydliwym” …pe…</p>
<p>…pe… „unikając zarówno nieobrzydliwego jak i obrzydliwego, obym przebywał w zrównoważeniu, będąc uważnym, mając przejrzyste zrozumienie”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>[Jhāny]</p>
<p>Zatem, mnisi, jeśli mnich ma takie oczekiwanie: „obym oddzielony od przyjemności zmysłowych, oddzielony od niepożytecznych stanów, wraz z ukierunkowanym rozpatrywaniem, jak też z wnikliwym dochodzeniem, oraz z radosnym uniesieniem i błogością zrodzonymi z odosobnienia, osiągnął pierwszą jhānę”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>Zatem, mnisi, jeśli mnich ma takie oczekiwanie: „obym wraz z uspokojeniem ukierunkowanego rozpatrywania i wnikliwego dochodzenia, osiągnął drugą jhānę, która charakteryzuje się wewnętrznym wyciszeniem i ujednoliceniem umysłu, jak też brakiem ukierunkowanego rozpatrywania i brakiem wnikliwego dochodzenia, posiadająca radosne uniesienie i błogość zrodzone z koncentracji” …pe…</p>
<p>…pe… „obym wraz z wygaszeniem radosnego uniesienia, przebywał w zrównoważeniu, będąc uważnym, mając przejrzyste zrozumienie, odczuwając przyjemność w ciele, osiągnął trzecią jhānę, o której szlachetni mawiają że jest zrównoważonym, uważnym i przyjemnym przebywaniem” …pe…</p>
<p>…pe… „obym wyzbywszy się przyjemności, wyzbywszy się bólu, wraz z wcześniejszym odsunięciem błogości i krzywdy, osiągnął czwartą jhānę, która będąc ani przyjemna ani bolesna, oczyszcza uważność poprzez zrównoważenie”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>[Arūpa]</p>
<p>Zatem, mnisi, jeśli mnich ma takie oczekiwanie: „obym przekroczywszy wszelką doświadczalną przedmiotowość, odsunąwszy percepcje oddziaływań zmysłowych, nie przykładając uwagi do rozróżniania wielorodności, z uwagą na nieskończoności przestrzeni, osiągnął podstawę nieskończonej przestrzeni ”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>Zatem, mnisi, jeśli mnich ma takie oczekiwanie: „obym przekroczywszy podstawę nieskończonej przestrzeni, z uwagą na nieskończoności świadomości, osiągnął podstawę nieskończonej świadomości ” …pe…</p>
<p>…pe… „obym przekroczywszy podstawę nieskończonej świadomości, z uwagą że nie ma niczego co istnieje, osiągnął podstawę nicości ” …pe…</p>
<p>…pe… „obym przekroczywszy podstawę nicości, osiągnął podstawę ani-percepcji-ani-nie-percepcji ” …pe…</p>
<p>…pe… „obym przekroczywszy podstawę ani-percepcji-ani-nie-percepcji, osiągnął zanik uczuć i doznań oraz skojarzeń ”, ta sama koncentracja dzięki uważności oddechu powinna być powzięta z odpowiednią rozmyślnością.</p>
<p>Gdy, mnisi, ta koncentracja dzięki uważności oddechu, jest doskonalona i praktykowana w ten sposób, mnich taki, doznając przyjemnego doznania, rozumie właściwie: „to jest niestałe”, rozumie właściwie: „nic w tym pociągającego”, rozumie właściwie: „nic w tym rozczulającego”, doznając nieprzyjemnego doznania, rozumie właściwie: „to jest niestałe”, rozumie właściwie: „nic w tym pociągającego”, rozumie właściwie: „nic w tym rozczulającego”, doznając ani-przyjemnego-ani-nieprzyjemnego doznania, rozumie właściwie: „to jest niestałe”, rozumie właściwie: „nic w tym pociągającego”, rozumie właściwie: „nic w tym rozczulającego”.</p>
<p>Gdy doznaje przyjemnego doznania, nie jest zniewolony tym doświadczeniem, gdy doznaje nieprzyjemnego doznania, nie jest zniewolony tym doświadczeniem, gdy doznaje ani-przyjemnego-ani-nieprzyjemnego doznania, nie jest zniewolony tym doświadczeniem.</p>
<p>Gdy doznaje doznanie ograniczone ciałem, rozumie właściwie: „doznaję doznanie, ograniczone ciałem” gdy doznaje doznanie ograniczone życiem, rozumie właściwie: „doznaję doznanie ograniczone życiem”. Rozumie właściwie: „wraz z rozpadem ciała, wraz z wyczerpaniem życia, wszelkie te doznania, których się doświadcza, bez rozczulania się w nich, zostaną ostudzone”.</p>
<p>Tak jak, mnisi, lampa olejna, pali się będąc uwarunkowana olejem, będąc uwarunkowana knotem, tak samo mnich, gdy doznaje doznanie ograniczone ciałem, rozumie właściwie: „doznaję doznanie, ograniczone ciałem” …pe… „doznaję doznanie ograniczone życiem”. Rozumie właściwie: „wraz z rozpadem ciała, wraz z wyczerpaniem życia, wszelkie te doznania, których się doświadcza, bez rozczulania się w nich, zostaną ostudzone”.</p>


</div>
</article>
<div id="metaarea">
<p>Tłumaczenie Piotr Jagodziński z <cite><a href="http://sasana.wikidot.com">Sasana.pl</a></cite></p>
<p>Chcąc wykorzystać część lub całość tego dzieła, należy używać licencji GFDL:</p>
<p>Udziela się zgody na kopiowanie, dystrybucję lub/i modyfikację tego tekstu na warunkach licencji <a href="http://www.gnu.org/copyleft/fdl.html">GNU Free Documentation License</a> w wersji 1.2 lub nowszej, opublikowanej przez <a href="http://pl.wikipedia.org/wiki/Free_Software_Foundation">Free Software Foundation</a>.</p>
<p>Można także użyć następującej licencji Creative Commons: <a href="http://creativecommons.org/licenses/by-nc-sa/3.0/deed.pl" target="_blank">Uznanie autorstwa—Użycie niekomercyjne—Na tych samych warunkach 3.0</a></p>

<p>Przygotował dla Suttacentral <span class="editor">Piotr Marcinów</span>.</p>
</div>
</body>
</html>
