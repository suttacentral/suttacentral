<!DOCTYPE html>
<html>
<head>
<meta charset="utf8">
<meta author="Piotr Jagodziński">
<title></title>
</head>
<body>
<div id="text" lang="pl">
<section class="sutta" id="sn54.9">
<article>
<div class="hgroup">
<p class="division">Zbiór połączonych mów</p>
<p>Vesālī Sutta</p>
<h1>Mowa wygłoszona w Vesālī</h1>
</div>

<p>Oto com usłyszał—pewnego razu Błogosławiony przebywał niedaleko miasta Vesālī w Wielkim Lesie, w sali budynku z iglicami. W owym czasie Błogosławiony przekazywał instrukcje odnośnie różnych sposobów medytacji nad obrzydliwością ciała, przemawiał chwaląc medytację obrzydliwości, przemawiał chwaląc doskonalenie medytacji obrzydliwości.</p>
<p>Tam Błogosławiony zwrócił się do mnichów:</p>
<p>„Mnisi, chciałbym udać się na odosobnienie na pół miesiąca. Nikt w owym czasie nie powinien się do mnie zbliżać, oprócz tego, kto przynosi mi pożywienie z jałmużny.”</p>
<p>„Tak będzie, Bhante.” mnisi ci posłyszeli Błogosławionego i nikt w owym czasie nie zbliżał się do Błogosławionego, oprócz tego, kto przynosił mu pożywienie z jałmużny.</p>
<p>Wtedy mnisi ci myśląc: „Błogosławiony przekazywał instrukcje odnośnie różnych sposobów medytacji nad obrzydliwością ciała, przemawiał chwaląc medytację obrzydliwości, przemawiał chwaląc doskonalenie medytacji obrzydliwości” poczęli angażować się w doskonalenie medytacji obrzydliwości ciała w jej różnych sposobach i aspektach. Czując wstręt do swych ciał, będąc poniżonymi przez nie, pełni odrazy wobec nich, mnisi poczęli szukać kogoś z nożem. Jednego dnia dziesięciu mnichów użyło noża, kolejnego dnia dwudziestu bądź trzydziestu mnichów użyło noża.</p>
<p>Wtedy to, gdy minęło pół miesiąca, Błogosławiony zakończywszy swoje odosobnienie zwrócił się do Czcigodnego Ānandy:</p>
<p>„Czemuż Ānando liczebność mnisiej Saṇghi tak się uszczupliła?”</p>
<p>„Stało się tak, Bhante, ponieważ mnisi myśląc: „Błogosławiony przekazywał instrukcje odnośnie różnych sposobów medytacji nad obrzydliwością ciała, przemawiał chwaląc medytację obrzydliwości, przemawiał chwaląc doskonalenie medytacji obrzydliwości” poczęli angażować się w doskonalenie medytacji obrzydliwości ciała w jej różnych sposobach i aspektach. Czując wstręt do swych ciał, będąc poniżonymi przez nie, pełni odrazy wobec nich, mnisi poczęli szukać kogoś z nożem. Jednego dnia dziesięciu mnichów użyło noża, kolejnego dnia dwudziestu bądź trzydziestu mnichów użyło noża. Byłoby dobrze Bhante, gdyby Błogosławiony wyjaśnił inny rodzaj praktyki, tak by mnisi ustanowili się w najwyższej mądrości.”</p>
<p>„Zatem Ānando, zbierz wszystkich okolicznych mnichów miasta Vesālī w sali budynku z iglicami.”</p>
<p>„Tak będzie, Bhante.” odparł Czcigodny Ānanda i zebrał wszystkich okolicznych mnichów miasta Vesālī w sali budynku z iglicami. Wtedy też zbliżył się do Błogosławionego i rzekł: „Mnisia Saṇgha zebrała się, Bhante. Jeśli Błogosławiony sobie życzy, może zacząć w każdej chwili.”</p>
<p>Wtedy Błogosławiony zbliżył się do sali budynku z iglicami, zbliżywszy się usiadł na wcześniej przygotowanym dla niego miejscu. Usiadłszy, Błogosławiony zwrócił się do mnichów:</p>
<p>„Mnisi, jeśli ta koncentracja dzięki uważności oddechu, będzie doskonalona i praktykowana, przyniesie samo ukojenie, jak też samo uwznioślenie, będąc nasycającym, pełnym błogości przebywaniem, powodując zaniknięcie i uciszenie wszelakich złych, niepożytecznych stanów, gdy tylko się pojawią.”</p>
<p>„Tak jak, o mnisi, podczas ostatniego miesiąca suchej pory, gdy unoszą się kłęby pyłu i kurzu nadeszłaby przedwczesna, wielka chmura deszczowa, powodująca natychmiastową ulgę, tak samo jeśli ta koncentracja dzięki uważności oddechu, będzie doskonalona i praktykowana, przyniesie samo ukojenie, jak też samo uwznioślenie, będąc nasycającym, pełnym błogości przebywaniem, powodując zaniknięcie i uciszenie wszelakich złych, niepożytecznych stanów, gdy tylko się pojawią.”</p>
<p>„Otóż, mnisi, mnich taki, udaje się w ustępy leśne, u stóp drzewa bądź w pustym pomieszczeniu siada ze skrzyżowanymi nogami, utrzymując wyprostowane ciało i umiejscawia swoją uważność przed sobą, w okolicach twarzy. W ten sposób świadomie wdycha, świadomie wydycha.</p>
<ol>
<li>[1] Robiąc głęboki wdech, rozumie właściwie: „Robię głęboki wdech”. Robiąc głęboki wydech, rozumie właściwie: „Robię głęboki wydech”.</li>
</ol>
<p>( …pe… - tak jak w <a href="../pl/sn54.1">Ekadhamma Sutta (SN.54.01—Mowa o jednej rzeczy)</a> …pe… )</p>
<ol start="16">
<li>„Obserwując poniechanie, robię wdech”—tak praktykuje. „Obserwując poniechanie, robię wydech”—tak praktykuje.”</li>
</ol>
<p>„W ten sposób, mnisi, ta koncentracja dzięki uważności oddechu, jest doskonalona i praktykowana, przynosząc samo ukojenie, jak też samo uwznioślenie, będzie nasycającym, pełnym błogości przebywaniem, powodując zaniknięcie i uciszenie wszelakich złych, niepożytecznych stanów, gdy tylko się pojawią.”</p>


</div>
</article>
<div id="metaarea">
<p>Tłumaczenie Piotr Jagodziński z <cite><a href="http://sasana.wikidot.com">Sasana.pl</a></cite></p>
<p>Chcąc wykorzystać część lub całość tego dzieła, należy używać licencji GFDL:</p>
<p>Udziela się zgody na kopiowanie, dystrybucję lub/i modyfikację tego tekstu na warunkach licencji <a href="http://www.gnu.org/copyleft/fdl.html">GNU Free Documentation License</a> w wersji 1.2 lub nowszej, opublikowanej przez <a href="http://pl.wikipedia.org/wiki/Free_Software_Foundation">Free Software Foundation</a>.</p>
<p>Można także użyć następującej licencji Creative Commons: <a href="http://creativecommons.org/licenses/by-nc-sa/3.0/deed.pl" target="_blank">Uznanie autorstwa—Użycie niekomercyjne—Na tych samych warunkach 3.0</a></p>
<p>Przygotował dla Suttacentral <span class="editor">Piotr Marcinów</span>.</p>
</div>
</body>
</html>
