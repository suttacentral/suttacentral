<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="an6.20">
<article>
<div class="hgroup">
<p class="division">Aṅguttara Nikāya</p>
<h1>20. De indachtigheid van de dood</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Gezegende te Nadika, in de Stenen Hal. Daar sprak hij de
monniken aan:</p>
<p><a class="sc" id="2"></a>
Monniken, de indachtigheid van de dood (<i>marananussati</i>), wanneer die ontwikkeld en voortgezet is, is van grote vrucht en van groot
voordeel. Het mond uit in het onsterfelijke, en heeft het onsterfelijke als
haar uiteindelijke einde. En hoe wordt de indachtigheid van de dood ontwikkeld
en voortgezet zodat het van grote vrucht en van groot voordeel is, dat het in
het onsterfelijke uitmond en het onsterfelijke als haar uiteindelijke einde
heeft?</p>
<p><a class="sc" id="3"></a>
Daar is het geval waarin een monnik, wanneer de dag verdwijnt en de nacht
terugkeert, beschouwt: ‘Er zijn vele (mogelijke) oorzaken van mijn dood. Een
slang kan me bijten, een schorpioen kan me steken, een duizendpoot kan me
bijten. Zo zou mijn dood er uit kunnen zien. Dat kan een probleem voor me zijn.
Al struikelend kan ik vallen; mijn gegeten voedsel kan me problemen geven, mijn
gal kan getart worden, mijn slijm kan getart worden, doordringende
wind-krachten (pijnen in het lichaam) kunnen opgewekt worden. Zo zou mijn dood
er uit kunnen zien. Dat kan een probleem voor me zijn.’</p>
<p><a class="sc" id="4"></a>
Dan moet de monnik onderzoeken: ‘Zijn er enige onheilzame, onvoordelige mentale
factoren die door mij nog niet uitgedreven zijn en die een probleem voor mij
zullen zijn, wanneer ik tijdens de nacht zal sterven?’ Als, wanneer hij dat zo
beschouwt, hij zich realiseert dat er onheilzame, onvoordelige factoren zijn
die nog niet door hem zijn uitgedreven en die een probleem voor hem zullen zijn
wanneer hij tijdens de nacht zal sterven, dan moet hij extra verlangen,
inspanning, vastberadenheid, streven, onverdeelde indachtigheid en alertheid
aanwenden voor de uitdrijving van diezelfde, onheilzame, onvoordelige
factoren.</p>
<p><a class="sc" id="5"></a>
Net zoals een persoon bij wie zijn tulband of zijn hoofd in brand zou
staan—extra verlangen, inspanning, vastberadenheid, streven, onverdeelde
indachtigheid en alertheid zou aanwenden om het vuur in zijn tulband of op zijn
hoofd te blussen—op dezelfde manier moet een monnik extra verlangen,
inspanning, vastberadenheid, streven, onverdeelde indachtigheid en alertheid
aanwenden voor de uitdrijving van diezelfde, kwade, onvoordelige factoren.</p>
<p><a class="sc" id="6"></a>
Maar als, wanneer hij dit zo beschouwt, hij zich realiseert dat er geen kwade,
onvoordelige factoren zijn die nog niet door hem zijn uitgedreven en die een
probleem voor hem zullen zijn wanneer hij tijdens de nacht zal sterven, dan
moet hij om die ene reden in blijdschap en vreugde leven en zichzelf dag en
nacht trainen in voordelige kwaliteiten.</p>
<p><a class="sc" id="7"></a>
Verder is er het geval waarin een monnik, wanneer de nacht verdwijnt en de dag
terugkeert, beschouwt: ‘Er zijn vele (mogelijke) oorzaken van mijn dood. Een
slang kan me bijten, een schorpioen kan me steken, een duizendpoot kan me
bijten. Zo zou mijn dood er uit kunnen zien. Dat zou een probleem voor me zijn.
Al struikelende kan ik vallen; mijn verteerde voedsel kan me problemen geven,
mijn gal kan getart worden, mijn slijm kan getart worden, doordringende
wind-krachten (pijnen in het lichaam) kunnen opgewekt worden. Zo zou mijn dood
er uit kunnen zien. Dat kan een probleem voor me zijn.’</p>
<p><a class="sc" id="8"></a>
Dan moet de monnik onderzoeken: ‘Zijn er enige kwade, onvoordelige mentale
factoren die door mij nog niet uitgedreven zijn en die een probleem voor mij
zullen zijn, wanneer ik overdag zal sterven?’ Als, wanneer hij dat zo
beschouwt, hij zich realiseert dat er kwade, onvoordelige factoren zijn die nog
niet door hem zijn uitgedreven en die een probleem voor hem zullen zijn wanneer
hij overdag zal sterven, dan moet hij extra verlangen, inspanning,
vastberadenheid, streven, onverdeelde indachtigheid en alertheid aanwenden voor
de uitdrijving van diezelfde, kwade, onkundige factoren.</p>
<p><a class="sc" id="9"></a>
Net zoals een persoon bij wie zijn tulband of zijn hoofd in brand zou
staan—extra verlangen, inspanning, vastberadenheid, streven, onverdeelde
indachtigheid en alertheid zou aanwenden om het vuur in zijn tulband of op zijn
hoofd te blussen—op dezelfde manier moet een monnik extra verlangen,
inspanning, vastberadenheid, streven, onverdeelde indachtigheid en alertheid
aanwenden voor de uitdrijving van diezelfde, kwade, onvoordelige factoren.</p>
<p><a class="sc" id="10"></a>
Maar als, wanneer hij dit zo beschouwt, hij zich realiseert dat er geen kwade,
onvoordelige factoren zijn die nog niet door hem zijn uitgedreven en die een
probleem voor hem zullen zijn wanneer hij overdag zal sterven, dan moet hij om
die ene reden in blijdschap en vreugde leven en zichzelf dag en nacht trainen
in voordelige kwaliteiten.</p>
<p><a class="sc" id="11"></a>
Dit, monniken, is hoe de indachtigheid van de dood ontwikkeld en voortgezet
wordt zodat het van grote vrucht en voordeel is, en hoe het in het
onsterfelijke uitmond en het onsterfelijke als haar uiteindelijke einde heeft.</p>
<p><a class="sc" id="12"></a>
Dat is wat de Gezegende zei, en voldaan verheugden de monniken zich in de
woorden van de Gezegende.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
