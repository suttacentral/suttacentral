<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="an5.43">
<article>
<div class="hgroup">
<p class="division">Aṅguttara Nikāya</p>
<h1>43. Vijf begeerlijke dingen</h1>
</div>
<p>Eens sprak de Gezegende tot Anathapindika aldus:</p>
<p><a class="sc" id="1"></a>
Er zijn, huishouder, vijf begeerlijke, plezierige en aangename dingen die
zeldzaam zijn in de wereld. Welke zijn deze vijf? Het zijn een lang leven,
schoonheid, geluk, vermaardheid en wedergeboorte in een hemelse wereld. Maar
over die vijf dingen, huishouder, daarvan leer ik niet dat deze te verkrijgen
zijn door te bidden of door geloftes te doen. Als iemand hen kan verwerven door
te bidden of door geloftes te doen, waarom zou men dat dan nalaten?</p>
<p><a class="sc" id="2"></a>
Voor een edele discipel, huishouder, is het niet voordelig wanneer hij zou
bidden om een lang leven of er genoegen in beleeft om dat te doen. Hij kan
beter een pad (een manier) van leven volgen, dat strekt tot een lang leven.
Door zulk een pad te volgen, zal hij een lang leven verwerven, of dat nu een
goddelijk (als een hemelwezen) of een menselijk leven is.</p>
<p><a class="sc" id="3"></a>
Voor een edele discipel, huishouder, is het niet voordelig wanneer hij zou
bidden om schoonheid (...) om geluk (...) om vermaardheid (...) om
wedergeboorte in een hemelse wereld; het is niet voordelig voor hem wanneer hij
daarvoor bidt of er genoegen in beleeft om dat te doen. Hij kan beter een pad,
een manier van leven volgen, wat tot schoonheid strekt, tot geluk, tot
vermaardheid, tot wedergeboorte in een hemelse sfeer. Door zulk een pad te
volgen, zal hij schoonheid, geluk, vermaardheid en wedergeboorte in een hemelse
wereld verwerven.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
