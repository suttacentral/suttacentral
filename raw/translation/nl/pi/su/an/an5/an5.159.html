<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="an5.159">
<article>
<div class="hgroup">
<p class="division">Aṅguttara Nikāya</p>
<h1>159. Over Udayin</h1>
</div>
<p><a class="sc" id="1"></a>
Eens, toen de Gezegende te Kosambi verbleef, in het klooster van Ghosita, zat
de Eerwaarde Udayin daar temidden van een grote groep lekenvolgelingen. Hij
onderwees hen de Dhamma. Toen de Eerwaarde Ananda dit zag, ging hij naar de
Gezegende. Toen hij bij hem aankwam, maakte hij een diepe buiging en ging aan
zijn zijde zitten. Toen hij daar zat, zei hij tegen de Gezegende: “Heer, de
Eerwaarde Udayin zit temidden van een grote groep lekenvolgelingen en
onderwijst hen de Dhamma.” Hierop zei de Gezegende het volgende:</p>
<p><a class="sc" id="2"></a>
“Ananda, het is niet gemakkelijk om de Dhamma te onderwijzen. De Dhamma mag
alleen aan anderen onderwezen worden door iemand waarin vijf kwaliteiten
gegrondvest zijn. Welke zijn deze vijf?”</p>
<ol>
<li>“De Dhamma moet onderwezen worden met de volgende intentie: ‘Ik zal een stap
voor stap opgebouwde toespraak houden.’”</li>
<li>“De Dhamma moet onderwezen worden met de volgende intentie: ‘Ik zal goedgegrond
spreken (met uitleg van oorzaak en gevolg).’”</li>
<li>“De Dhamma moet onderwezen worden met de volgende intentie: ‘Ik zal spreken
vanuit mededogen.’”</li>
<li>“De Dhamma moet onderwezen worden met de volgende intentie: ‘Ik zal niet
spreken vanwege wereldse voordelen.’”</li>
<li>“De Dhamma moet onderwezen worden met de volgende intentie: ‘Ik zal niet
spreken wanneer ik mijzelf of anderen daardoor in diskrediet breng.’”</li>
</ol>
<p><a class="sc" id="3"></a>
“Ananda, het is niet gemakkelijk om de Dhamma te onderwijzen. De Dhamma mag
alleen aan anderen onderwezen worden door iemand waarin deze vijf kwaliteiten
gegrondvest zijn.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
