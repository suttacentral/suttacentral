<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="an5.175">
<article>
<div class="hgroup">
<p class="division">Aṅguttara Nikāya</p>
<h1>175. De verschoppeling</h1>
</div>
<p><a class="sc" id="1"></a>
“Begiftigd met de volgende vijf kwaliteiten, is een lekenvolgeling de
verschoppeling onder de lekenvolgelingen, de smet onder de lekenvolgelingen,
het uitschot onder de lekenvolgelingen. Welke vijf? Hij heeft geen geloof (in
de verlichting van de Boeddha); hij is niet deugdzaam; hij verlangt naar
beschermende tovermiddeltjes (amuletten, spreuken etc.) en ceremonies; hij
vertrouwt op beschermende tovermiddeltjes en ceremonies, maar niet op
wilshandelingen; hij zoekt naar ontvangers voor zijn offergaven buiten (de
Sangha), en geeft aan hen het eerst de offergaven. Begiftigd met deze vijf
kwaliteiten, is een lekenvolgeling de verschoppeling onder de lekenvolgelingen,
de smet onder de lekenvolgelingen, het uitschot onder de lekenvolgelingen.”</p>
<p><a class="sc" id="2"></a>
“Begiftigd met de volgende vijf kwaliteiten, is een lekenvolgeling het juweel
onder de lekenvolgelingen, de lotus onder de lekenvolgelingen, een mooie bloem
onder de lekenvolgelingen. Welke vijf? Hij heeft geloof (in de verlichting van
de Boeddha); hij is deugdzaam; hij verlangt niet naar beschermende
tovermiddeltjes en ceremonies; hij vertrouwt niet op beschermende
tovermiddeltjes en ceremonies, maar op wilshandelingen; hij zoekt niet naar
ontvangers voor zijn offergaven buiten (de Sangha), en geeft hier het eerst de
offergaven. Begiftigd met deze vijf kwaliteiten, is een lekenvolgeling het
juweel onder de lekenvolgelingen, de lotus onder de lekenvolgelingen, een mooie
bloem onder de lekenvolgelingen.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
