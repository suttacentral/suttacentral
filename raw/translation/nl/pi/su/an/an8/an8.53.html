<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="an8.53">
<article>
<div class="hgroup">
<p class="division">Aṅguttara Nikāya</p>
<h1>53. Toespraak tot Gotami</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Gezegende te Vesali, in het Puntdak Klooster in het Grote
Bos.</p>
<p><a class="sc" id="2"></a>
Toen naderde Maha Pajapati Gotami de Gezegende, en nadat zij hem genaderd was,
maakte zij een buiging voor de Gezegende en ging aan zijn zijde staan. Toen zij
daar zo aan zijn zijde stond, zei ze tegen de Gezegende: “Het zou goed zijn,
Eerbiedwaardige Heer, wanneer de Gezegende mij in het kort op een dusdanige
wijze de Dhamma onderwijst, dat ik, na de Dhamma van de Gezegende gehoord te
hebben, alleen zal leven, in afzondering, aandachtig, ijverig en resoluut.”</p>
<p><a class="sc" id="3"></a>
“Gotami, de dingen waarvan jij weet: ‘Deze dingen leiden naar hartstocht, en
niet naar hartstochtloosheid; naar het aan banden komen te liggen, en niet naar
het ongebonden zijn; naar zelfverheffing, en niet naar zelfoverwinning; naar
aanmatigende ambitie, en niet naar bescheidenheid; naar ontevredenheid, en niet
naar tevredenheid; naar het verstrikt raken in, en niet naar afzondering; naar
luiheid, en niet naar volharding; naar het bezwaard zijn, en niet naar het
onbezwaard zijn’, dan kun je met duidelijkheid stellen: ‘Dit is de Dhamma niet,
dit is de Vinaya (de regels) niet, dit is niet de Leer van de Meester.’”</p>
<p><a class="sc" id="4"></a>
“Als voor de dingen waarvan jij weet geldt: ‘Deze dingen leiden naar
hartstochtloosheid, en niet naar hartstocht; naar het ongebonden zijn, en niet
naar het aan banden komen te liggen; naar zelfoverwinning, en niet naar
zelfverheffing; naar bescheidenheid, en niet naar aanmatigende ambitie; naar
tevredenheid, en niet naar ontevredenheid; naar afzondering, en niet naar het
verstrikt raken in; naar volharding, en niet naar luiheid; naar het onbezwaard
zijn, en niet naar het bezwaard zijn’, dan kun je met duidelijkheid stellen:
‘Dit is de Dhamma, dit is de Vinaya, dit is de Leer van de Meester.’”</p>
<p><a class="sc" id="5"></a>
Dat was wat de Gezegende zei, en blij van hart, vond Maha Pajapati vreugde in
zijn woorden.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
