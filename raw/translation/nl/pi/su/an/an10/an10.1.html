<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="an10.1">
<article>
<div class="hgroup">
<p class="division">Aṅguttara Nikāya</p>
<h1>1. De voordelen van deugdzame daden</h1>
</div>
<p><a class="sc" id="1"></a>
Eens leefde de Gezegende nabij Savatthi in het Jetavana, het park van
Anathapindika. Daar benaderde de Eerwaarde Ananda de Gezegende en vroeg:</p>
<p><a class="sc" id="2"></a>
“Wat, Heer, is het voordeel van goede, deugdzame daden en wat is daarvan de
beloning?”—“Het niet hebben van berouw, Ananda, is het voordeel en de beloning
van goede, deugdzame daden.”—“En wat, Heer, is het voordeel en de beloning van
het niet hebben van berouw?”—“Blijdschap, Ananda.”—“En wat, Heer, is het
voordeel en de beloning van blijdschap?”—“(Diepe innerlijke) vreugde.”—“En wat,
Heer, is het voordeel en de beloning van (diepe innerlijke) vreugde?”—“Kalmte.”—“En wat, Heer, is het voordeel en de beloning van kalmte?”—“Geluk.”—“En wat, Heer, is het voordeel en de beloning van geluk?”—“Concentratie van de geest.”—“En wat, Heer, is het voordeel en de beloning van concentratie?”—“Realistische kennis en inzicht.”—“En wat, Heer, is het voordeel en de beloning van realistische kennis en inzicht?”—“Afkeer en hartstochtloosheid.”—“En wat, Heer, is het voordeel en de beloning van afkeer en hartstochtloosheid?”—“De kennis en inzicht van bevrijding.”</p>
<p><a class="sc" id="3"></a>
“Daarom, Ananda, hebben goede, deugdzame daden het niet hebben van berouw als
hun voordeel en beloning; het niet hebben van berouw, heeft blijdschap als haar
voordeel en beloning; blijdschap, heeft (diepe innerlijke) vreugde als haar
voordeel en beloning; vreugde, heeft kalmte als haar voordeel en beloning;
kalmte, heeft geluk als haar voordeel en beloning; geluk, heeft concentratie
van de geest als haar voordeel en beloning; concentratie, heeft realistische
kennis en inzicht als haar voordeel en beloning; realistische kennis en
inzicht, heeft afkeer en hartstochtloosheid als haar voordeel en beloning;
afkeer en hartstochtloosheid, heeft de kennis en inzicht van bevrijding als
haar voordeel en beloning. Op deze wijze, Ananda, leiden goede, deugdelijke
daden stap voor stap naar het allerhoogste.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
