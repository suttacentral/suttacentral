<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<section class="sutta" id="snp5.11">
<article>
<div class="hgroup">
<p class="division">Sutta Nipāta 5.11</p>
<h1>Kappa's vraag</h1>
</div>
<p>De volgende was de brahmaanse student Kappa:</p>
<p><a class="sc" id="1"></a>
<a class="pl" id="pl1092"></a>
“Eerwaarde Heer,” zei hij, “er zijn mensen die midden in de stroom blijven steken, in de terreur en de angst van het woelen van de rivier van het bestaan. Ouderdom en dood overmand hen. Vertel mij, Eerwaarde Heer, uit mededogen voor hen, waar een eiland te vinden is, vertel mij waar vaste grond onder de voeten te vinden is buiten het bereik van al deze pijn.”</p>
<p><a class="sc" id="2"></a>
<a class="pl" id="pl1093"></a>
“Kappa,” zei de Meester, “uit mededogen voor al deze mensen die in het midden van de rivier van het bestaan blijven steken, die overmand zijn door ouderdom en dood, zal ik je vertellen waar deze vaste grond te vinden is.”</p>
<p><a class="sc" id="3"></a>
<a class="pl" id="pl1094"></a>
“Ik zal je over een eiland vertellen, Kappa. Het is de plaats van ‘Niets-heid’, de plaats van ‘niet-bezitten’. Dat is het eiland, een ander eiland is er niet. Het is het ‘Ongebondene’. Ik zeg je, dat dit het totale einde van ouderdom en dood is.</p>
<p><a class="sc" id="4"></a>
<a class="pl" id="pl1095"></a>
“Er zijn mensen die, door indachtig te leven, zich dit hebben gerealiseerd en volkomen bekoeld zijn, hier en nu. Zij worden geen slaven meer in dienst van Mara, van de dood; zij kunnen niet meer in zijn macht geraken.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
