<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">
<section class="sutta" id="snp5.12">
<article>
<div class="hgroup">
<p class="division">Sutta Nipāta 5.12</p>
<h1>Jatukanni's vraag</h1>
</div>
<p>Toen sprak de brahmaanse student Jatukanni:</p>
<p><a class="sc" id="1"></a>
<a class="pl" id="pl1096"></a>
“Ik hoorde” zei hij, “dat er een ‘over de stroom gestokene’ was, een held, de verlangende naar het verlangenloze. En zodoende ben ik gekomen om een vraag te stellen aan deze man zonder begeerte (<i>tanha</i>). Vertel mij dit, oog van het kraakheldere ziende: wat is de staat van vrede? Leg mij dit alstublieft uit zoals het werkelijk is.”</p>
<p><a class="sc" id="2"></a>
<a class="pl" id="pl1097"></a>
“U, Meester, beheerst begeerten en hartstochten zoals de zon met warmte en licht de aarde regeert en beheerst. Ik heb slechts een klein beetje begrip, Eerwaarde Heer, en u bent een wereld vol van wijsheid. Vertel mij hoe de Weg van het opgeven van deze wereld van geboorte en ouderdom te vinden is.”</p>
<p><a class="sc" id="3"></a>
<a class="pl" id="pl1098"></a>
De Boeddha antwoordde aan Jatukanni: “Laat de begeerte naar zintuiglijke (<i>kama tanha</i>) plezieren los. Zie, hoe vreedzaam het is de wereld los te laten. Er is niets waar je jezelf aan vast hoeft te klampen en er is niets dat je weg hoeft te duwen.”</p>
<p><a class="sc" id="4"></a>
<a class="pl" id="pl1099"></a>
“Laat de overblijfselen van je verleden opdrogen en heb niets voor je toekomst. Als je je niet vastklampt aan het heden, dan kun je in vrede van plaats naar plaats gaan.”</p>
<p><a class="sc" id="5"></a>
<a class="pl" id="pl1100"></a>
“Er is een hebzucht die heel kenmerkend is voor het individuele lichaam-geest (proces). Als die hebzucht volledig verdwenen is, brahmaan, dan zullen er geen innerlijke gif-drijfveren meer zijn, waardoor je, eenmaal zonder deze, immuun voor de dood bent.”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
