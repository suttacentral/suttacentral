<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="thag12.2">
<article>
<div class="hgroup">
<p class="division">Theragāthā</p>
<h1>12.2. Sunita de uitgestotene</h1>
</div>
<blockquote class="gatha">
<p><a class="sc" id="1"></a>
In een lage kaste werd ik geboren,<br>
arm, met bijna niets te eten.<br>
Mijn werk was vernederend:<br>
Ik raapte het vuil bij elkaar dat door anderen was weggegooid<br>
—de verwelkte bloemen van de tempels—<br>
en ruimde ze op.</p>
<p><a class="sc" id="2"></a>
Mensen vonden me walgelijk,<br>
minachtte mij, kleineerde mij.<br>
En ik verlaagde mezelf,<br>
door voor hen te buigen.</p>
<p><a class="sc" id="3"></a>
Toen zag ik de Ontwaakte,<br>
omringd door een groep monniken.<br>
De Grote Held ging de hoofdstad van de Magadha binnen.</p>
<p><a class="sc" id="4"></a>
Ik gooide mijn juk neer,<br>
ging naar hem toe om hem eerbied te betuigen.</p>
<p><a class="sc" id="5"></a>
Hij—de Verheven Man—stond stil,<br>
uit sympathie,<br>
helemaal voor mij alleen.</p>
<p><a class="sc" id="6"></a>
Na, aan de voeten van de Meester,<br>
hulde te hebben betuigd,<br>
stond ik aan zijn zijde,<br>
en verzocht hem<br>
—die verheven is onder alle wezens—<br>
mij in te wijden.</p>
<p><a class="sc" id="7"></a>
De Leraar van mededogen<br>
—die voor alles in de wereld sympathie kent—, zei:<br>
“Kom, monnik.”<br>
Dat was zijn formele acceptatie.</p>
<p><a class="sc" id="8"></a>
Ik verbleef alleen in het woud,<br>
onvermoeibaar,<br>
Ik volgde de woorden van de Meester op,<br>
precies zoals hij, de Overwinnaar,<br>
mij geleerd had.</p>
<p><a class="sc" id="9"></a>
In het eerste deel van de nacht,<br>
herinnerde ik me mijn vorige levens,<br>
in het middelste deel van de nacht<br>
werd het bovenwereldse oog gezuiverd,<br>
in het laatste deel van de nacht<br>
barste de duisternis open.</p>
<p><a class="sc" id="10"></a>
Toen de nacht ten einde was,<br>
en de zon terugkeerde,<br>
kwamen Indra en Brahma naar mij toe<br>
om mij hulde te betuigen,<br>
met hun handen samengevouwen voor hun hart:<br>
“Hulde aan u, o edele onder de mensen,<br>
hulde aan u, o verheven man,<br>
wiens onrust is beëindigd.<br>
U, beste man, bent offergaven waardig!”</p>
<p><a class="sc" id="11"></a>
Toen hij mij zag,<br>
omringd door een groep deva's,<br>
glimlachte de Meester, en zei:<br>
“Door ernst, door alleen te leven,<br>
door beheersing en zelfcontrole,<br>
dat is hoe iemand een waar brahmaan is.<br>
Hij is inderdaad een waar brahmaan.”</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
