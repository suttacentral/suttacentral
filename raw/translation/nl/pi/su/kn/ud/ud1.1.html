<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="ud1.1">
<article>
<div class="hgroup">
<p class="division">Udāna 1.1</p>
<h1>De Bodhi boom—1</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Heer in Uruvela, nabij de rivier de Nerañjara aan de voet
van de Bodhi boom, toen hij juist de volledige verlichting gerealiseerd had. In
die tijd zat de Heer gedurende zeven dagen met zijn benen gekruist, en hij
ervoer de zegen der bevrijding. Toen, aan het einde van de zevende dag, rees de
Heer uit die concentratie op en schonk gedurende de eerste wake van de nacht
als volgt weldoordachte aandacht aan het afhankelijk ontstaan in voorwaartse
richting.</p>
<p><a class="sc" id="2"></a>
Doordat het een er is, is er ook het ander; uit het ontstaan van het een,
ontstaat ook het ander. Dat wil zeggen: met onwetendheid als voorwaarde,
ontstaan wilshandelingen; met wilshandelingen als voorwaarde, ontstaat
bewustzijn; met bewustzijn als voorwaarde ontstaan geest en lichaam; met geest
en lichaam als voorwaarde ontstaat de zesvoudige zintuigbasis; met de
zesvoudige zintuigbasis als voorwaarde ontstaat contact; met contact als
voorwaarde ontstaat gevoel; met gevoel als voorwaarde ontstaat begeerte; met
begeerte als voorwaarde ontstaat hechten; met hechten als voorwaarde ontstaat
worden; met worden als voorwaarde ontstaat geboorte; met geboorte als
voorwaarde ontstaan ouderdom en dood, verdriet, weeklagen, pijn, smart en
wanhoop. Dit is de bron van deze hele massa van lijden.</p>
<p><a class="sc" id="3"></a>
Toen, zich de betekenis ervan realiserend, uitte de Heer bij die gelegenheid
deze geïnspireerde uitspraak:</p>
<blockquote class="gatha">voor de volijverige mediterende brahmaan,
<br>
dan verdwijnen alle twijfels, omdat hij begrijpt<br>
<p><a class="sc" id="4"></a>
Wanneer de waarheden duidelijk worden<br>
hoe dat elke opgekomen factor haar oorzaak heeft.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
