<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="ud2.3">
<article>
<div class="hgroup">
<p class="division">Udāna 2.3</p>
<h1>De stok</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens leefde de Gezegende nabij Savatthi in het Jetavana, het park van
Anathapindika. In die periode, daar tussen Savatthi en het Jetavana, sloegen
een aantal jongens een slang met een stok. Nadat de Heer in de ochtend zijn
gewaad had aangedaan en zijn bedelnap en bovenpij genomen had, ging hij naar
Savatthi om voedsel te verzamelen. Toen zag hij die jongens daar, tussen
Savatthi en het Jetavana, terwijl zij een slang sloegen met een stok.</p>
<p><a class="sc" id="2"></a>
Toen, zich de betekenis ervan realiserend, uitte de Heer bij die gelegenheid
deze geïnspireerde uitspraak:</p>
<blockquote class="gatha">
<p><a class="sc" id="3"></a>
Hij, die voor zichzelf geluk wenst,<br>
wezens die ook geluk zoeken, met een stok pijnigt,<br>
verwerft geen geluk in het hiernamaals.</p>
<p><a class="sc" id="4"></a>
Hij, die voor zichzelf geluk wenst,<br>
wezens die ook geluk zoeken, niet pijnigt,<br>
verwerft geluk in het hiernamaals.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
