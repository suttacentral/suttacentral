<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="ud1.4">
<article>
<div class="hgroup">
<p class="division">Udāna 1.4</p>
<h1>De Nigrodha boom</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Heer in Uruvela, nabij de rivier de Nerañjara onder de
Nigrodha boom van de Geitenhoeders, toen hij juist de volledige verlichting
gerealiseerd had. In die tijd zat de Heer gedurende zeven dagen met zijn benen
gekruist, en hij ervoer de zegen der bevrijding. Toen die zeven dagen waren
verstreken, rees de Heer uit die concentratie op.</p>
<p><a class="sc" id="2"></a>
Toen naderde een zekere hooghartige brahmaan de Heer. Toen hij naderbij gekomen
was, wisselde hij beleefd begroetingen met hem uit en ging aan zijn zijde
staan. Daar staande sprak die brahmaan tot de Heer: “Goede Gotama, waardoor is
men een brahmaan, en wat zijn de dingen die iemand tot een brahmaan maken?”</p>
<p><a class="sc" id="3"></a>
Toen, zich de betekenis ervan realiserend, uitte de Heer bij die gelegenheid
deze geïnspireerde uitspraak:</p>
<blockquote class="gatha">
<p><a class="sc" id="4"></a>
Een brahmaan is iemand die slechte staten heeft verworpen;<br>
niet hooghartig, vrij van bezoedelingen (<i>asava</i>), vol zelfbeheersing,<br>
volmaakt in kennis, iemand die het heilige leven heeft geleefd;<br>
hij zou terecht het woord ‘brahma’ kunnen gebruiken,<br>
hij, die geen belemmeringen ondervindt, waar dan ook ter wereld.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
