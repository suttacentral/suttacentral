<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="ud8.8">
<article>
<div class="hgroup">
<p class="division">Udāna 8.8</p>
<h1>Visakha</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Heer nabij Savatthi in het Oostelijke Park in de tempel van
Migara's moeder. Tijdens die gelegenheid stierf de innig geliefde kleinzoon van
Visakha, Migara's moeder. Toen benaderde Visakha, Migara's moeder, met natte
kleren en natte haren midden op de dag, de Heer. Nadat zij zichzelf voorover
gebogen had, zat zij aan zijn zijde, en de Heer zei tegen haar: “Waar kom je
vandaan, Visakha, je bent hier gekomen midden op de dag met natte kleren en
natte haren?”</p>
<p><a class="sc" id="2"></a>
“Eerbiedwaardige Heer, mijn innig geliefde kleinzoon is gestorven. Dat is
waarom ik hier gekomen ben op het midden van de dag met natte kleren en natte
haren.”</p>
<p><a class="sc" id="3"></a>
“Visakha, wil je graag zoveel zonen en kleinzonen hebben als dat er mensen in
Savatthi zijn?”</p>
<p><a class="sc" id="4"></a>
“Heer, ik zou graag zoveel zonen en kleinzonen hebben als dat er mensen in
Savatthi zijn!”</p>
<p><a class="sc" id="5"></a>
“Maar, Visakha, hoeveel mensen sterven er dagelijks in Savatthi?”</p>
<p><a class="sc" id="6"></a>
“Eerwaarde Heer, misschien sterven er dagelijks tien mensen in Savatthi. Of
misschien sterven er dagelijks negen mensen in Savatthi of acht, of zeven, of
zes, of vijf, of vier, of drie, of twee mensen in Savatthi. Eerwaarde Heer,
Savatthi is nooit zonder stervende mensen!”</p>
<p><a class="sc" id="7"></a>
“Wat denk je, Visakha, zou je dan ooit zonder natte kleren en natte haren
zijn?”</p>
<p><a class="sc" id="8"></a>
“Nee, Eerwaarde Heer, ik heb er genoeg van om zoveel zonen en kleinzonen te
willen hebben!”</p>
<p><a class="sc" id="9"></a>
“Visakha, zij die honderd geliefden hebben, hebben honderd maal lijden. Zij die
negentig geliefden hebben, hebben negentig maal lijden. Zij die tachtig,
zeventig, zestig, vijftig, veertig, dertig, twintig, tien, vijf, vier, drie,
twee geliefden hebben, hebben twee maal lijden. Zij die één geliefde hebben,
hebben éénmaal lijden. Zij die geen geliefden hebben, hebben geen lijden. Ik
zeg, dat zij zonder verdriet zijn, vlekkeloos en zonder wanhoop.”</p>
<p><a class="sc" id="10"></a>
Toen, zich de betekenis ervan realiserend, uitte de Heer bij die gelegenheid
deze geïnspireerde uitspraak:</p>
<blockquote class="gatha">
<p><a class="sc" id="11"></a>
Wat voor verdriet of weeklagen er ook moge zijn,<br>
de vele soorten van lijden in de wereld<br>
is vanwege iets liefdevols dat bestaat;<br>
zonder dat liefdevolle bestaat dat niet.</p>
<p><a class="sc" id="12"></a>
Daarom zijn zij gelukkig en vrij van verdriet<br>
die niets liefdevols hebben,<br>
waar dan ook in de wereld.</p>
<p><a class="sc" id="13"></a>
Streef er daarom naar om zonder verdriet te zijn en vlekkeloos<br>
houdt niet iets liefdevols vast,<br>
waar dan ook in de wereld.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
