<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="ud1.7">
<article>
<div class="hgroup">
<p class="division">Udāna 1.7</p>
<h1>Ajakalapaka</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Heer in Pava, bij het heiligdom Ajakalapaka, de woonplaats
van de yakkha Ajakalapaka.</p>
<p><a class="sc" id="2"></a>
Het gebeurde dat de Heer tijdens een pikdonkere nacht in de buitenlucht zat,
terwijl het zachtjes regende. Toen naderde de yakkha Ajakalapaka de Heer, omdat
hij vrees en ontsteltenis bij de Heer wilde veroorzaken en zijn haar recht
overeind wilde doen laten staan. Vlak bij hem uitte hij driemaal een
angstaanjagende kreet, met de woorden: “Hier is een boze geest voor jou,
kluizenaar!”</p>
<p><a class="sc" id="3"></a>
Toen, zich de betekenis ervan realiserend, uitte de Heer bij die gelegenheid
deze geïnspireerde uitspraak:</p>
<blockquote class="gatha">
<p><a class="sc" id="4"></a>
Als een brahmaan het einde heeft bereikt<br>
van zijn eigen verrichtingen,<br>
dan is hij buiten het bereik<br>
van deze boze geest met zijn luidruchtig geraas.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
