<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="ud5.8">
<article>
<div class="hgroup">
<p class="division">Udāna 5.8</p>
<h1>Ananda</h1>
</div>
<p><a class="sc" id="1"></a>
<span class="evam">Aldus heb ik gehoord</span>. Eens verbleef de Heer nabij Rajagaha in het Bamboe Bos (Veluvana) bij de
Eekhoorn Voederplaats (Kalandakanivapa). Op dat moment, op de dag van de
Uposatha, had de Eerwaarde Ananda zich in de voormiddag aangekleed, zijn
bedelnap en bovenpij genomen, en liep hij Rajagaha binnen om om voedsel te
bedelen. Devadatta zag de Eerwaarde Ananda in Rajagaha om voedsel bedelen, en
toen hij hem zag, benaderde hij de Eerwaarde Ananda, en zei: “Vanaf vandaag,
vriend Ananda, zal ik de uposatha in acht nemen en zal ik zaken omtrent de
Gemeenschap bepalen, apart van de Heer en apart van de monniken.”</p>
<p><a class="sc" id="2"></a>
Nadat de Eerwaarde Ananda door Rajagaha gelopen was om voor voedsel te bedelen,
benaderde hij na de maaltijd de Heer, boog zich diep voor hem neer, ging aan
zijn zijde zitten, en zei tegen de Heer: “Eerbiedwaardige Heer, ik had mijzelf
in de voormiddag aangekleed, mijn bedelnap en bovenpij genomen en was Rajagaha
binnengelopen om voor voedsel te bedelen. Devadatta zag mij (...) en zei tegen
mij: ‘Vanaf vandaag, vriend Ananda, zal ik de Uposatha in acht nemen en zal ik
zaken omtrent de Gemeenschap bepalen, apart van de Heer en apart van de
monniken.’ Vandaag, Eerwaarde Heer, zal Devadatta de Gemeenschap in tweeën
delen; hij zal de Uposatha in acht nemen en de zaken van de Gemeenschap
(gescheiden) bepalen.”</p>
<p><a class="sc" id="3"></a>
Toen, zich de betekenis ervan realiserend, uitte de Heer bij die gelegenheid
deze geïnspireerde uitspraak:</p>
<blockquote class="gatha">
<p><a class="sc" id="4"></a>
Voor de goede is het goede doen makkelijk;<br>
voor de slechte is het goede doen moeilijk;<br>
voor de slechte is het slechte doen makkelijk;<br>
voor de goede is het slechte doen moeilijk.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
