<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="thig5.11">
<article>
<div class="hgroup">
<p class="division">Therīgāthā</p>
<h1>5.11. De dertig leerlingen van Patacara</h1>
</div>
<p>(Patacara onderwees:)</p>
<blockquote class="gatha">
<p><a class="sc" id="1"></a>
“De stamper nemend,<br>
vermalen jonge mannen het graan,<br>
zo, hun vrouwen en kinderen ondersteunend,<br>
stapelen jonge mannen rijkdom op.”</p>
<p><a class="sc" id="2"></a>
“Doe wat de Ontwaakte adviseert,<br>
want, als je dat gedaan hebt,<br>
zal je daar geen spijt van hebben.”</p>
<p><a class="sc" id="3"></a>
“Span je in voor de rust van gewaarzijn,<br>
doe wat de Ontwaakte adviseert.<br>
Snel!”</p>
<p><a class="sc" id="4"></a>
“Ga dan aan een zijde zitten,<br>
na je voeten te hebben gewassen.”</p>
<p><a class="sc" id="5"></a>
Toen zij deze woorden hoorden<br>
—Patacara's advies—<br>
wasten zij hun voeten<br>
en gingen aan een zijde zitten.</p>
<p><a class="sc" id="6"></a>
Zich inspannend voor de kalmte van gewaarzijn,<br>
volgden zij het advies van de Ontwaakte op.</p>
<p><a class="sc" id="7"></a>
In de eerste nachtwake,<br>
herinnerden zij zich hun vorige levens.</p>
<p><a class="sc" id="8"></a>
In de middelste nachtwake,<br>
werd het goddelijke oog gezuiverd.</p>
<p><a class="sc" id="9"></a>
In de laatste nachtwake,<br>
barstte de massa der duisternis uiteen.</p>
<p><a class="sc" id="10"></a>
Terwijl zij opstonden,<br>
bogen zij zich voor haar voeten voorover.</p>
<p><a class="sc" id="11"></a>
(En zeiden:)<br>
“Wij hebben uw advies opgevolgd,<br>
zoals de dertig deva's Indra vereren,<br>
nu zijn wij onoverwinnelijk in de strijd,</p>
<p><a class="sc" id="12"></a>
begiftigd met de drie soorten van kennis,<br>
vrij van bezoedelingen,<br>
en wij zullen u altijd blijven eren.”</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
