<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="thig6.5">
<article>
<div class="hgroup">
<p class="division">Therīgāthā</p>
<h1>6.5. Anopama, de dochter van de miljonair</h1>
</div>
<blockquote class="gatha">
<p><a class="sc" id="1"></a>
Geboren in een hoogstaande familie<br>
met veel bezittingen, grote weelde,<br>
volmaakt in tint en figuur,<br>
was ik de dochter van Majjha, een miljonair.</p>
<p><a class="sc" id="2"></a>
Zonen van koningen zochten naar mij,<br>
zonen van rijke kooplui verlangden naar mij.</p>
<p><a class="sc" id="3"></a>
Een van hen zond mijn vader een boodschapper,<br>
met de woorden:</p>
<p><a class="sc" id="4"></a>
“Geef mij Anopama.<br>
Ik zal acht maal haar gewicht<br>
in juwelen en goud terugbetalen.”</p>
<p><a class="sc" id="5"></a>
Maar ik, die de Zelf Ontwaakte gezien heb,<br>
die niet voorbij te gaan is, boven de wereld verheven is,<br>
betuigde eer aan zijn voeten,<br>
en zat neer aan een zijde.</p>
<p><a class="sc" id="6"></a>
Hij, Gotama, onderwees mij uit sympathie<br>
de Dhamma.</p>
<p><a class="sc" id="7"></a>
En toen ik daar op die bijzondere plaats zat,<br>
verwierf ik de derde vrucht (van niet terugkeren, anagami).</p>
<p><a class="sc" id="8"></a>
Toen schoor ik mijn haren af,<br>
en ging het thuisloze leven in.</p>
<p><a class="sc" id="9"></a>
Vandaag is het de zevende dag<br>
sinds ik de hunkering liet verschrompelen.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
