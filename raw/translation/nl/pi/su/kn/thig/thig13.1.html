<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="thig13.1">
<article>
<div class="hgroup">
<p class="division">Therīgāthā</p>
<h1>13.1. Ambapali</h1>
</div>
<p>Ambapali:</p>
<blockquote class="gatha">
<p><a class="sc" id="1"></a>
Mijn haar was zwart,<br>
de kleur van bijen<br>
met gekrulde punten.<br>
Maar door de ouderdom lijkt het nu op grove hennep.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="2"></a>
Geurig, zoals een geparfumeerde mand<br>
gevuld met bloemen: mijn kapsel.<br>
Maar door de ouderdom ruikt het nu muf<br>
zoals een dierenpels.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="3"></a>
Dicht en weelderig,<br>
zoals een goed verzorgd woud,<br>
schitterend gedaan, de toppen met zorg afgewerkt<br>
met kam en speld.<br>
Maar door de ouderdom werd het dun<br>
en hier en daar kaal.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="4"></a>
Verfraaid met goud en fijne spelden<br>
was het schitterend, opgetooid met vlechten.<br>
Maar nu, door de ouderdom, is dat hoofd kaal geworden.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="5"></a>
Gelijnd,<br>
alsof het goed getekend was door een kunstenaar:<br>
zo schitterend waren eens mijn wenkbrauwen.<br>
Maar door de ouderdom zijn zij nu in vouwen neergevallen.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="6"></a>
Stralend, briljant zoals juwelen,<br>
mijn ogen:<br>
groot, zwart, diep zwart.<br>
Maar door de ouderdom schitteren zij nu niet langer.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="7"></a>
Zoals een fijne piek, zo schitterend was mijn neus<br>
in de bloei van haar jeugd.<br>
Maar door de ouderdom is zij nu als een lange peper.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="8"></a>
Zoals armbanden—goed gevormd, goed afgewerkt—<br>
zo schitterend waren eens mijn oren<br>
Maar door de ouderdom zijn zij nu in vouwen neergevallen.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="9"></a>
Zoals heldere knoppen van de foelie plant in hun volle kleur<br>
zo schitterend waren eens mijn tanden.<br>
Maar door de ouderdom zijn zij nu gebroken en vergeeld.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="10"></a>
Zoals een koekoek in de dichte jungle,<br>
fladderend door het diepe struikgewas:<br>
zo zoet was eens de toon van mijn stem.<br>
Maar door de ouderdom kraakt zij nu hier en daar.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="11"></a>
Zacht, zoals een goed gepoetste schelp,<br>
zo schitterend was eens mijn nek.<br>
Maar door de ouderdom is zij nu vervallen, gebogen.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="12"></a>
Zoals ronde deurbalken—beiden—<br>
zo schitterend waren eens mijn armen.<br>
Maar door de ouderdom zijn zij nu als opgedroogde patali bomen.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="13"></a>
Verfraaid met goud en fijne ringen,<br>
zo schitterend waren eens mijn handen.<br>
Maar door de ouderdom zijn zij nu als uien en knollen.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="14"></a>
Vol, rond, stevig en hoog,<br>
zo schitterend waren eens mijn borsten.<br>
Maar door de droogte van de ouderdom,<br>
bengelen ze nu als lege, oude waterzakken.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="15"></a>
Zoals een laken van goud, goed gestreken,<br>
zo schitterend was eens mijn lichaam.<br>
Nu is het bedekt met vele rimpels.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="16"></a>
Zacht gelijnd, zoals de snuit van een olifant,<br>
zo schitterend waren eens mijn beide dijen.<br>
Maar door de ouderdom zijn zij nu als knobbelige bamboestammen.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="17"></a>
Verfraaid met goud en fijne enkelringen,<br>
zo schitterend waren eens mijn onderbenen.<br>
Maar door de ouderdom zijn zij nu als sesam stokjes.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="18"></a>
Alsof zij met zachte katoen waren gevuld,<br>
zo schitterend waren eens mijn beide voeten.<br>
Maar door de ouderdom zijn zij nu verschrompeld en krakerig.<br>
De waarheid van de Waarheid-Spreker z'n woorden<br>
verandert niet.</p>
<p><a class="sc" id="19"></a>
Zo was deze fysieke hoop.<br>
Nu: afgeleefd, het thuis van pijnen, vele pijnen.<br>
Een huis waar het pleisterwerk van afgevallen is.<br>
De waarheid van de Waarheid-Spreker z'n woorden<br>
verandert niet.</p>
</blockquote>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
