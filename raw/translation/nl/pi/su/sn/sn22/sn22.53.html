<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="sn22.53">
<article>
<div class="hgroup">
<p class="division">Saṃyutta Nikāya</p>
<h1>22.53. Gehecht</h1>
</div>
<p><a class="sc" id="1"></a>
Te Savatthi. Daar zei de Gezegende: “Iemand die gehecht is, die is niet
bevrijd; iemand die ongehecht is, die is bevrijd. Mocht bewustzijn, wanneer dat
(stil) staat, gehecht raken aan (een fysieke) <strong>vorm</strong>, ondersteund worden door vorm (als haar object), gefundeerd zijn op vorm en
doorweekt zijn met genot; dan zou het groei vertonen, vermeerdering en
toename.”</p>
<p><a class="sc" id="2"></a>
“Mocht bewustzijn, wanneer dat (stil) staat, gehecht raken aan
<strong>gevoel</strong>, ondersteund worden door gevoel (als haar object), gefundeerd zijn op gevoel
en doorweekt zijn met genot; dan zou het groei vertonen, vermeerdering en
toename.”</p>
<p><a class="sc" id="3"></a>
“Mocht bewustzijn, wanneer dat (stil) staat, gehecht raken aan waarneming,
ondersteund worden door <strong>waarneming</strong> (als haar object), gefundeerd zijn op waarneming en doorweekt zijn met genot;
dan zou het groei vertonen, vermeerdering en toename.”</p>
<p><a class="sc" id="4"></a>
“Mocht bewustzijn, wanneer dat (stil) staat, gehecht raken aan
<strong>mentale formaties</strong>, ondersteund worden door mentale formaties (als haar object), gefundeerd zijn
op mentale formaties en doorweekt zijn met genot; dan zou het groei vertonen,
vermeerdering en toename.”</p>
<p><a class="sc" id="5"></a>
“Wanneer er iemand zou zeggen: ‘Ik zal een opkomen, een vergaan, een
voorbijgaan, een ontstaan, een groei, een vermeerdering of een toename van
bewustzijn beschrijven dat los staat van vorm, van gevoel, van waarneming, van
mentale formaties’, dan zal dat niet mogelijk zijn.”</p>
<p><a class="sc" id="6"></a>
“Als een monnik de hartstocht verlaat om
<strong>vorm</strong> te bezitten, dan, vanwege het verlaten van die hartstocht, is de ondersteuning
afgekapt en is er geen basis meer voor bewustzijn. Bewustzijn dat aldus geen
basis heeft, niet toeneemt, geen enkele functie meer uitvoert, is bevrijd.
Vanwege haar bevrijding, staat het stil. Vanwege haar stilheid, is het
tevreden. Vanwege haar tevredenheid, is het rustig. Wanneer hij (de monnik)
rustig is, is hij van binnen volkomen ongebonden. Hij begrijpt dat ‘Geboorte
tot een einde is gebracht, het heilige leven vervuld is, de taak erop zit. Er
is niets meer voor deze wereld.’”</p>
<p><a class="sc" id="7"></a>
“Als een monnik de hartstocht om
<strong>gevoel</strong> te bezitten laat varen, (...).”</p>
<p><a class="sc" id="8"></a>
“Als een monnik de hartstocht om
<strong>waarneming</strong> te bezitten laat varen, (...).”</p>
<p><a class="sc" id="9"></a>
“Als een monnik de hartstocht om
<strong>mentale formaties</strong> te bezitten laat varen, (...).”</p>
<p><a class="sc" id="10"></a>
“Als een monnik de hartstocht om
<strong>bewustzijn</strong> te bezitten laat varen, dan, vanwege het laten varen van hartstocht, is de
ondersteuning afgekapt en is er geen basis meer voor bewustzijn. Bewustzijn dat
aldus geen basis heeft, niet toeneemt, geen enkele functie meer uitvoert, is
bevrijd. Vanwege haar bevrijding, staat het stil. Vanwege haar stilheid, is het
tevreden. Vanwege haar tevredenheid, is het rustig. Wanneer hij (de monnik)
rustig is, is hij van binnen volkomen ongebonden. Hij begrijpt dat ‘Geboorte
tot een einde is gebracht, het heilige leven vervuld is, de taak erop zit. Er
is niets meer voor deze wereld.’”</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
