<!DOCTYPE html>
<html>
<head>
<meta charset="UTF-8">
<meta author="Peter van Loosbroek">
<title></title>
</head>
<body>
<div id="text" lang="nl">

<section class="sutta" id="sn47.7">
<article>
<div class="hgroup">
<p class="division">Saṃyutta Nikāya</p>
<h1>47.7. De aap</h1>
</div>
<p><a class="sc" id="1"></a>
In het Himalaya gebergte, de koning van de bergen, zijn er moeilijk begaanbare,
oneffen gebieden waar noch apen noch menselijke wezens verblijven. Er zijn ook
moeilijk begaanbare, oneffen gebieden waar apen verblijven, maar waar geen
menselijke wezens verblijven. Er zijn ook uitgestrekte stukken land die
aangenaam zijn, en waar beide verblijven zowel menselijke wezens als apen. In
zulke plaatsen zetten jagers een pekval op het apenpad voor het vangen van
apen.</p>
<p><a class="sc" id="2"></a>
De apen die niet dwaas en niet onvoorzichtig van karakter zijn, zullen op een
afstand blijven wanneer zij de pekval zien. Maar iedere aap die dwaas en
onvoorzichtig van karakter is, komt (uit nieuwsgierigheid) op de pekval af en
grijpt ernaar met zijn hand die daar dan aan vast blijft kleven. En dan denkt
hij: ‘ik zal mijn hand bevrijden’, en met zijn andere hand grijpt hij ernaar.
En ook die blijft vastkleven. En dan denkt hij: ‘ik zal mijn beide handen
bevrijden’, en hij grijpt ernaar met zijn voet. Ook deze blijft vastkleven. Dan
denkt hij: ‘ik zal mijn beide handen en mijn voet bevrijden’, en hij grijpt
hiernaar met zijn andere voet. Ook deze blijft vastkleven. En dan denkt hij:
‘ik zal mijn beide handen en mijn beide voeten bevrijden’, en hij grijpt
hiernaar met zijn mond. Maar ook deze blijft vastkleven.</p>
<p><a class="sc" id="3"></a>
En zo ligt de aap daar brullend op de grond, op vijf manieren verstrengeld,
vervallen tot rampspoed, vervallen tot ondergang en is hij helemaal aan de
jager overgeleverd. Dan, zonder zich wat van de aap aan te trekken, spietst de
jager hem ter plekke aan een pin, pakt hem op, en sleept hem dan weer verder
als hij dat wil. Dat is nu wat er gebeurt met iedereen die zich buiten zijn
zuivere gebied en in het territorium van anderen begeeft.</p>
<p><a class="sc" id="4"></a>
Om deze reden moeten jullie je niet buiten je zuivere gebied en in het
territorium van anderen begeven. In iemand die zich begeeft in wat niet zijn
zuivere gebied is en wat het territorium van anderen is, daar krijgt Mara een
opening, daar krijgt Mara vaste voet aan de grond.</p>
<p><a class="sc" id="5"></a>
En wat is voor een monnik niet zijn gebied maar het territorium van anderen?
Het zijn de vijf ketenen van zintuiglijkheid. Welke vijf? Vormen die
waarneembaar zijn met het oog—aangenaam, plezierig, verrukkelijk, geliefd,
begeerte voedend, verleidelijk. Geluiden die waarneembaar zijn met het
oor—aangenaam, plezierig, verrukkelijk, geliefd, begeerte voedend,
verleidelijk. Geuren die waarneembaar zijn met de neus—aangenaam, plezierig,
verrukkelijk, geliefd, begeerte voedend, verleidelijk. Smaken die waarneembaar
zijn met de tong—aangenaam, plezierig, verrukkelijk, geliefd, begeerte voedend,
verleidelijk. Aanraakbare dingen die waarneembaar zijn met het
lichaam—aangenaam, plezierig, verrukkelijk, geliefd, begeerte voedend,
verleidelijk. Dit is voor een monnik niet het zuivere gebied. Dit is het gebied
van anderen.</p>
<p><a class="sc" id="6"></a>
Begeef je, monniken, in wat jullie zuivere gebied is, wat jullie eigen
voorouderlijke territorium is. In iemand die zich begeeft in wat zijn zuivere
gebied is, in wat zijn eigen voorouderlijke territorium is, daar krijgt Mara
geen opening, daar krijgt Mara geen vaste voet aan de grond.</p>
<p><a class="sc" id="7"></a>
En wat is voor een monnik zijn zuivere gebied, wat is zijn voorouderlijke
territorium? Het zijn de vier fundamenten van indachtigheid. Welke zijn deze
vier?</p>
<p><a class="sc" id="8"></a>
Daar is het geval waarin de monnik zelf zijn eigen lichaam beschouwt—ijverig,
alert en indachtig—en afdoet met begeerte en verdriet met betrekking tot de
wereld.</p>
<p><a class="sc" id="9"></a>
Daar is het geval waarin de monnik gevoelens beschouwt, gevoelens op zich en
die van hemzelf—ijverig, alert en indachtig—en afdoet met begeerte en verdriet
met betrekking tot de wereld.</p>
<p><a class="sc" id="10"></a>
Daar is het geval waarin de monnik mentale formaties beschouwt, mentale
formaties op zich en die van hemzelf—ijverig, alert en indachtig—en afdoet met
begeerte en verdriet met betrekking tot de wereld.</p>
<p><a class="sc" id="11"></a>
Daar is het geval waarin de monnik de geest beschouwt, de geest op zich en die
van hemzelf—ijverig, alert en indachtig—en afdoet met begeerte en verdriet met
betrekking tot de wereld.</p>
<p><a class="sc" id="12"></a>
Dit is voor een monnik zijn zuivere gebied. Dit is zijn eigen voorouderlijke
territorium.</p>
</article>
<aside id="metaarea">
<p>Auteur: <span class="author">Peter van Loosbroek—Ananda</span></p>
<p><cite class="book">Overgenomen uit: Theravada Archief—De locatie voor het oorspronkelijke
boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href="http://www.sleuteltotinzicht.nl/">www.sleuteltotinzicht.nl</a>
</p>
<p>Prepared for SuttaCentral by <span class="editor">Ayya Vimala</span>.</p></aside>
</section>

</div>
</body>
</html>
