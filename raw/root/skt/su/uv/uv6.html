<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv6">
<article>
<div class="hgroup">
<p class="division">Udānavarga</p>
<h1>śīlavarga</h1>
</div>
<blockquote class="gatha">
<p><a class="uv" id="6.1"></a><a class="verse-num-sc" id="verse­nums­c149"></a>śīlaṃ rakṣeta medhāvī<br>
prārthaya<span class="supplied">ṃ</span> vai sukhatrayam |<br>
praśaṃsā vittalābhaṃ ca<br>
pretya svarge ca modanam <span class="gatha-number">|| 1</span></p>
<p><a class="uv" id="6.2"></a><a class="verse-num-sc" id="verse­nums­c150"></a>sthānāny etāni saṃpaśyaṃ<br>
śīlaṃ rakṣeta paṇḍitaḥ |<br>
āryo darśanasaṃpannaḥ<br>
sa loke labhate śivam <span class="gatha-number">|| 2</span></p>
<p><a class="uv" id="6.3"></a><a class="verse-num-sc" id="verse­nums­c151"></a>sukhaṃ śīlasamādānaṃ<br>
kāyo na paridahyate |<br>
sukhaṃ ca rātrau svapati<br>
pratibuddhaś ca nandati <span class="gatha-number">|| 3</span></p>
<p><a class="uv" id="6.4"></a><a class="verse-num-sc" id="verse­nums­c152"></a>śīlaṃ yāvaj jarā sādhu<br>
śraddhā sādhu pratiṣṭhitā |<br>
prajñā narāṇāṃ ratnaṃ vai<br>
puṇyaṃ corai<span class="supplied2">ḥ</span> sudurharam <span class="gatha-number">|| 4</span></p>
<p><a class="uv" id="6.5"></a><a class="verse-num-sc" id="verse­nums­c153"></a>kṛtvā puṇyāni saprajño<br>
datvā dānāni śīlavān |<br>
iha cā<span class="supplied2">th</span>a paratrāsau<br>
sukhaṃ samadhigacchati <span class="gatha-number">|| 5</span></p>
<p><a class="uv" id="6.6"></a><a class="verse-num-sc" id="verse­nums­c154"></a>śīle pratiṣ<span class="supplied2">ṭh</span>ito bhikṣur<br>
indriyaiś ca susaṃvṛtaḥ |<br>
bhojane cāpi mātrajño<br>
yukto <span class="supplied2">j</span>āgarikāsu ca <span class="gatha-number">|| 6</span></p>
<p><a class="uv" id="6.7"></a><a class="verse-num-sc" id="verse­nums­c155"></a>vihara<span class="supplied2">n</span>n evam ātāpī<br>
hy aho<span class="supplied2">rātra</span>m atan<span class="supplied">d</span>ritaḥ |<br>
abhavyaḥ parihāṇāya<br>
nirvāṇasyaiva so ’ntike <span class="gatha-number">|| 7</span></p>
<p><a class="uv" id="6.8"></a><a class="verse-num-sc" id="verse­nums­c156"></a>śīle pratiṣṭhito bhikṣuś<br>
cittaṃ prajñāṃ ca bhāvayet |<br>
<span class="supplied2">ātāpī nipa</span>ko <span class="supplied2">ni</span>t­yaṃ<br>
pr<span class="supplied2">ā</span>pnuyād du<span class="supplied2">ḥ</span>kha­saṃ­kṣayaṃ <span class="gatha-number">|| 8</span></p>
<p><a class="uv" id="6.9"></a><a class="verse-num-sc" id="verse­nums­c157"></a>tasmāt satataśīlī syāt<br>
samādher anurakṣakaḥ |<br>
vipaśyanāyāṃ <span class="supplied2">ś</span>ikṣec ca<br>
saṃpra<span class="supplied2">jā</span>na<span class="supplied2">p</span>r<span class="supplied2">a</span>t<span class="supplied">i</span>smṛ<span class="supplied2">taḥ</span> <span class="gatha-number">|| 9</span></p>
<p><a class="uv" id="6.10"></a><a class="verse-num-sc" id="verse­nums­c158"></a><span class="supplied2">sa tu</span> vikṣī<span class="supplied2">ṇa</span>saṃ­yogaḥ<br>
kṣīṇamāno niraupadhiḥ |<br>
kāyasya bhedāt saprajñaḥ<br>
saṃkhyān no<span class="supplied2">p</span>ai<span class="supplied2">t</span>i nirvṛtaḥ <span class="gatha-number">|| 10</span></p>
<p><a class="uv" id="6.11"></a><a class="verse-num-sc" id="verse­nums­c159"></a>śīlaṃ samādhiḥ prajñā ca<br>
yasya hy ete subhāvitāḥ |<br>
so ’tyantaniṣṭho vimalas<br>
t<span class="supplied2">v</span> aśokaḥ kṣīṇasaṃbhavaḥ <span class="gatha-number">|| 11</span></p>
<p><a class="uv" id="6.12"></a><a class="verse-num-sc" id="verse­nums­c160"></a>saṅgāt pramukto hy asita<br>
ājñātāvī niraupadhiḥ |<br>
atikramya māraviṣayam<br>
ādityo vā virocate <span class="gatha-number">|| 12</span></p>
<p><a class="uv" id="6.13"></a><a class="verse-num-sc" id="verse­nums­c161"></a>uddhatasya pramattasya<br>
bhikṣuṇo bahirātmanaḥ |<br>
śīlaṃ samādhiḥ prajñā ca<br>
pāripūriṃ na gacchati <span class="gatha-number">|| 13</span></p>
<p><a class="uv" id="6.14"></a><a class="verse-num-sc" id="verse­nums­c162"></a>channam evābhivarṣati<br>
vivṛtaṃ nābhivarṣati |<br>
tasmād dhi cchannaṃ vivared<br>
evaṃ taṃ nābhivarṣati <span class="gatha-number">|| 14</span></p>
<p><a class="uv" id="6.15"></a><a class="verse-num-sc" id="verse­nums­c163"></a>etad dhi dṛṣṭvā śikṣeta<br>
sadā śīleṣu paṇḍitaḥ |<br>
nirvāṇagamanaṃ mārgaṃ<br>
kṣipram eva viśodhayet <span class="gatha-number">|| 15</span></p>
<p><a class="uv" id="6.16"></a><a class="verse-num-sc" id="verse­nums­c164"></a>na puṣpagandhaḥ prativātam eti<br>
na vāhnijāt tagarāc candanā<span class="supplied2">d</span> vā |<br>
satāṃ tu gandhaḥ prativātam eti<br>
sarvā diśaḥ satpuruṣaḥ pravāti <span class="gatha-number">|| 16</span></p>
<p><a class="uv" id="6.17"></a><a class="verse-num-sc" id="verse­nums­c165"></a>tagarāc candanāc cāpi<br>
vārṣikāyās tathotpalāt |<br>
etebhyo gandhajātebhyaḥ<br>
śīlagandhas tv anuttaraḥ <span class="gatha-number">|| 17</span></p>
<p><a class="uv" id="6.18"></a><a class="verse-num-sc" id="verse­nums­c166"></a>alpamātro hy ayaṃ gandho<br>
yo ’yaṃ tagaracandanāt |<br>
yas tu śīlavatāṃ gandho<br>
vāti deveṣv apīha saḥ <span class="gatha-number">|| 18</span></p>
<p><a class="uv" id="6.19"></a><a class="verse-num-sc" id="verse­nums­c167"></a>teṣāṃ viśuddhaśīlānāṃ<br>
apramādavihāriṇām |<br>
samyagājñāvimuktānāṃ<br>
māro mārgaṃ na vindati <span class="gatha-number">|| 19</span></p>
<p><a class="uv" id="6.20"></a><a class="verse-num-sc" id="verse­nums­c168"></a>eṣa kṣemagamo mārga<br>
eṣa mārgo viśuddhaye |<br>
pratipannakāḥ prahāsyanti<br>
dhyāyino mārabandhanam <span class="gatha-number">|| 20</span><br></p>
</blockquote>
<p class="endsection">|| śīlavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>