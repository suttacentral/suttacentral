<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv13">
<article>
<div class="hgroup">
<p class="division">Udānavarga</p>
<h1>Satkaravarga</h1>
</div>
<blockquote class="gatha">
<p><a class="uv" id="13.1"></a><a class="verse-num-sc" id="verse­nums­c267"></a>phalaṃ vai kadalim hanti<br>
phalaṃ veṇuṃ phalaṃ naḍam |<br>
satkāraḥ kāpuruṣaṃ hanti<br>
svagarbho ’śvatarīṃ yathā <span class="gatha-number">|| 1</span></p>
<p><a class="uv" id="13.2"></a><a class="verse-num-sc" id="verse­nums­c268"></a>yāvad eva hy anarthāya<br>
jñāto bhavati bāliśaḥ |<br>
hanti bālasya śuklāṃśaṃ<br>
mūrdhānaṃ cāsya pātayet <span class="gatha-number">|| 2</span></p>
<p><a class="uv" id="13.3"></a><a class="verse-num-sc" id="verse­nums­c269"></a>asanto lābham icchanti<br>
satkāraṃ cai<span class="supplied">va bhikṣuṣu</span> |<br>
<span class="supplied">ā</span>v<span class="supplied">a</span>s<span class="supplied">e</span>ṣu ca mātsaryaṃ<br>
pūjāṃ parakuleṣu ca <span class="gatha-number">|| 3</span></p>
<p><a class="uv" id="13.4"></a><a class="verse-num-sc" id="verse­nums­c270"></a>mām eva nityaṃ jānīyur<br>
gṛhī pravrajitas tathā |<br>
mama prativaś<span class="supplied">ā</span>ś ca syuḥ<br>
kṛtyākṛtyeṣu keṣu cit <span class="gatha-number">|| 4</span></p>
<p><a class="uv" id="13.5"></a><a class="verse-num-sc" id="verse­nums­c271"></a>iti bālasya saṃkalpā<br>
icchāmānābhivardhakāḥ |<br>
anyā hi lābhopaniṣad<br>
anyā nirvāṇagāminī <span class="gatha-number">|| 5</span></p>
<p><a class="uv" id="13.6"></a><a class="verse-num-sc" id="verse­nums­c272"></a>etaj jñātvā yathābhūtaṃ<br>
buddhānāṃ śrāvakaḥ sadā |<br>
satkāraṃ nābhinandeta<br>
vivekam anubṛṃhayet <span class="gatha-number">|| 6</span></p>
<p><a class="uv" id="13.7"></a><a class="verse-num-sc" id="verse­nums­c273"></a>na vyāyameta sarvatra<br>
nānyeṣāṃ puruṣo bhavet |<br>
nānyāṃ niḥś<span class="supplied">ri</span>tya jīveta<br>
dharmeṇa na vaṇik caret <span class="gatha-number">|| 7</span></p>
<p><a class="uv" id="13.8"></a><a class="verse-num-sc" id="verse­nums­c274"></a><a class="dp" id="dp365"></a>svalābhaṃ nāvamanyeta<br>
nānyeṣāṃ spṛhako bhavet |<br>
anyeṣāṃ spṛhako bhikṣuḥ<br>
samādhiṃ nādhigacchati <span class="gatha-number">|| 8</span></p>
<p><a class="uv" id="13.9"></a><a class="verse-num-sc" id="verse­nums­c275"></a>sukhaṃ jīvitum icchec cec<br>
chrāmaṇyārtheṣv avekṣavān |<br>
ahir muṣakadurgaṃ vā<br>
seveta śayanāsanam <span class="gatha-number">|| 9</span></p>
<p><a class="uv" id="13.10"></a><a class="verse-num-sc" id="verse­nums­c276"></a>sukhaṃ jīvitum icchec cec<br>
chrāmaṇyārtheṣv avekṣavān |<br>
itaretareṇa saṃtuṣyed<br>
ekadharmaṃ ca bhāvayet <span class="gatha-number">|| 10</span></p>
<p><a class="uv" id="13.11"></a><a class="verse-num-sc" id="verse­nums­c277"></a>sukhaṃ jīvitum icchec cec<br>
chrāmaṇyārtheṣv avekṣavān |<br>
sāṃghikaṃ nāvamanyeta<br>
cīvaraṃ pānabhojanam <span class="gatha-number">|| 11</span></p>
<p><a class="uv" id="13.12"></a><a class="verse-num-sc" id="verse­nums­c278"></a><a class="dp" id="dp366"></a>alpajñāto ’pi ced bhavati<br>
śīleṣu susamāhitaḥ |<br>
vidvāṃsas taṃ praśaṃsanti<br>
śuddhājīvam atan<span class="supplied">d</span>ritam <span class="gatha-number">|| 12</span></p>
<p><a class="uv" id="13.13"></a><a class="verse-num-sc" id="verse­nums­c279"></a><span class="choice"><span class="lem">traividyaḥ syāt sa ced bhikṣur</span><br>
<span class="rdg">sa ced bha<span class="supplied">vati trai</span>vidyo</span></span> <span class="choice"><span class="lem">mṛtyuhantā nirāsravaḥ |</span><br>
<span class="rdg">mṛty<span class="supplied">u</span>hāyī ni<span class="supplied">rāsravaḥ</span> |</span></span> <span class="choice"><span class="lem">alpajñātam iti jñātvā</span><br>
<span class="rdg"><span class="supplied">jñ</span>ātvālpajñāta iti tam</span></span> <span class="choice"><span class="lem">hy avajānanty ajānakāh <span class="gatha-number">|| 13</span></span><br>
<span class="rdg">avajāna<span class="supplied">n</span>ty ajā<span class="supplied">nakāḥ</span> <span class="gatha-number">|| 13</span></span></span></p>
<p><a class="uv" id="13.14"></a><a class="verse-num-sc" id="verse­nums­c280"></a>sa ce<span class="supplied">t</span> tv ihānnapānasya<br>
lābhī bhavati pudgalaḥ |<br>
pāpadharmāpi ced bhavati<br>
sa teṣāṃ bhavati pūjitaḥ <span class="gatha-number">|| 14</span></p>
<p><a class="uv" id="13.15"></a><a class="verse-num-sc" id="verse­nums­c281"></a>bahūn amitrāṃ labhate<br>
saṃghātīprāvṛtaḥ sadā |<br>
lābhī yo hy annapānasya<br>
vastraśayyāsanasya ca <span class="gatha-number">|| 15</span></p>
<p><a class="uv" id="13.16"></a><a class="verse-num-sc" id="verse­nums­c282"></a>etad ādīnavaṃ jñātvā<br>
satkāreṣu mahābhayaṃ |<br>
alpajñāto hy anutsukaḥ<br>
smṛto bhikṣuḥ parivrajet <span class="gatha-number">|| 16</span></p>
<p><a class="uv" id="13.17"></a><a class="verse-num-sc" id="verse­nums­c283"></a>nāyam anaśan<span class="supplied2">ena</span> jīvate<br>
nāhāro hṛdayasya śāntaye |<br>
āhāraḥ sthitaye tu vidyate<br>
taj jñātvā hi careta eṣaṇām <span class="gatha-number">|| 17</span></p>
<p><a class="uv" id="13.18"></a><a class="verse-num-sc" id="verse­nums­c284"></a>paṅkas tv iti yo hi vindate<br>
nityaṃ vandanamānanā kule |<br>
sūkṣmaḥ śalyo duruddharaḥ<br>
satkāraḥ kāpuruṣeṇa dustyajaḥ <span class="gatha-number">|| 18</span><br></p>
</blockquote>
<p class="endsection">|| satkāravargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>