<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv12">
<article>
<div class="hgroup">
<p class="division">Udānavarga</p>
<h1>Mārgavarga</h1>
</div>
<blockquote class="gatha">
<p><a class="uv" id="12.1"></a><a class="verse-num-sc" id="verse­nums­c247"></a>āryasatyāni catvāri<br>
prajñayā paśyate yadā |<br>
eṣa mārgaṃ prajānāti<br>
bhavatṛṣṇāpradālanam <span class="gatha-number">|| 1</span></p>
<p><a class="uv" id="12.2"></a><a class="verse-num-sc" id="verse­nums­c248"></a>uddhataṃ hi rajo vātair<br>
yathā vṛṣṭena śāmyati |<br>
evaṃ śāmyanti saṃkalpāḥ<br>
prajñayā paśyate yadā <span class="gatha-number">|| 2</span></p>
<p><a class="uv" id="12.3"></a><a class="verse-num-sc" id="verse­nums­c249"></a>śreṣṭhā hi prajñā loke ’smiṃ<br>
yeyaṃ nirvedhagāminī |<br>
yayā samyak prajānāti<br>
jātimaraṇasaṃkṣayam <span class="gatha-number">|| 3</span></p>
<p><a class="uv" id="12.4"></a><a class="verse-num-sc" id="verse­nums­c250"></a>mārgesv aṣṭāṅgikaḥ śreṣṭhaś<br>
catvāry āryāṇi satyataḥ |<br>
śreṣṭho virāgo dharmānaṃ<br>
cakṣuṣmāṃ dvipadeṣu ca <span class="gatha-number">|| 4</span></p>
<p><a class="uv" id="12.5"></a><a class="verse-num-sc" id="verse­nums­c251"></a>anityā<span class="supplied">ṃ</span> sarvasaṃskārāṃ<br>
prajñayā paśyate yadā |<br>
atha nirvidyate duḥkhād<br>
eṣa mārgo viśuddhaye <span class="gatha-number">|| 5</span></p>
<p><a class="uv" id="12.6"></a><a class="verse-num-sc" id="verse­nums­c252"></a>duḥkhaṃ hi sarvasaṃskārāṃ<br>
prajñayā paśyate yadā |<br>
atha nirvidyate duḥkhād<br>
eṣa mārgo viśuddhaye <span class="gatha-number">|| 6</span></p>
<p><a class="uv" id="12.7"></a><a class="verse-num-sc" id="verse­nums­c253"></a>śun­yataḥ sarvasaṃskārāṃ<br>
prajñayā paśyate yadā |<br>
atha nirvidyate duḥkhād<br>
eṣa mārgo viśuddhaye <span class="gatha-number">|| 7</span></p>
<p><a class="uv" id="12.8"></a><a class="verse-num-sc" id="verse­nums­c254"></a>sarva­dharmā anātmānaḥ<br>
prajñayā paśyate yadā |<br>
atha nirvidyate duḥkhād<br>
eṣa mārgo viśuddhaye <span class="gatha-number">|| 8</span></p>
<p><a class="uv" id="12.9"></a><a class="verse-num-sc" id="verse­nums­c255"></a>ākhyāto vo mayā mārgas<br>
tv ajñāyai śalyakṛntanaḥ |<br>
yuṣmābhir eva karaṇīyaṃ<br>
ākhyātāras tathāgatāḥ <span class="gatha-number">|| 9</span></p>
<p><a class="uv" id="12.10"></a><a class="verse-num-sc" id="verse­nums­c256"></a>deśito vo mayā mārgas<br>
tṛṣṇāśalyanikṛn<span class="supplied">t</span>anaḥ |<br>
yusmābhir eva karaṇīyaṃ<br>
deṣṭāro hi tathāgatāḥ <span class="gatha-number">|| 10</span></p>
<p><a class="uv" id="12.11"></a><a class="verse-num-sc" id="verse­nums­c257"></a>eṣo hi mārgo nāsty anyo<br>
darśanasya visuddhaye |<br>
pratipannakāḥ prahāsyanti<br>
dhyāyino mārabandhanam <span class="gatha-number">|| 11</span></p>
<p><a class="uv" id="12.12"></a><a class="verse-num-sc" id="verse­nums­c258"></a>eṣo ’ñjaso hy eṣa ca vai parākramas<br>
tv ekāyano haṃsapatho yathā hrade |<br>
yam adhyagāc chākyamuniḥ samāhitas<br>
tam eva cākhyāti gaṇeṣv abhīkṣṇaśaḥ <span class="gatha-number">|| 12</span></p>
<p><a class="uv" id="12.13"></a><a class="verse-num-sc" id="verse­nums­c259"></a>ekāyanaṃ jātijarāntadarśī<br>
mārgaṃ vadaty esa hitānukampī |<br>
etena mārgeṇa hi tīrṇavantas<br>
tariṣyate ye prataranti caugham <span class="gatha-number">|| 13</span></p>
<p><a class="uv" id="12.14"></a><a class="verse-num-sc" id="verse­nums­c260"></a>atyantaniṣṭhāya damāya śuddhaye<br>
saṃsārajātīmaraṇakṣayāya |<br>
aneka­dhātuprati­saṃ­vidhāya<br>
mārgo hy ayaṃ lokavidā prakāśitaḥ <span class="gatha-number">|| 14</span></p>
<p><a class="uv" id="12.15"></a><a class="verse-num-sc" id="verse­nums­c261"></a>gaṅgāgataṃ yadvad apetadoṣaṃ<br>
saṃsyandate vāri tu sāgareṇa |<br>
tathaiva mārgaḥ sugatapradeśitaḥ<br>
saṃsyandate ’yaṃ hy amṛtasya prāptaye <span class="gatha-number">|| 15</span></p>
<p><a class="uv" id="12.16"></a><a class="verse-num-sc" id="verse­nums­c262"></a>yo dharmacakraṃ h<span class="supplied">y</span> ananuśrutaṃ purā<br>
prāvartayat sarvabhūtānukampī |<br>
taṃ tādṛśaṃ devanarāgrasatvaṃ<br>
nityaṃ namasyeta bhavasya pāragam <span class="gatha-number">|| 16</span></p>
<p><a class="uv" id="12.17"></a><a class="verse-num-sc" id="verse­nums­c263"></a>sadā vitarkāṃ kuśalāṃ vitarkayet<br>
sadā punaś cākuśalāṃ vivarjayet |<br>
tato vitarkaṃś ca vicāritāni ca<br>
prahāsyate vṛṣṭir ivoddhataṃ rajaḥ <span class="gatha-number">|| 17</span></p>
<p><a class="uv" id="12.18"></a><a class="verse-num-sc" id="verse­nums­c264"></a>sa vai vitarkopaśamena ceta<span class="supplied">s</span>ā<br>
spṛśeta saṃbodhisukhaṃ hy anuttaraṃ |<br>
śubhaṃ samādhiṃ <span class="supplied">mana</span>sā nibandhayed<br>
viv<span class="supplied">e</span>kajaṃ bhāvayitvāpramāṇam |<br>
pradālayitvā tribhir ālayāṃs trīṃ<br>
jahāti bandhāṃ nipakaḥ pratismṛtaḥ <span class="gatha-number">|| 18</span></p>
<p><a class="uv" id="12.19"></a><a class="verse-num-sc" id="verse­nums­c265"></a>prajñāyudho dhyānabalopapetaḥ<br>
samāhito dhyānarataḥ smṛtātmā |<br>
lokasya buddhvā hy udayavyayaṃ ca<br>
vimucyate vedakaḥ sarvato ’sau <span class="gatha-number">|| 19</span></p>
<p><a class="uv" id="12.20"></a><a class="verse-num-sc" id="verse­nums­c266"></a>sukhaṃ sukhārthī labhate samācaraṃ<br>
kīrtiṃ samāpnoti yaśaś ca sarvataḥ |<br>
ya āryam aṣṭāṅgikam āñjasaṃ śivaṃ<br>
bhāvayati mārgaṃ hy amṛtasya prāptaye <span class="gatha-number">|| 20</span><br></p>
</blockquote>
<p class="endsection">|| mārgavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>