<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv9">
<article>
<div class="hgroup">
<p class="division">Udānavarga</p>
<h1>Karmavarga</h1>
</div>
<blockquote class="gatha">
<p><a class="uv" id="9.1"></a><a class="verse-num-sc" id="verse­nums­c196"></a>eka­dharmam atītasya<br>
mṛṣāvādasya jantunaḥ |<br>
vitīrṇaparalokasya<br>
nākāryaṃ pāpam asti yat <span class="gatha-number">|| 1</span></p>
<p><a class="uv" id="9.2"></a><a class="verse-num-sc" id="verse­nums­c197"></a>śreyo hy ayoguḍā bhuktās<br>
taptā <span class="supplied2">hy</span> agni<span class="supplied2">ś</span>ikhopamāḥ<br>
na tu bhu<span class="supplied">ñ</span>jīta duḥśīlo<br>
rāṣṭrapiṇḍam asaṃyataḥ <span class="gatha-number">|| 2</span></p>
<p><a class="uv" id="9.3"></a><a class="verse-num-sc" id="verse­nums­c198"></a>sa ced bibheṣi duḥkhasya<br>
sa cet te duḥkham apriyaṃ |<br>
mā kārṣīḥ papakaṃ karma<br>
<span class="supplied2">tv</span> āvir vā yadi vā rahaḥ <span class="gatha-number">|| 3</span></p>
<p><a class="uv" id="9.4"></a><a class="verse-num-sc" id="verse­nums­c199"></a>sa cet pāpāni karmāṇi<br>
kariṣyasi karoṣi vā |<br>
na te duḥkhāt pramokṣo ’sti<br>
hy utplutyāpi palāyataḥ <span class="gatha-number">|| 4</span></p>
<p><a class="uv" id="9.5"></a><a class="verse-num-sc" id="verse­nums­c200"></a>naivāntarīkṣe na samudramadhye<br>
na parvatānāṃ vivaraṃ praviśya |<br>
na vidyate ’sau prthivīpradeśo<br>
yatra sthitaṃ na prasaheta karma <span class="gatha-number">|| 5</span></p>
<p><a class="uv" id="9.5A"></a><a class="verse-num-sc" id="verse­nums­c201"></a>krṣṇaśuklāni karmāṇi<br>
na praṇaśya<span class="supplied">n</span>ti dehi<span class="supplied">naḥ</span> |<br>
kālaṃ prā − . i<span class="supplied">ṣ</span>y<span class="supplied">an</span>te<br>
kṛtāny upa − nā<span class="supplied">ni</span> ca <span class="gatha-number">|| 5A</span></p>
<p><a class="uv" id="9.6"></a><a class="verse-num-sc" id="verse­nums­c202"></a>yat pareṣāṃ vigarheta<br>
karma dṛṣṭveha pāpakam |<br>
ātmanā tan na kurvīta<br>
karmabaddho hi pāpakaḥ <span class="gatha-number">|| 6</span></p>
<p><a class="uv" id="9.7"></a><a class="verse-num-sc" id="verse­nums­c203"></a>ye kutamānayogena<br>
viṣameṇa ca karmaṇā |<br>
manuṣyān upahiṃsanti<br>
paratopakrameṇa vā |<br>
te vai prapātaṃ prapatanti<br>
karmabaddhā hi te janāḥ <span class="gatha-number">|| 7</span></p>
<p><a class="uv" id="9.8"></a><a class="verse-num-sc" id="verse­nums­c204"></a>yat karoti naraḥ karma<br>
kalyāṇam atha pāpakaṃ |<br>
tasya tasyaiva dāyādo<br>
na hi <span class="supplied2">karma</span> praṇaśyati <span class="gatha-number">|| 8</span></p>
<p><a class="uv" id="9.9"></a><a class="verse-num-sc" id="verse­nums­c205"></a>vilumpate hi puruṣo<br>
yāvad asyopakalpate |<br>
tato ’nye t<span class="supplied2">a</span>ṃ vilumpanti<br>
sa viloptā vilupyate <span class="gatha-number">|| 9</span></p>
<p><a class="uv" id="9.10"></a><a class="verse-num-sc" id="verse­nums­c206"></a>kurvaṃ hi manyate bālo<br>
naitaṃ mam agamiṣyati |<br>
sāmparāye tu jānāti<br>
yā ga<span class="supplied2">tiḥ</span> pā<span class="supplied2">pa</span>karmaṇām <span class="gatha-number">|| 10</span></p>
<p><a class="uv" id="9.11"></a><a class="verse-num-sc" id="verse­nums­c207"></a>kurvaṃ hi manyate bālo<br>
naitaṃ mām āgamiṣyati |<br>
paścāt tu kaṭukaṃ bhavati<br>
vipākaṃ pratiṣevataḥ <span class="gatha-number">|| 11</span></p>
<p><a class="uv" id="9.12"></a><a class="verse-num-sc" id="verse­nums­c208"></a><span class="supplied2">sa</span> cet papāni karmāṇi<br>
kurvaṃ bālo na budhyate |<br>
karmabhiḥ svais tu durmedhā<br>
hy agnidagdhaiva tapyate <span class="gatha-number">|| 12</span></p>
<p><a class="uv" id="9.13"></a><a class="verse-num-sc" id="verse­nums­c209"></a>caranti b<span class="supplied2">ā</span>lā duṣprajñā<br>
hy amitrair iva cātmabhiḥ |<br>
kurvantaḥ pāpakaṃ karma<br>
yad bhavati kaṭukaṃ phalam <span class="gatha-number">|| 13</span></p>
<p><a class="uv" id="9.14"></a><a class="verse-num-sc" id="verse­nums­c210"></a>na tat karma kṛtaṃ sādhu<br>
yat kṛtvā hy anutapyate |<br>
rud<span class="supplied2">ann aś</span>rumukho yasya<br>
vipākaṃ pratiṣevate <span class="gatha-number">|| 14</span></p>
<p><a class="uv" id="9.15"></a><a class="verse-num-sc" id="verse­nums­c211"></a>tat tu karma kṛtaṃ sādhu<br>
yat kṛtvā nānutapyate |<br>
yasya pratītaḥ sumanā<br>
vipākaṃ pratiṣevate <span class="gatha-number">|| 15</span></p>
<p><a class="uv" id="9.16"></a><a class="verse-num-sc" id="verse­nums­c212"></a>hasantaḥ pāpakaṃ karma<br>
kurva<span class="supplied2">n</span>ty ātmasu<span class="supplied2">kh</span>aiṣiṇaḥ<br>
rudantas tasya vīpākaṃ<br>
prativindanti duḥkhitāḥ <span class="gatha-number">|| 16</span></p>
<p><a class="uv" id="9.17"></a><a class="verse-num-sc" id="verse­nums­c213"></a>na hi pāpakṛtaṃ karma<br>
sadyaḥ kṣīram iva mūrchati |<br>
dahantad bālam anveti<br>
bhasmācchanna ivānalaḥ <span class="gatha-number">|| 17</span></p>
<p><a class="uv" id="9.18"></a><a class="verse-num-sc" id="verse­nums­c214"></a>na hi pāpakṛtaṃ karma<br>
sadyaḥ śastram iva kṛntati |<br>
sā<span class="supplied">m</span>parāye tu jānāti<br>
yā gatiḥ pāpakarmaṇām |<br>
paścāt tu kaṭukaṃ bhavati<br>
vipākaṃ pratiṣe<span class="supplied2">vataḥ</span> <span class="gatha-number">|| 18</span></p>
<p><a class="uv" id="9.19"></a><a class="verse-num-sc" id="verse­nums­c215"></a>ayaso hi malaḥ samutthitaḥ<br>
sa tadutthāya tam eva khādati |<br>
evaṃ hy aniśāmyacāriṇaṃ<br>
svāni karmāṇi naya<span class="supplied2">n</span>ti durgatim <span class="gatha-number">|| 19</span><br></p>
</blockquote>
<p class="endsection">|| karmavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>