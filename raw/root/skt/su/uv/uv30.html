<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv30">
<article>
<div class="hgroup">
<p class="division">Udānavarga</p>
<h1>Sukhavarga</h1>
</div>
<blockquote class="gatha">
<p><a class="uv" id="30.1"></a><a class="verse-num-sc" id="verse­nums­c756"></a>jayād vairaṃ prasavate<br>
duhkhaṃ śete parājitaḥ |<br>
upaśāntaḥ sukhaṃ śete<br>
hitvā jayaparājayau <span class="gatha-number">|| 1</span></p>
<p><a class="uv" id="30.2"></a><a class="verse-num-sc" id="verse­nums­c757"></a>paraduḥkhopadhānena<br>
ya icchet sukham ātmanaḥ |<br>
vairasaṃsargasaṃsakto<br>
duḥkhān na parimucyate <span class="gatha-number">|| 2</span></p>
<p><a class="uv" id="30.3"></a><a class="verse-num-sc" id="verse­nums­c758"></a>sukhakāmāni bhūtāni<br>
yo daṇḍena vihiṃsati |<br>
ātmanaḥ sukham eṣāṇaḥ<br>
sa vai na labhate sukham <span class="gatha-number">|| 3</span></p>
<p><a class="uv" id="30.4"></a><a class="verse-num-sc" id="verse­nums­c759"></a>sukhakāmāni bhūtāni<br>
yo daṇḍena na hiṃsati |<br>
ātmanaḥ sukham eṣānaḥ<br>
sa pretya labhate sukham <span class="gatha-number">|| 4</span></p>
<p><a class="uv" id="30.5"></a><a class="verse-num-sc" id="verse­nums­c760"></a>dharmaṃ caret sucaritaṃ<br>
nainaṃ duścaritaṃ caret |<br>
dharmacārī sukhaṃ śete<br>
hy asmiṃ loke paratra ca <span class="gatha-number">|| 5</span></p>
<p><a class="uv" id="30.6"></a><a class="verse-num-sc" id="verse­nums­c761"></a>dharmaḥ sadā rakṣati dharmacāriṇaṃ<br>
chatraṃ mahadvarṣakāle yathaiva |<br>
eṣānuśaṃso dharme sucīrṇe<br>
na durgatiṃ gacchati dharmacārī <span class="gatha-number">|| 6</span></p>
<p><a class="uv" id="30.7"></a><a class="verse-num-sc" id="verse­nums­c762"></a>dharmaḥ sadā rakṣati dharmacāriṇaṃ<br>
dharmaḥ sucīrṇaḥ sukham ādadhāti |<br>
eṣānuśaṃso dharme sucīrṇe<br>
na durgatiṃ gacchati dharmacārī <span class="gatha-number">|| 7</span></p>
<p><a class="uv" id="30.8"></a><a class="verse-num-sc" id="verse­nums­c763"></a>alpāpi santo bahavo jayanti<br>
susaṃvidhāne na saṃvidhānam |<br>
alpam api cec chraddadhāno dadāti<br>
tenaivāsau bhavati sukhī paratra <span class="gatha-number">|| 8</span></p>
<p><a class="uv" id="30.9"></a><a class="verse-num-sc" id="verse­nums­c764"></a>dānaṃ ca yuddha<span class="supplied">ṃ</span> ca samānam āhur<br>
naite guṇāḥ kāpuruṣeva santi<br>
saṃgrāmaveleva hi <span class="supplied">d</span>ānavelā<br>
tulyaṃ bhavet kāraṇasaṃgraheṇa <span class="gatha-number">|| 9</span></p>
<p><a class="uv" id="30.10"></a><a class="verse-num-sc" id="verse­nums­c765"></a>ayaṃ hi pratyuhaśatāni <span class="supplied">j</span>itvā<br>
mātsaryam ākramya ca śatrubhūtam |<br>
śurād dhi taṃ śurataraṃ vadāmi<br>
dadāti yo dān<span class="supplied">a</span>m asaktacitta<span class="supplied">ḥ</span> <span class="gatha-number">|| 10</span></p>
<p><a class="uv" id="30.11"></a><a class="verse-num-sc" id="verse­nums­c766"></a>sukh<span class="supplied">o vipākaḥ</span> puṇyānām<br>
abhiprāyaḥ samṛdhyate |<br>
kṣipraṃ ca paramāṃ śāntiṃ<br>
nirvṛtiṃ so ’dhigacchati <span class="gatha-number">|| 11</span></p>
<p><a class="uv" id="30.12"></a><a class="verse-num-sc" id="verse­nums­c767"></a>parato hy upasargāṃś ca<br>
de<span class="supplied">va</span>tā mārakāyikāḥ |<br>
antarāyaṃ na śaktiṣṭhāḥ<br>
kṛtapuṇyasya kartu vai <span class="gatha-number">|| 12</span></p>
<p><a class="uv" id="30.13"></a><a class="verse-num-sc" id="verse­nums­c768"></a>dharmaprīti<span class="supplied">ḥ</span> sukhaṃ śete<br>
viprasannena cetasā |<br>
āryapravedite dharme<br>
ramate paṇḍitaḥ smṛtaḥ <span class="gatha-number">|| 13</span></p>
<p><a class="uv" id="30.14"></a><a class="verse-num-sc" id="verse­nums­c769"></a>yeṣāṃ dharmarataṃ cittam<br>
anupādāya nirvṛtim |<br>
smṛtyupasthānanirataṃ<br>
bodhyaṅgeṣu ca saptasu <span class="gatha-number">|| 14</span></p>
<p><a class="uv" id="30.15"></a><a class="verse-num-sc" id="verse­nums­c770"></a>yeṣāṃ dharmarataṃ cittam<br>
anupādāya nirvṛtim |<br>
ṛddhipādarataṃ caiva<br>
mārge cāṣṭāṅgike ratam <span class="gatha-number">|| 15</span></p>
<p><a class="uv" id="30.16"></a><a class="verse-num-sc" id="verse­nums­c771"></a>sukhaṃ te bhuñjate piṇḍaṃ<br>
dhārayanti ca <span class="supplied">c</span>īvaram |<br>
sukhaṃ caṅkramaṇaṃ teṣāṃ<br>
parvateṣu guhāsu ca <span class="gatha-number">|| 16</span></p>
<p><a class="uv" id="30.17"></a><a class="verse-num-sc" id="verse­nums­c772"></a>kṣemaprāptā hi sukhitā<br>
dṛṣṭadharmābhinirvṛtāḥ |<br>
sarvavairabhayātītās<br>
tīrṇā loke viṣaktikām <span class="gatha-number">|| 17</span></p>
<p><a class="uv" id="30.18"></a><a class="verse-num-sc" id="verse­nums­c773"></a>sukho vivekas tuṣṭasya<br>
śrutadharmasya paśyataḥ |<br>
avyāvadhyaḥ sukhaṃ loke<br>
prāṇabhūteṣu saṃyamaḥ <span class="gatha-number">|| 18</span></p>
<p><a class="uv" id="30.19"></a><a class="verse-num-sc" id="verse­nums­c774"></a>sukham virāgatā loke<br>
kāmānāṃ samatikramaḥ |<br>
asmimānasya vinaya<br>
etad vai paramaṃ sukham <span class="gatha-number">|| 19</span></p>
<p><a class="uv" id="30.20"></a><a class="verse-num-sc" id="verse­nums­c775"></a>sukhaṃ yāvaj jarā śīlaṃ<br>
sukhaṃ śraddhā pratiṣṭhitā |<br>
sukhaṃ cārtharatā vācā<br>
pāpasyākaraṇaṃ sukham <span class="gatha-number">|| 20</span></p>
<p><a class="uv" id="30.21"></a><a class="verse-num-sc" id="verse­nums­c776"></a>sukhaṃ mātṛvyatā loke<br>
sukhaṃ caiva pitṛvyatā |<br>
sukhaṃ śrāmaṇyatā loke<br>
brāhmaṇyatā sukham <span class="gatha-number">|| 21</span></p>
<p><a class="uv" id="30.22"></a><a class="verse-num-sc" id="verse­nums­c777"></a>sukhaṃ buddhasya cotpādaḥ<br>
sukhaṃ dharmasya deśanā |<br>
sukhaṃ saṃghasya sāmagrī<br>
samagrāṇāṃ tapaḥ <span class="supplied">sukha</span>m <span class="gatha-number">|| 22</span></p>
<p><a class="uv" id="30.23"></a><a class="verse-num-sc" id="verse­nums­c778"></a>śīlavantaḥ sukhaṃ dṛṣṭuṃ<br>
sukhaṃ dṛṣṭuṃ bahuśrutāḥ |<br>
arhantaś ca sukhaṃ dṛṣṭuṃ<br>
vipramuktapunarbhavāḥ <span class="gatha-number">|| 23</span></p>
<p><a class="uv" id="30.24"></a><a class="verse-num-sc" id="verse­nums­c779"></a>sukhā nadī sūpatīrthā<br>
sukhaṃ dharmajino jinaḥ |<br>
prajñālābhaḥ sukho nityam<br>
asmimānakṣayaḥ sukham <span class="gatha-number">|| 24</span></p>
<p><a class="uv" id="30.25"></a><a class="verse-num-sc" id="verse­nums­c780"></a>sukhaṃ darśanam āryāṇāṃ<br>
saṃvāso ’pi sadā sukham |<br>
adarśanena bālānāṃ<br>
nityam eva sukhī bhavet <span class="gatha-number">|| 25</span></p>
<p><a class="uv" id="30.26"></a><a class="verse-num-sc" id="verse­nums­c781"></a>bāla­saṃ­sargacārī hi<br>
dīrghādhvānaṃ praśocati |<br>
duḥkho bālair hi saṃvāso<br>
hy amitrair iva sarvaśaḥ |<br>
dhīrais tu sukhasaṃvāso<br>
jñātīnām iva saṃgamaḥ <span class="gatha-number">|| 26</span></p>
<p><a class="uv" id="30.27"></a><a class="verse-num-sc" id="verse­nums­c782"></a>durlabhaḥ puruṣo jātyo<br>
nāsau sarvatra jāyate |<br>
yatrāsau jāyate vīras<br>
tat kulaṃ sukham edhate <span class="gatha-number">|| 27</span></p>
<p><a class="uv" id="30.28"></a><a class="verse-num-sc" id="verse­nums­c783"></a>sarvathā vai sukhaṃ śete<br>
brāhmaṇaḥ parinirvṛtaḥ |<br>
yo na lipyate kāmebhir<br>
vipramukto nirāsrava<span class="supplied">ḥ</span> <span class="gatha-number">|| 28</span></p>
<p><a class="uv" id="30.29"></a><a class="verse-num-sc" id="verse­nums­c784"></a>sarvā hy āsāstayaś chitvā<br>
vinīya hṛdayajvaram |<br>
upaśāntaḥ sukhaṃ śete<br>
śāntiṃ prāpyeha cetasaḥ <span class="gatha-number">|| 29</span></p>
<p><a class="uv" id="30.30"></a><a class="verse-num-sc" id="verse­nums­c785"></a>mātrāsukha­parit­yāgād<br>
yaḥ paśyed vipulaṃ sukham |<br>
tyajen mātrāsukhaṃ dhīraḥ<br>
saṃpaśyaṃ vipulaṃ sukham <span class="gatha-number">|| 30</span></p>
<p><a class="uv" id="30.31"></a><a class="verse-num-sc" id="verse­nums­c786"></a>yac ca kāmasukhaṃ loke<br>
yac cāpi divijaṃ sukham |<br>
tṛṣṇākṣayasukhasyaitat<br>
kalāṃ nārghati ṣoḍaśīm <span class="gatha-number">|| 31</span></p>
<p><a class="uv" id="30.32"></a><a class="verse-num-sc" id="verse­nums­c787"></a>nikṣipya hi guruṃ bhāraṃ<br>
nādadyād bhāram eva tu |<br>
bhārādānaṃ paraṃ duḥkhaṃ<br>
bhāranikṣepaṇaṃ sukham <span class="gatha-number">|| 32</span></p>
<p><a class="uv" id="30.33"></a><a class="verse-num-sc" id="verse­nums­c788"></a>sarvatṛṣṇāṃ viprahāya<br>
sarvasaṃyojanakṣayāt |<br>
sarvopadhiṃ parijñāya<br>
nāgacchanti punarbhavam <span class="gatha-number">|| 33</span></p>
<p><a class="uv" id="30.34"></a><a class="verse-num-sc" id="verse­nums­c789"></a>artheṣu jātesu sukhaṃ sahāyāh<br>
puṇyaṃ sukhaṃ jīvitasaṃkṣayeṣu |<br>
tuṣṭiḥ sukhā yā tv itaretareṇa<br>
sarvasya duḥkhasya sukho nirodhaḥ <span class="gatha-number">|| 34</span></p>
<p><a class="uv" id="30.35"></a><a class="verse-num-sc" id="verse­nums­c790"></a>ayoghanahatasyaiva<br>
jvalato jātavedasaḥ |<br>
anupūrvopaśāntasya<br>
yathā na jñāyate gatiḥ <span class="gatha-number">|| 35</span><br>
evaṃ samyagvimuktānāṃ kāmapailkaughatāriṇām |<br>
prajñāpayituṃ gatir nāsti prāptānām acalaṃ sukham ||</p>
<p><a class="uv" id="30.37"></a><a class="verse-num-sc" id="verse­nums­c791"></a>yasyāntarato na santi kopā<br>
itthaṃbhāvagataṃ ca yo nivṛttaḥ |<br>
akhilaṃ taṃ sukhinam sadā viśokaṃ<br>
devā nānubhavanti darśanena <span class="gatha-number">|| 37</span></p>
<p><a class="uv" id="30.38"></a><a class="verse-num-sc" id="verse­nums­c792"></a>sukhaṃ hi yasyeha na kiñcanaṃ syāt<br>
svākhyātadharmasya bahuśrutasya |<br>
sakiñcanaṃ paśya vihanyamānaṃ<br>
janaṃ janeṣu pratibaddhacittam <span class="gatha-number">|| 38</span></p>
<p><a class="uv" id="30.39"></a><a class="verse-num-sc" id="verse­nums­c793"></a>sukhaṃ hi yasyeha na kiñcanaṃ syāt<br>
svākhyātadharmasya bahuśrutasya |<br>
sakiñcanaṃ paśya vihanyamānaṃ<br>
janaṃ janeṣu pratibaddharūpam <span class="gatha-number">|| 39</span></p>
<p><a class="uv" id="30.40"></a><a class="verse-num-sc" id="verse­nums­c794"></a>sukhino hi janā hy akiñcanā<br>
vedaguṇā hi janā hy akiñcanāḥ |<br>
sakiñcanaṃ paśya vihanyamānaṃ<br>
janaṃ janeṣu pratibaddhacittam <span class="gatha-number">|| 40</span></p>
<p><a class="uv" id="30.41"></a><a class="verse-num-sc" id="verse­nums­c795"></a>sukhino hi janā akiñcanā<br>
vedagunā hi janā hy akiñcanaḥ |<br>
sakiñcanaṃ paśya vihanyamānaṃ<br>
janaṃ janeṣu pratibaddharūpam <span class="gatha-number">|| 41</span></p>
<p><a class="uv" id="30.42"></a><a class="verse-num-sc" id="verse­nums­c796"></a>sarvaṃ paravaśaṃ duḥkhaṃ<br>
sarvam ātmavaśaṃ sukham |<br>
sādhāraṇe vihanyante<br>
yogā hi duratikramāḥ <span class="gatha-number">|| 42</span></p>
<p><a class="uv" id="30.43"></a><a class="verse-num-sc" id="verse­nums­c797"></a>susukhaṃ bata jīvāmo<br>
hy utsukeṣu tv anutsukāḥ |<br>
utsukeṣu manuṣyeṣu<br>
viharāmo hy anutsukāḥ <span class="gatha-number">|| 43</span></p>
<p><a class="uv" id="30.44"></a><a class="verse-num-sc" id="verse­nums­c798"></a>susukhaṃ bata jīvāmo<br>
yeṣām no nāsti kiñcanam |<br>
mithilāyāṃ dahyamānāyāṃ<br>
na no dahyati kiñcanam <span class="gatha-number">|| 44</span></p>
<p><a class="uv" id="30.45"></a><a class="verse-num-sc" id="verse­nums­c799"></a>susukhaṃ bata jīvāmo<br>
hy ātureṣu tv anāturāḥ |<br>
ātureṣu manuṣyeṣu<br>
viharāmo hy anāturā<span class="supplied">ḥ</span> <span class="gatha-number">|| 45</span></p>
<p><a class="uv" id="30.46"></a><a class="verse-num-sc" id="verse­nums­c800"></a>susukhaṃ bata jīvāmo<br>
hiṃsakeṣu tv ahiṃsakāḥ |<br>
hiṃsakeṣu manuṣyeṣu<br>
viharāmo hy ahiṃsakāḥ <span class="gatha-number">|| 46</span></p>
<p><a class="uv" id="30.47"></a><a class="verse-num-sc" id="verse­nums­c801"></a>susukhaṃ bata jīvāmo<br>
vairikeṣu tv avairikāḥ |<br>
vairikeṣu manuṣyeṣu<br>
viharāmo hy avairikāḥ <span class="gatha-number">|| 47</span></p>
<p><a class="uv" id="30.48"></a><a class="verse-num-sc" id="verse­nums­c802"></a>susukhaṃ bata jīvāmo<br>
heṭhakeṣu tv aheṭhakāḥ |<br>
hethakeṣu manuṣyeṣu<br>
viharāmo hy aheṭhakāḥ <span class="gatha-number">|| 48</span></p>
<p><a class="uv" id="30.49"></a><a class="verse-num-sc" id="verse­nums­c803"></a>susukhaṃ bata jīvāmo<br>
yeṣāṃ no nāsti kiñcanam |<br>
prītibhakṣā bhaviṣyamo<br>
devā hy ābhasvarā yathā <span class="gatha-number">|| 49</span></p>
<p><a class="uv" id="30.50"></a><a class="verse-num-sc" id="verse­nums­c804"></a>susukhaṃ bata jīvāmo<br>
yeṣāṃ no nāsti kiñcanam |<br>
prītibhakṣā bhaviṣyāmo<br>
satkāyenopaniḥśritāḥ <span class="gatha-number">|| 50</span></p>
<p><a class="uv" id="30.51"></a><a class="verse-num-sc" id="verse­nums­c805"></a>grāme araṇye sukhaduḥkhaspṛṣṭo<br>
naivātmano no parato dadhāti |<br>
sparśāḥ spṛśanti hy upadhiṃ pratītya<br>
niraupadhiṃ kiṃ sparśaḥ spṛśeyuḥ <span class="gatha-number">|| 51</span></p>
<p><a class="uv" id="30.52"></a><a class="verse-num-sc" id="verse­nums­c806"></a>sā­patrapāḥ satpuruṣā bhavanti<br>
na kāmahetor lapayanti santaḥ |<br>
spṛṣṭā hi duḥkhena tathā sukhena<br>
noccāvacāḥ satpuruṣā bhavanti <span class="gatha-number">|| 52</span><br></p>
</blockquote>
<p class="endsection">|| sukhavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>