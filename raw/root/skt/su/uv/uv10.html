<!DOCTYPE html>
<html>
<head>
<meta charset="utf8">
<meta author="F. Bernhard">
<title></title>
</head>
<body><div id="text" lang="skt">
<section class="sutta" id="uv10">
<article>
<div class="hgroup">
<p class="division">Udānavarga</p>
<h1>śraddhavarga</h1>
</div>
<blockquote class="gatha">
<p><a class="uv" id="10.1"></a><a class="verse-num-sc" id="verse­nums­c216"></a>sraddhātha hrīśīlam1athāpi dānaṃ<br>
dharmā ime satpuruṣapraśastā<span class="supplied2">ḥ</span> |<br>
etaṃ hi mārgaṃ d<span class="supplied2">ivyaṃ va</span>da<span class="supplied2">n</span>ti<br>
etenāsau gacchati devalokam <span class="gatha-number">|| 1</span></p>
<p><a class="uv" id="10.2"></a><a class="verse-num-sc" id="verse­nums­c217"></a>na vai kadaryā devalokaṃ vrajanti<br>
b<span class="supplied2">ā</span>lā hi te na praśaṃsanti dānaṃ |<br>
śrāddhas tu dānaṃ hy a<span class="supplied2">numoda</span>mān<span class="supplied2">o</span><br>
<span class="supplied2">’py</span> evaṃ hy asau bhavati sukhī paratra <span class="gatha-number">|| 2</span></p>
<p><a class="uv" id="10.3"></a><a class="verse-num-sc" id="verse­nums­c218"></a>śraddhā hi vittaṃ puruṣasya śreṣṭhaṃ<br>
dharmaḥ sucīrṇaḥ sukham ā<span class="supplied2">dadhāti</span> |<br>
sa<span class="supplied2">tyaṃ hi vai</span> sv<span class="supplied2">ā</span>dutamaṃ rasānāṃ<br>
prajñajīvi jīvi<span class="supplied2">nā</span>ṃ śreṣṭha uktaḥ <span class="gatha-number">|| 3</span></p>
<p><a class="uv" id="10.4"></a><a class="verse-num-sc" id="verse­nums­c219"></a>śraddhādhano hy arhatāṃ<br>
dharmaṃ nirvāṇaprāptaye |<br>
śuśru<span class="supplied2">ṣu</span><span class="supplied">r</span> labhate prajñāṃ<br>
tatra tatra vicakṣaṇaḥ <span class="gatha-number">|| 4</span></p>
<p><a class="uv" id="10.5"></a><a class="verse-num-sc" id="verse­nums­c220"></a>śraddh<span class="supplied2">a</span>yā tarati hy oghaṃ<br>
apramādena cārṇavam |<br>
vīryeṇa tyajate duḥkhaṃ<br>
prajñayā parisudhya<span class="supplied2">te</span> <span class="gatha-number">|| 5</span></p>
<p><a class="uv" id="10.6"></a><a class="verse-num-sc" id="verse­nums­c221"></a>śrad<span class="supplied2">dh</span>ā d<span class="supplied2">v</span>i<span class="supplied2">tī</span>y<span class="supplied2">ā</span> <span class="supplied2">puruṣa</span>sya bhavati<br>
prajñā cainaṃ praśāsati |<br>
nirvāṇābhirato bhikṣuś<br>
chinatti bhavabandhanam <span class="gatha-number">|| 6</span></p>
<p><a class="uv" id="10.7"></a><a class="verse-num-sc" id="verse­nums­c222"></a>yasya śraddhā ca śīlaṃ caiv<br>
āhiṃsā saṃya<span class="supplied2">mo damaḥ</span> |<br>
sa v<span class="supplied2">āntado</span>ṣ<span class="supplied2">o me</span>dhāvī<br>
sādhurūpo nirucyate <span class="gatha-number">|| 7</span></p>
<p><a class="uv" id="10.8"></a><a class="verse-num-sc" id="verse­nums­c223"></a>śrāddhaḥ śīlena saṃpannas<br>
tyāgavāṃ vītamatsaraḥ |<br>
vrajate yatra yatraiva<br>
tatra tatraiva pūjyate <span class="gatha-number">|| 8</span></p>
<p><a class="uv" id="10.9"></a><a class="verse-num-sc" id="verse­nums­c224"></a>yo jīvaloke labhate<br>
śraddhāṃ prajñāṃ ca paṇḍitaḥ |<br>
tad dhi tasya dhanaṃ śreṣṭhaṃ<br>
hī<span class="supplied2">na</span>m asyetarad dhanam <span class="gatha-number">|| 9</span></p>
<p><a class="uv" id="10.10"></a><a class="verse-num-sc" id="verse­nums­c225"></a>āryāṇāṃ darsanaḥ kāmaḥ<br>
saddharmaśravaṇe rataḥ |<br>
vinītamātsaryamalaḥ<br>
sa vai śrāddho nirucyate <span class="gatha-number">|| 10</span></p>
<p><a class="uv" id="10.11"></a><a class="verse-num-sc" id="verse­nums­c226"></a><span class="supplied2">śrā</span>ddho gṛhṇati pātheya<span class="supplied2">ṃ</span><br>
<span class="supplied2">pu</span>ṇyaṃ coraiḥ sudurharaṃ |<br>
coraṃ harantaṃ vārayati<br>
harantaḥ śramanāḥ priyāḥ |<br>
śramaṇān āgatāṃ dṛṣṭ<span class="supplied2">v</span>ā<br>
abhinandanti paṇḍitāḥ <span class="gatha-number">|| 11</span></p>
<p><a class="uv" id="10.12"></a><a class="verse-num-sc" id="verse­nums­c227"></a><span class="supplied2">dada</span><span class="supplied">n</span><span class="supplied2">ty eke</span> yathā śraddhā<br>
yathāvibhavato janāḥ |<br>
tatra yo durmanā bhavati<br>
pareṣāṃ pānabhojane |<br>
nāsau divā ca ratrau ca<br>
samādhim adhigacchati <span class="gatha-number">|| 12</span></p>
<p><a class="uv" id="10.13"></a><a class="verse-num-sc" id="verse­nums­c228"></a>yasya <span class="supplied2">tv ete sa</span>mucchinnās<br>
tālamastakavad dhatāḥ |<br>
sa vai divā ca rātrau ca<br>
samadhim adhigacchati <span class="gatha-number">|| 13</span></p>
<p><a class="uv" id="10.14"></a><a class="verse-num-sc" id="verse­nums­c229"></a>vītaśraddhaṃ na seveta<br>
hradaṃ <span class="supplied2">ya</span><span class="supplied">d</span><span class="supplied2">vad dhi nirjalam</span> |<br>
<span class="supplied2">sa</span> cet khanel labhet tatra<br>
vāri kardamagandhikam <span class="gatha-number">|| 14</span></p>
<p><a class="uv" id="10.15"></a><a class="verse-num-sc" id="verse­nums­c230"></a>śrāddhaṃ prājñ<span class="supplied2">a</span>ṃ tu seveta<br>
hradaṃ yadvaj jalārthikaḥ |<br>
acchodakaṃ viprasannaṃ<br>
śītatoyam anāvilam <span class="gatha-number">|| 15</span></p>
<p><a class="uv" id="10.16"></a><a class="verse-num-sc" id="verse­nums­c231"></a>n<span class="supplied2">ān</span><span class="supplied">u</span>rakta iti rajyeta<br>
hy atra vai dīryate janaḥ |<br>
aprasannāṃ varjayitvā<br>
prasannān upasevate <span class="gatha-number">|| 16</span><br></p>
</blockquote>
<p class="endsection">|| śraddhāvargaḥ || ||</p>
<p class="uddana"></p>
<p class="uddana"><span class="supplied">uddānam</span> ||<br>
anityakāmaṭṛṣṇā ca<br>
<span class="supplied2">apramādas tathā pri</span>yaḥ |<br>
śīlaṃ sucaritaṃ vāca<br>
karmaśraddhā ca te daśaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>