<!DOCTYPE html>
<html>
<head>
<meta charset="utf8">
<meta author="Waldschmidt, Ernst 1957c">
<title></title>
</head>
<body><div id="text" lang="skt">
<section class="sutta" id="sf255">
<article>
<div class="hgroup">
<h1><span class="add">Upasenasūtra</span></h1>
</div>
<p><a class="wal57c" id="2_1"></a> siddham | rājagṛhe nidānam |</p>
<p><a class="sc" id="1"></a><a class="wal57c" id="2_2"></a> tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṃkopavicārāntarikāyām |</p>
<p><a class="sc" id="2"></a><a class="wal57c" id="2_3"></a> athāyuṣmata upasenasya ekākino rahasigatasya pratisaṃlīnas<span class="supplied">ya</span> āśīviṣaḥ kāye nipatita uggratejā ghoraviṣaḥ <span class="supplied">pari</span>ttas tadyathā āṃjanaśalākā |</p>
<p><a class="sc" id="3"></a><a class="wal57c" id="2_4"></a> tatrāyuṣmān upaseno bhikṣūn āmaṃtrayati | āśīviṣo me kāye ni<span class="supplied">pa</span>titaḥ tadyathā āṃjanaśalākā | aṃga tāvan me āyuṣmantaḥ kāyaṃ samaṃtato ’nuparigṛhya bahir abhinirharata mā ihaiva viśariṣyati tadyathā busamuṣṭiḥ |</p>
<p><a class="sc" id="4"></a><a class="wal57c" id="2_5"></a> tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṃ niśritya |</p>
<p><a class="sc" id="5"></a><a class="wal57c" id="2_6"></a> aśrauṣīd āyuṣmāñ śāriputra āyuṣmata upasenasya vāgvyāhāram | śrutvā ca punar yenāyuṣmān upasenas tenopajagāma | upetyāyuṣmantam upasenam idam avocat |</p>
<p><a class="sc" id="6"></a><a class="wal57c" id="2_7"></a> na khalu vayam ā<span class="supplied">yuṣmata</span> upasenasya paśyāmo mukhasya vā anyathātvam indr<span class="supplied">i</span>yāṇā<span class="supplied">ṃ</span> vā nānākaraṇam | atha ca punar āyuṣmān upasena evam āha | āśīviṣo me kāye nipatitaḥ <span class="supplied">pūrvavad yāvat</span> tadyathā busamuṣṭiḥ |</p>
<p><a class="sc" id="7"></a><a class="wal57c" id="2_8"></a> yasyāyuṣmāñ śariputra evaṃ syāt | ahaṃ cakṣur mama cakṣuḥ | ahaṃ śrottaṃ ghrāṇaṃ jihvā kāyaḥ | ahaṃ manaḥ | mama <span class="supplied">ma</span>naḥ | ahaṃ rūpaṃ mama rūpam | ahaṃ śabdagandharasaspṛṣṭavya­dharmā mama dharmā<span class="supplied">ḥ |</span> ahaṃ pṛthivīdhātu<span class="supplied">r</span> mama pṛthivīdhātuḥ | aham abdhātus tejodhātur vāyudhātur ākāśadhātur vijñānadhātuḥ | ahaṃ rūpaskandho mama rūpaskandhaḥ | ahaṃ vedanā­saṃj­ñā­saṃs­kāravij­ñānas­kandho mama vijñānaskandhaḥ | tasya syā<span class="supplied">d</span> mukhasya vā anyathā<span class="supplied">tva</span>m indriyāṇā<span class="supplied">ṃ</span> vā nānākaraṇam |</p>
<p><a class="sc" id="8"></a><a class="wal57c" id="2_9"></a> mama tu naiva<span class="supplied">ṃ</span> bhavati | ahaṃ cakṣur mama cakṣuḥ | tadyathā ahaṃ vijñānaskandho mama vijñānaskandhaḥ | tasya me kiṃ bhaviṣyati mukha<span class="supplied">sya</span> vā anyathātvam indriyāṇāṃ vā nānākaraṇam |</p>
<p><a class="sc" id="9"></a><a class="wal57c" id="10"></a> dīragharāttraṃ khalv āyuṣmata upasenasya ahaṃ­ka­rama­maṃ­karāsmimānābhiniveśānuśayaḥ prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ | tasya te kiṃ bhaviṣyati mukhasya vā anyathātvam indriyāṇāṃ vā nānākaraṇam |</p>
<p><a class="sc" id="10"></a><a class="wal57c" id="11"></a> athāyuṣmā<span class="supplied">ñ</span> śariputtraḥ āyuṣmata upasenasya kāyaṃ sāmantakenānuparigṛhya bahir abhinirharati |</p>
<p><a class="sc" id="11"></a><a class="wal57c" id="12"></a> samanantarābhinirhṛta āyuṣmata upasena<span class="supplied">sya</span> <span class="supplied">kā</span>yaḥ śataśo viśirṇas tadyathā bu<span class="supplied">sa</span>muṣṭiḥ |</p>
<p><a class="sc" id="12"></a><a class="wal57c" id="13"></a> athāyuṣmā<span class="supplied">ñ</span> śāriputro ’syā<span class="supplied">ṃ</span> velāyāṃ gāthā babhāse |</p>
<blockquote class="gatha">
<p><a class="sc" id="13"></a><a class="wal57c" id="14"></a> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati viṣapāttra ivojjhite ||</p>
<p><a class="sc" id="14"></a><a class="wal57c" id="15"></a> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati rogasyāpagame yathā ||</p>
<p><a class="sc" id="15"></a><a class="wal57c" id="16"></a> sucīrṇe brahmacarye ’smin mārge caiva subhāvite |<br>
ādīptād vā gṛhā<span class="supplied">d</span> mukto maraṇānte na śocate ||</p>
<p><a class="sc" id="16"></a><a class="wal57c" id="17"></a> sucīrṇe brahmacarye ’smin mārge caiva subhāvite |<br>
tṛṣṇakāṣṭhasamaṃ lokaṃ paśyati prajñayā yadā ||</p>
</blockquote>
<p><a class="sc" id="17"></a><a class="wal57c" id="18"></a> athāyuṣmā<span class="supplied">ñ</span> śāriputra āyuṣmata upasenasya śarīre śāripū<span class="supplied">jāṃ</span> kṛtvā yena bhagavāṃs tenopajagāma upetya bhagavatpādau śirasā vanditvā ekāṃte nyaṣīdat |</p>
<p><a class="sc" id="18"></a><a class="wal57c" id="19"></a> ekāṃ<span class="supplied">ta</span>niṣaṇṇa āyuṣmā<span class="supplied">ñ</span> śāriputtro bhagavaṃtam idam avocat |</p>
<p><a class="sc" id="19"></a><a class="wal57c" id="20"></a> āyuṣmato bhadaṃta upasenasya āśīviṣaḥ kāye nipatita ugratejā ghoraviṣaḥ parittas tadyathā<span class="supplied">ṃ</span> janaśalākā <span class="supplied">pūrvavad yāvat</span> tasya kāyo viśīrṇas tadyathā busamuṣṭiḥ |</p>
<p><a class="sc" id="20"></a><a class="wal57c" id="21"></a> sacec chāriputra upasenasya kulaputtrasya tasmiṃ samaye imā gāthāḥ pratyabhāsyaṃta imāni ca maṃtrapadāni nāsyāśīviṣa<span class="supplied">ḥ</span> kāye ’kramiṣyan nāsya kāyo viśariṣyat tadyathā busamuṣṭiḥ |</p>
<p><a class="sc" id="21"></a><a class="wal57c" id="22"></a> yā bhadaṃta katamā gāthāḥ katamāni maṃtrapadāni ||</p>
<blockquote class="gatha">
<p><a class="sc" id="22"></a><a class="wal57c" id="23"></a> maitrī me dhṛtirāṣṭreṣu maitrī airāvaṇeṣu ca |<br>
chibbāputtreṣu me maitrī kaṃbalāśvatareṣu ca ||</p>
<p><a class="sc" id="23"></a><a class="wal57c" id="24"></a> karkoṭak<span class="supplied">e</span>ṣu me maitrī kṛṣṇagautamakeṣu ca |<br>
nandopandau ye nāgā teṣu maitrī ca me sadā ||</p>
<p><a class="sc" id="24"></a><a class="wal57c" id="25"></a> apādakeṣu me maitrī maitrī me dvipadeṣu ca |<br>
catuṣpadeṣu me maitrī maitrī bahupadeṣu ca ||</p>
<p><a class="sc" id="25"></a><a class="wal57c" id="26"></a> sarvvanāgeṣu me maitrī ye nāgā udadhiniśritāḥ |<br>
sarvvasatveṣu me maitrī ye ttrasāḥ sthāvarāś ca ye ||</p>
<p><a class="sc" id="26"></a><a class="wal57c" id="27"></a> sukhinaḥ sarvve satvā hi sarvve <span class="supplied">sa</span>tvā niramayāḥ |<br>
sarvve bhadrāṇi paśyaṃtu mā caiśāṃ pāpam āgamat ||</p>
<p><a class="sc" id="27"></a><a class="wal57c" id="28"></a> sarpaśauṇḍikaprāgbhāre nityaṃ viharato mama |<br>
āśīviṣo ghoraviṣo jīvitam uparundhati ||</p>
<p><a class="sc" id="28"></a><a class="wal57c" id="29"></a> yena me satyavākyena śāstā lokeṣv anuttaraḥ |<br>
tena me satyavākyena mā me kāye viṣaṃ kramet ||</p>
<p><a class="sc" id="29"></a><a class="wal57c" id="30"></a> rāgo dveṣaś ca mohaś ca ete loke viṣattrayam |<br>
nirvviṣo bhagavā<span class="supplied">n</span> buddhaḥ satyadharmahataṃ viṣam ||</p>
<p><a class="sc" id="30"></a><a class="wal57c" id="31"></a> hataṃ viṣaṃ ghoraviṣaṃ kṛto rakṣāparikaraḥ |<br>
sarvve hataviṣa biddhās tad uraga hataṃ viṣam ||</p>
</blockquote>
<p><a class="sc" id="31"></a><a class="wal57c" id="32"></a> tatremāni mantrapadāni bhava<span class="supplied">ṃ</span>ti tadyathā | otuṃbile | tuṃbile | tuṃbe | pratuṃbe | naṭṭe | sunaṭṭe | kevaṭṭe | munaye | samaye | datte | nīlakeśe | vālakupe | ole | oṅko | svāhā ||</p>
<p><a class="sc" id="32"></a><a class="wal57c" id="33"></a> sacec chāriputtra upasenasya kulaputrasya tasmiṃ samaye imā gāthāḥ pratyabhāyaṃta imāni ca maṃtrapadāni nāsyāśīviṣaṃ kāye ’kramiṣyat | nāsya kāyo vyaśariṣyat tadyathā busam<span class="supplied">u</span>ṣ<span class="supplied">ṭ</span>iḥ |</p>
<p><a class="sc" id="33"></a><a class="wal57c" id="34"></a> tat k<span class="supplied">u</span>ta etad bhadaṃta labhyam āyuṣmata upasenena yat tasmiṃ samaye aśrutapūrvv<span class="supplied">ā</span> gāthāḥ prati<span class="supplied">bhā</span>ṣ­yaṃ­te aśrutapūrvvāṇi vā ma<span class="supplied">ṃ</span>trapadāni tadyathā etarhi bhagavataḥ |</p>
<p><a class="sc" id="34"></a><a class="wal57c" id="35"></a> athāyuṣmā<span class="supplied">ñ</span> śāriputtro <span class="supplied">bhagavato</span> bhāṣitam abhinandyānumodya bhagavat<span class="supplied">pā</span>dau śirasā bhagavato ’nti<span class="supplied">kā</span>t prakrāṃtaḥ ||</p>
</article>
<aside id="metaarea">
<p><span class="author">Waldschmidt</span>, Ernst 1957c. <cite>Das Upasenasūtra, ein Zauber gegen Schlangenbiss aus dem Saṃyuktāgama.</cite> NAWG 1957/2: 27–46. Reprinted in VCBT, 329–346.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Transcription commissioned by Roderick S. Bucknell, University of Queensland.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>