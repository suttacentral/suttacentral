<!DOCTYPE html>
<html>
<head>
<meta charset="utf8">
<meta author="Waldschmidt, Ernst 1980c">
<title></title>
</head>
<body><div id="text" lang="skt">
<section class="sutta" id="sf281">
<article>
<div class="hgroup">
<h1><span class="add">Veṇukātyāyanasagotrīsūtra</span></h1>
</div>
<p><a class="wal80c" id="1"></a> <span class="supplied">pṛ</span>ccha bhagini śrutvā te vedayiṣyāmi |</p>
<p><a class="wal80c" id="2"></a> saṃti śrama<span class="supplied">ṇa eke</span> śramaṇa brāhmaṇāḥ ye svayaṃ<span class="supplied">kṛtaṃ sukhaduḥkhaṃ prajñapayaṃti | saṃty eke parakṛtaṃ</span> prajñapayaṃti saṃty ek<span class="supplied">e</span> svayaṃkṛtaṃ ca parakṛtaṃ ca | <span class="supplied">saṃty eke</span> ’svayaṃkāra<span class="supplied">?</span>apara<span class="supplied">kārahetusamutpannaṃ sukhaduḥkhaṃ prajñapayaṃti | yathā kathaṃ samutpannam arhantaḥ sukhaduḥkhaṃ prajñapayaṃti |</span></p>
<p><a class="wal80c" id="3"></a> anyathāsamutpannam arhantaḥ sukhaduḥkhaṃ prajña<span class="supplied">pa­yaṃ</span>ti <span class="supplied">|</span></p>
<p><a class="wal80c" id="4"></a> yathā kathaṃ śramaṇa <span class="supplied">an­yathā­samutpannam arhantaḥ sukhaduḥkhaṃ prajñapayaṃti |</span></p>
<p><a class="wal80c" id="5"></a> <span class="supplied">pratītyasamu</span>tpannaṃ bhagini arhantaḥ sukhaduḥkhaṃ prajñapayaṃti |</p>
<p><a class="wal80c" id="6"></a> yathā kathaṃ śramaṇ<span class="supplied">a pratītyasamutpannaṃ arhantaḥ sukhaduḥkhaṃ prajñpayaṃti |</span></p>
<p><a class="wal80c" id="7"></a> <span class="supplied">tena hi bhagini tvām eva prakṣy</span>āmi yathā te kṣamati tathaitaṃ vyākuru |</p>
<p><a class="wal80c" id="8"></a> kiṃ manyase bhagini <span class="supplied">|</span> as<span class="supplied">t</span>i <span class="supplied">cakṣuḥ | asti śramaṇa | asti rūpam | asti śramaṇa |</span></p>
<p><a class="wal80c" id="9"></a> <span class="supplied">cakṣuś ced</span> bhagini utpadyeta api nu asti cakṣuḥsaṃsparśapratyayam ādhyātmam utpadyate vedayitaṃ <span class="supplied">sukhaṃ vā duḥkhaṃ vā aduḥkhāsukhaṃ vā |</span> <span class="supplied">asti śramaṇa |</span></p>
<p><a class="wal80c" id="10"></a> <span class="supplied">asti śrotram asti ghāṇam asti</span> jihvā asti kāyaḥ asti manaḥ <span class="supplied">|</span></p>
<p>asti śramaṇa <span class="supplied">|</span> saṃti dharmāḥ |</p>
<p><a class="wal80c" id="11"></a> asti <span class="supplied">śrotraṃ ghrāṇaṃ jihvā kāyo manaś ced utpadyeta api nu śrotraghrāṇajihvākāyamanaḥ­saṃs­parśapratya</span>yam ādhyātmam utpadyate vedayitaṃ sukhaṃ vā duḥkhaṃ vā aduḥkhāsukhaṃ vā <span class="supplied">|</span></p>
<p>a<span class="supplied">sti śramaṇa |</span></p>
<p><a class="wal80c" id="12"></a> <span class="supplied">evaṃ hi bhagini pratīyasamutpannam arhantaḥ su</span>khaduḥkhaṃ prajñapayaṃti <span class="supplied">|</span></p>
<p><a class="wal80c" id="13"></a> evaṃ hi śramaṇa pratītyasamutpannam arhanta<span class="supplied">ḥ</span> sukhaṃ praj<span class="supplied">ñapya yathā kathaṃ śramaṇa arhantaḥ sukhaduḥkha</span>sy<span class="supplied">a</span> nirodhaṃ prajñapayaṃti |</p>
<p><a class="wal80c" id="14"></a> tena hi bhagini tvām eva prakṣyāmi yathā te kṣamati tathai<span class="supplied">taṃ vyākuru |</span></p>
<p><a class="wal80c" id="15"></a> <span class="supplied">kiṃ manyase bhagini | cakṣuś ced bhagini sarveṇa sarvaṃ sarvathā apariśeṣaṃ nirudhye</span>ta apariśeṣan adhyastaṃ parikṣayam paryādānaṃ gacched a<span class="supplied">p</span>i <span class="supplied">nu cakṣuḥsaṃsparśapratyayam ādhyātmam utpadyate vedayitaṃ sukhaṃ vā duḥkhaṃ vā aduḥ</span>khāsukhaṃ vā <span class="supplied">|</span></p>
<p>no śramaṇa <span class="supplied">|</span></p>
<p><a class="wal80c" id="16"></a> śrotraṃ ghrāṇaṃ jihvā kāyo manaś ced bh<span class="supplied">agini sarveṇa sarvaṃ sarvathā apariśeṣaṃ nirudhyeta apariśeṣam adhyastaṃ parikṣayaṃ pary</span>ādānaṃ gacchet api nu manaḥsaṃsparśapratyayam ādhyā<span class="supplied">tmam utpadyate vedayitaṃ sukhaṃ vā duḥkhaṃ vā aduḥkhāsukhaṃ vā |</span></p>
<p><span class="supplied">no śramaṇa |</span></p>
<p><a class="wal80c" id="17"></a> <span class="supplied">evaṃ hi bhagini</span> ārhantaḥ pratītyasamutpannasya sukhaduḥkhasya ni<span class="supplied">rodhaṃ prajñapayaṃti |</span></p>
<p><a class="wal80c" id="18"></a> <span class="supplied">asmiṃ khalu dharmaparyāye bhāṣyamāne veṇukātyāyanasagotryā vira</span>jo vigatamalaṃ dharmeṣu dharmacakṣur utpannam <span class="gap">…</span></p>
<p><a class="wal80c" id="19"></a> a<span class="supplied">tha veṇukātyāyanasagotrī dṛṣṭadharmā prāptadharmā viditadharmā paryavagāḍhadharmā tīrṇakāṃkṣā</span> tīrṇavicikitsā aparapratyayā ananyaneyā <span class="supplied">śāstuḥ śāsane dharmeṣu vaiśaradyaprāptā utthāyāsanād ekāṃsam uttarāsaṃgaṃ kṛtvā yenā</span>yuṣmān udāyī tenāṃjaliṃ praṇamya āyuṣmanta<span class="supplied">m udāyinam idam avocat |</span></p>
<p><a class="wal80c" id="20"></a> <span class="supplied">abhikrāntāhaṃ śramaṇa abhikrāntā eṣāhaṃ bhagavantaṃ śara</span>ṇaṃ gacchāmi dharmaṃ ca bhikṣusaṃghaṃ ca <span class="supplied">|</span> upāsikāṃ ca mān dh<span class="supplied">āraya śramaṇa adyāgreṇa yāvajjīvaṃ prāṇopetaṃ śaraṇaṃgatām abhiprasannām |</span></p>
<p><a class="wal80c" id="21"></a> <span class="supplied">atha udā</span>yī veṇukātyāyanasagotrīṃ brāhmaṇīṃ dhārmyā kathay<span class="supplied">ā­saṃ­darśayitvā samādapayitvā samuttejayitvā saṃpraharṣayitvā utthāyāsanāt prakrāntaḥ |</span></p>
</article>
<aside id="metaarea">
<p><span class="author">Waldschmidt</span>, Ernst 1980c. <cite class="article">On a Sanskrit version of the Verahaccāni Sutta of the Saṃyuttanikāya.</cite> NAWG 1980/4: 69–76. Reprinted in AKS, 362–369.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>