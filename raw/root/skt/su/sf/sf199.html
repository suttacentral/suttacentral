<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf199">
<article>
<div class="hgroup">
<h1><span class="add">Ekottarikāgama 14</span></h1>
</div>
<p><a class="tri95" id="14.01"></a> śrāvastyāṃ nidānaṃ |</p>
<p><a class="tri95" id="14.11"></a> [a] ye kecid anekavidhāḥ pāpakā akuśalā dharmā<span class="supplied">ḥ</span> sa<span class="supplied">ṃ­bhavanti</span> sarve te avidyānivaraṇena | [b] avidyānivaraṇaṃ teṣām agram ākhyātaṃ yaduta saṃgrahāya ||</p>
<p><a class="tri95" id="14.12"></a> [a] ye kecid anekavidhāḥ pāpakā akuśalā dharmāḥ saṃbhavanti sarve te avidyānivaraṇena | [b] a<span class="supplied">vi</span>dyānivaraṇaṃ teṣām agram ākhyātaṃ yaduta saṃgrahāya | [c] avidyānivaraṇe samavahate evaṃ teṣāṃ samudghāto bhavati ||</p>
<p><a class="tri95" id="14.21"></a> [a] ye kecid anekavidhāḥ pāpakā akuśalā dharmāḥ saṃ<span class="supplied">bhavanti</span> sarve te avidyānivaraṇena | [b] avidyānivaraṇaṃ teṣām agram ākhyātaṃ yaduta saṃgrahāya |</p>
<div class="embeddedparallel" data-uid="sf199.22-23" id="22-23">
<p><a class="tri95" id="14.22"></a> tadyathā [a] yāḥ kāścit kūṭāgāre sopānasya sarvās tāḥ kūṭaṃgamāḥ kūṭaniśritāḥ kūṭapratibaddhāḥ kūṭāvasaraṇāḥ | [b] kūṭās tāsām agra ākhyāto yaduta saṃgrahāya ||</p>
</div>
<p><a class="tri95" id="14.23"></a> evam eva [a] ye kecid anekavidhāḥ pāpakā akuśalā dharmāḥ saṃbhavanti sarve te avidyānivaraṇena | [b] avidyānivaraṇaṃ <span class="supplied">teṣā</span>m agram ākhyātaṃ yaduta saṃgrahāya ||</p>
<p><a class="tri95" id="14.31"></a> [a] ye kecid anekavidhāḥ pāpakā akuśalā dharmāḥ saṃbhavanti sarve te avidyānivaraṇena | [b] avidyānivaraṇaṃ teṣām agram ākhyātaṃ yaduta saṃgrahā<span class="supplied">ya |</span> [c] <span class="supplied">a</span>vidyānivaraṇe samavahate evaṃ teṣāṃ samudghāto bhavati ||</p>
<p><a class="tri95" id="14.32"></a> tadyathā [a] yāḥ kāścit kūṭāgāre sopānasya sarvās tāḥ kūṭaṃgamāḥ kūṭaniśritāḥ kūṭapratibaddhāḥ kūṭāvasaraṇāḥ | [b] kūṭās tāsām agra ākhyāto yaduta saṃgrahāya | [c] kūṭe samavahate evaṃ tāsāṃ samudghāto bhavati ||</p>
<p><a class="tri95" id="14.33"></a> evam eva [a] ye kecid anekavidhāḥ pāpakā akuśalā dharmāḥ saṃbhavanti sa<span class="supplied">rve te</span> avidyānivaraṇena | [b] avidyānivaraṇaṃ teṣām agram ākhyātaṃ yaduta saṃgrahāya | [c] avidyānivaraṇe samavahate evaṃ tāsāṃ samudghāto bhavati ||</p>
<blockquote class="gatha">
<p><a class="tri95" id="14.41"></a> nānyatra ekadharmeṇa <span class="supplied">yeneyaṃ nivṛtā</span> prajā |<br>
sandhāvati ahorātraṃ sadā mohena āvṛtā ||</p>
<p><a class="tri95" id="14.42"></a> tāṃ tv avidyāṃ prahāyeha tama<span class="supplied">ḥ</span>ska<span class="supplied">n</span>dh<span class="supplied">a</span>ṃ pradālya ca |<br>
nāsau punaḥ sa<span class="supplied">ṃ</span>sa<span class="supplied">rate</span> h<span class="supplied">e</span>tur y<span class="supplied">as</span>y<span class="supplied">a</span> na vid<span class="supplied">yate ||</span></p>
</blockquote>
<p><a class="tri95" id="14.51"></a> <span class="supplied">yathā avidyānivaraṇena catvāri sūtrāṇi evaṃ tṛṣṇā</span>saṃyojanena catvāri <span class="supplied">sūtrāṇi</span> || atra tv ime gāthe vaktavye |</p>
<blockquote class="gatha">
<p><a class="tri95" id="14.52"></a> tṛṣṇayā grathitāḥ satvā raktacittā bhavābhave |<br>
te yogayuktā mārasya ayogakṣemino janāḥ |<br>
jarāmara<span class="supplied">ṇam āyānti vatsaḥ kṣīra</span>paka iva mātaraṃ ||</p>
<p><a class="tri95" id="14.53"></a> tāṃ tu tṛṣṇāṃ prahāyeha vītatṛṣṇo bhavābhave |<br>
tṛṣṇayābhibhavad bhikṣur anicchuḥ parinirvṛtaḥ ||</p>
</blockquote>
<p><a class="tri95" id="14.61"></a> yathā ye kecid anekavidhāḥ pāpakā akuśalā dharmā iti aṣṭau sūtrāṇ<span class="supplied">i evaṃ</span> ye kecid anekavidhāḥ saṃyojanīyā dharmā iti aṣṭau sūtrāṇi ||</p>
<p><a class="tri95" id="14.71"></a> nāham ekadharmam api samanupaśyāmi yena samanvāgatāḥ satvā dīrgham adhvānaṃ sandhāvanti saṃsaranti yaduta <span class="supplied">avi</span>dyānivaraṇena | avidyānivaraṇena samanvāgatāḥ satvā dīrgham adhvānaṃ sandhāvanti saṃsaranti | etad eva sūtram uktvā gāthā atiriktā |</p>
<blockquote class="gatha">
<p><a class="tri95" id="14.72"></a> nānyatra ekadharmeṇa yeneyaṃ nivṛtā pr<span class="supplied">ajā</span> |<br>
sandhāvati ahorātraṃ sadā mohatamovṛtā ||</p>
<p><a class="tri95" id="14.73"></a> tāṃ tv avidyāṃ prahāyeha tama<span class="supplied">ḥ</span>skandhaṃ pradālya ca |<br>
nāsau punaḥ saṃsarate hetur yasya na vidyate ||</p>
</blockquote>
<p><a class="tri95" id="14.81"></a> nāham ekadharmam api samanupaśy<span class="supplied">āmi</span> yena samanvāgatānāṃ satvānāṃ dīrgham adhvānaṃ sandhāvatāṃ saṃsaratāṃ pūrvā koṭir na prajñāyate duḥkhasya yaduta avidyānivaraṇena | avidyānivaraṇena samanvāgatānāṃ satvānāṃ dīrgham adhvānaṃ sa<span class="supplied">ndhāva</span>tāṃ saṃsaratāṃ pūrvā koṭir na prajñāyate duḥkhasya | etad eva sūtram uktvā punar gāthā vācyā |</p>
<blockquote class="gatha">
<p><a class="tri95" id="14.82"></a> nānyatra ekadharmeṇa yeneyaṃ nivṛtā prajā |<br>
sandhāvati ahorātraṃ sadā mohatamovṛ<span class="supplied">tā</span> ||</p>
<p><a class="tri95" id="14.83"></a> tāṃ tv avidyāṃ prahāyeha tama<span class="supplied">ḥ</span>skandhaṃ pradālya ca |<br>
nāsau punaḥ saṃsarate hetur yasya na vidyate ||</p>
</blockquote>
<div class="embeddedparallel" data-uid="sf199.91" id="91">
<p><a class="tri95" id="14.91"></a> nāham ekadharmam api samanupaśyāmi yena samanvāgatāḥ satvā dīrgham adhvānaṃ <span class="supplied">sandhā</span>vanti saṃsaranti yaduta tṛṣṇāsaṃyojanena | tṛṣṇāsaṃyojanena samanvāgatāḥ satvā dīrgham adhvānaṃ sandhāvanti saṃsaranti | etad eva sūtram uktvā punar gāthā vācyā |</p>
</div>
<blockquote class="gatha">
<p><a class="tri95" id="14.92"></a> tṛṣṇādvitī<span class="supplied">yaḥ</span> puruṣaḥ sudīrghe ’dhvani saṃsaran |<br>
punaḥpunar upādatte garbham eti punaḥpunaḥ |<br>
itthaṃbhāvānyathībhāvaṃ satvānām āgatiṃ gatiṃ ||</p>
<p><a class="tri95" id="14.93"></a> tāṃ tu tṛṣṇāṃ prahāyeha cchitvā sroto duratyayaṃ |<br>
nāsau punaḥ saṃsara<span class="supplied">t</span>i <span class="supplied">tṛṣṇā hy a</span>sya na vidyate ||</p>
</blockquote>
<p><a class="tri95" id="14.101"></a> nāham ekadharmam api samanupaśyāmi yena samanvāgatānāṃ satvānāṃ dīrgham adhvānaṃ sandhāvatāṃ saṃsaratāṃ pūrvā koṭir na <span class="supplied">prajñā</span>yate duḥkha<span class="supplied">sya | tṛṣṇāsa</span>manvā­gatānāṃ satvānāṃ dīrgham adhvānaṃ sandhāvatāṃ saṃsaratāṃ pūrvā koṭir na prajñāyate duḥkhasya | etad eva sūtram uktvā punar gāthā vācyā |</p>
<blockquote class="gatha">
<p><a class="tri95" id="14.102"></a> tṛṣṇādvitīyaḥ puruṣaḥ sudīrghe ’dhvani saṃsaran |<br>
<span class="supplied">pu</span>naḥpunar upādatte garbham eti punaḥpunaḥ |<br>
itthaṃbhāvānyathībhāvaṃ satvānām āgatiṃ gatiṃ ||</p>
<p><a class="tri95" id="14.103"></a> tāṃ tu tṛṣṇāṃ prahāyeha cchitvā sroto duratyayaṃ |<br>
nāsau punaḥ saṃsarati tṛṣṇā hy asya na vidyate ||</p>
</blockquote>
<p><a class="tri95" id="14.111"></a> yath<span class="supplied">ā</span> satvair aṣṭau sūtrāṇi evaṃ pudgalair aṣṭau sūtrāṇi || ||</p>
<p class="uddana"><a class="tri95" id="15.00"></a> uddānaṃ |<br>
hetuḥ pūrvaṃgamaś caiva mūlaṃ tac ca sagīyakaṃ |<br>
dve aṣṭike dve kṣatike kṛṣṇapakṣeṇa yojayet ||</p>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>