<!DOCTYPE html>
<html>
<head>
<meta charset="utf8">
<meta author="La Vallée-Poussin">
<title></title>
</head>
<body><div id="text" lang="skt">
<section class="sutta" id="sf89">
<article>
<div class="hgroup">
<h1><span class="add">Śroṇa (1st)</span></h1>
</div>
<p>śaripūtra idam avocat |</p>
<p><a class="sc" id="1"></a>ye ke cic chroṇa śramaṇā vā brāhamaṇā vā anityena rūpeṇādhruveṇānāśvāsikena vipariṇāmadharmaṇā śreyaṃsaḥ sma iti manyante sadṛśās sma iti manyante hīnā<span class="supplied">ḥ</span> sma iti manyante nānyatra te śroṇa śramaṇā vā brāhmaṇā vā evaṃ yathābhūtasyādarśanāt |</p>
<p><a class="sc" id="2"></a>ye ke cic chroṇa śramaṇā vā <span class="supplied">brāhma</span>ṇā vā anityayā vedanayā saṃjñayā saṃskārair anityena vijñānenādhruveṇānāśvasikena vipariṇāmadharmaṇā vijñānena śreyāṃsaḥ sma iti manyante sadṛśā<span class="supplied">ḥ</span> sma iti manyante hīnā<span class="supplied">ḥ</span> sma iti manyante nānyatra te śroṇaśramaṇā vā brāhmaṇā vā evaṃ yathābhūtasyādarśanād |</p>
<p><a class="sc" id="3"></a>ye tu kecit śroṇa śramaṇā vā brāhmaṇā vā anityena rūpeṇādhruveṇānāśvāsikena vipariṇāmadharmaṇā rūpeṇa na śreyāmsa<span class="supplied">ḥ</span> sma iti manyante na sadṛśā<span class="supplied">ḥ</span> sma iti manyante na hīnā<span class="supplied">ḥ</span> sma iti manyante nānyatra te śroṇa śramaṇā vā brāhmaṇā vā anityayā vedanayā saṃjñayā saṃskārair anityena vijñānenādhruveṇānāśvāsikena vipariṇāmadharmaṇā vijñānena na śreyāṃsa<span class="supplied">ḥ</span> sma iti manyante na sadṛśa<span class="supplied">ḥ</span> sma iti manyante na hīnā<span class="supplied">ḥ</span> sma iti manyante nānyatra te śroṇa śramaṇā vā brāhmaṇā vā evaṃ yathābhūtasya darśanāt <span class="supplied">|</span></p>
<p>tat kim manyase śroṇa rūpaṃ nityaṃ vā anityaṃ vā <span class="supplied">|</span></p>
<p>anityam idaṃ bhoḥ śāriputra <span class="supplied">|</span></p>
<p><a class="sc" id="4"></a>yat punar anityaṃ duḥkhaṃ <span class="supplied">vā</span> tan na vā duḥkhaṃ vipariṇāmadharma api nu tac chrutavān āryaśrāvaka ātmata upagacched <span class="supplied">|</span> etan mama eṣo ’ham asmy eṣa me ātmeti <span class="supplied">|</span></p>
<p>no bhoḥ śāriputra <span class="supplied">|</span></p>
<p><a class="sc" id="5"></a>kiṃ manyase śroṇa vedanā saṃjñā saṃskārā vijñānaṃ nityaṃ vā anityaṃ vā <span class="supplied">|</span></p>
<p>anityam idaṃ bhoḥ śāriputra <span class="supplied">|</span></p>
<p><a class="sc" id="6"></a>yat punar anityaṃ duḥkhaṃ vipariṇāmadharma api nu tac chrutavān āryaśrāvaka ātmata upagacched <span class="supplied">|</span> etan mama eṣo ’ham asmi eṣa me ātmeti <span class="supplied">|</span></p>
<p>no bhadanta śāriputra <span class="supplied">|</span></p>
<p><a class="sc" id="7"></a>tasmāt tarhi śroṇa yat kiṃ cid rūpam atītānāgatapratyutpannam ādhyātmikaṃ vā bāhyaṃ vā audārikaṃ vā sūkṣmaṃ vā hīnaṃ vā praṇītaṃ vā yad vā dūre yad vā antike tat sarvaṃ <span class="supplied">|</span> naitan mama naiṣo ’ham asmi naiṣa me ātmety evam etad yathābhūtaṃ samyakprajñayā draṣṭavyaṃ <span class="supplied">|</span></p>
<p><a class="sc" id="8"></a>tasmāt tarhi śroṇa yā kā cid vedanā saṃjñā saṃskārā yat kiṃ cid vijñānam atītānāgatapratyutpannam ādhyātmikaṃ vā bāhyaṃ vā audārikaṃ vā sūkṣmaṃ vā pūrvavad yāvat sa <span class="gap">…</span> vān āryaśrāvako rūpād api nirvidyate vedanāyāḥ saṃjñāyāḥ saṃskārebhyo vijñānād api nirvidyate nirviṇṇo virajyate virakto vimucyate vimuktasya vi<span class="supplied">muktam iti jñānaṃ bhavati kṣīṇā jāti</span>r uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīty asmin khalu dharmaparyāye bhāṣyamāṇe śroṇasya gṛhapatiputrasya virajo vigatamalaṃ dharmeṣu dharmacakṣur utpannam <span class="supplied">|</span></p>
<p><a class="sc" id="9"></a>atha śroṇo gṛhapatiputro dṛṣṭadharmā prāptadharmā viditadharmā paryavagāḍhadharmā tīrṇṇa kāṃkṣas tīrṇavicikitso <span class="gap">…</span> ṣu vaiśāradyaprāpta utthāyāsanād ekāṃsam uttarāsaṅghaṃ kṛtvā yenāyusmāṃc chāriputras tenāñjaliṃ pranamayya āyusmantaṃ śāriputra idam avocat <span class="supplied">|</span></p>
<p><a class="sc" id="10"></a>abhikrānto ’haṃ bhadanta śāriputrābhikrāntaḥ yathāhaṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ copāsakaṃ ca māṃ dhārayādyāgreṇa yāvaj jīv <span class="gap">…</span> śroṇo gṛhapatiputra āyuṣmanaḥ śāriputrasya bhāṣitam abhinandyānumodyāyuṣmanaḥ śāriputrasya pādau śirasā vanditvā āyuṣmanaḥ śāriputrasyāntikāt prakrāntaḥ ||</p>
</article>
<aside id="metaarea">
<p><span class="author">La Vallée-Poussin</span>, Louis de. <cite class="article">Mss Cecil Bendall</cite>. Journal of the Royal Asiatic Society of Great Britain and Ireland, 1907: 375–379.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Transcription commissioned by Roderick S. Bucknell, University of Queensland.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>