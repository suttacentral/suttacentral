<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf202">
<article>
<div class="hgroup">
<h1><span class="add">Ekottarikāgama 15</span></h1>
</div>
<p><a class="tri95" id="15.01"></a> avidyā bhikṣav<span class="supplied">o</span> hetuḥ saṃrāgāya hetuḥ sadveṣāya hetuḥ saṃmohāya | vidyā hetur asaṃrāgāya hetur asadveṣāya hetur asaṃmohāya | iti hi bhikṣavaḥ karma hetur upapattes tṛṣṇā he<span class="supplied">tu</span>r abhinivṛtteḥ iha kṣtsnasya karmaṇaḥ kuśalasya sāsravasya bhāvanāmayasya | tatropapannā<span class="supplied">ḥ</span> satvā vipākaṃ pratisaṃvedayante | tasmād ahaṃ satvān yathākarmopagān vadāmi ||</p>
<p><a class="tri95" id="15.21"></a> <span class="supplied">a</span>vidyā pūrvaṃgamaṃ pūrvanimittam anekavidhānāṃ pāpakānām akuśalānāṃ dharmāṇāṃ samutpattaye anvācayaḥ āhrīkyam anapatrāpyaṃ ca | tat kasya hetor | ahrīmān hi bhikṣ<span class="supplied">u</span>r <span class="supplied">anapatrāpī</span> avidyāgato bhavati |</p>
<p><a class="tri95" id="15.22"></a> vidyā pūrvaṃgamaṃ pūrvanimittam anekavidhānāṃ kuśalānāṃ dharmāṇāṃ samutpattaye anvācayaḥ hrīś ca vyapatrāpyaṃ ca | tat kasya hetor | hrīmān hi bhikṣur apatrāp<span class="supplied">ī</span> vidyāgato bh<span class="supplied">a</span>v<span class="supplied">ati ||</span></p>
<p><a class="tri95" id="15.31"></a> <span class="supplied">ye</span> kecid anekavidhāḥ pāpakā akuśalā dharmāḥ saṃbhavanti sarve te avidyāmūlakā avidyāsamudayā avidyājātīyā avidyāprabhavā<span class="supplied">ḥ</span> | avidyāmūlakā hi bhikṣavo ye kecid anekavidhāḥ pāpakā akuśalā dharmāḥ saṃbhavanti | tat kasya hetor | avidyāgato hi bhikṣur ajānan kuśalākuśalān dharmān yathābhūtaṃ na prajānāti sāvadyānavadyān sevitavyāsevitavyān hīnapraṇītakṛṣṇaśuklasapratibhāgapratītyasamutpannān dharmān yathābhūtaṃ na prajānāti | sa kuśalā<span class="supplied">ku</span>śalān dharmān yathābhūtaṃ aprajānan sāvadyānavadyān sevitavyāsevitavyān hīnapraṇītakṛṣṇaśuklasapratibhāgapratītyasamutpannān dharmān yathābhūtaṃ aprajānann avi<span class="supplied">dyā</span>gato bhavati |</p>
<p><a class="tri95" id="15.32"></a> ye kecid anekavidhāḥ kuśalā dharmāḥ saṃbhavanti sarve te vidyāmūlakā vidyāsamudayā vidyājātīyā vidyāprabhavā<span class="supplied">ḥ</span> | vidyāmūlakā hi bhikṣavo ye kecid a<span class="supplied">ne</span>kavidhāḥ kuśalā dharmāḥ saṃbhavanti | tat kasya hetor | vidyāgato hi bhikṣur jānan kuśalākuśalān dharmān yathābhūtaṃ prajānāti sāvadyānavadyān sevitavyāsevitavyān hīnapra<span class="supplied">ṇītak</span>ṛṣṇaśuklasapratibhāgapratītyasamutpannān dharmān yathābhūtaṃ prajānāti | sa kuśalākuśalān dharmān yathābhūtaṃ prajānan sāvadyānavadyān sevitavyāsevitavyān hīnapraṇītakṛṣṇaśuklasapr<span class="supplied">a</span>tibhāgapratītyasamutpannān dharmān yathābhūtaṃ prajānan vidyāgato bhavati |</p>
<p><a class="tri95" id="15.4"></a> evam eva sūtram uktvā gāthā vācyāḥ |</p>
<blockquote class="gatha">
<p><a class="tri95" id="15.41"></a> yāh kāścana durgatayaḥ asmin loke paratra ca |<br>
avidyāmūlakāḥ sa<span class="supplied">rvāḥ</span> icchālobhasamarpitāḥ ||</p>
<p><a class="tri95" id="15.42"></a> yataś ca bhavati pāpecchuḥ pāpair ācāragocare |<br>
athāsau prasavate pāpaṃ apāyān yena gacchati ||</p>
<p><a class="tri95" id="15.43"></a> tasmāl lobham atho dveṣam avidyāṃ ca virāgayan |<br>
vidyām utpādayan bhikṣur duḥkhakṣayam avāpnuyāt ||</p>
</blockquote>
<p><a class="tri95" id="15.51"></a> nāham ekadharmam api samanupaśyāmi yad evam anarthāya saṃvartate yaduta avidyānivaraṇam | avidyānivaraṇam anarthāya saṃvartate |</p>
<p>yathā anarthāya evam ahitāya duḥkhāya vyasanāya vipattaye asamṛddhaye aparipūraye parihāṇāya ||</p>
<p><a class="tri95" id="2_15.51"></a> yathā avidyānivaraṇena kṛṣṇapakṣa evaṃ tṛṣṇāsaṃyojanena kṣṛṇapakṣaḥ |</p>
<p><a class="tri95" id="15.61"></a> nāham ekadharmam api samanupaśyāmi yena samanvāgato bālo mūḍho ’vyakta asatpuruṣo veditavyaḥ yathā avidyānivaraṇena | avi<span class="supplied">dyānivaraṇena</span> samanvāgato bālo mūḍha avyakta asatpuruṣo veditavyaḥ | bālaḥ kṣato bhalla upapadyate apāyadurgativinipāteṣu gacchati patati upapadyate dīrgham adhvāna<span class="supplied">ṃ</span> sandhāvati s<span class="supplied">aṃ­sara</span>ti |</p>
<p><a class="tri95" id="15.62"></a> yathā avidyānivaraṇena kṛṣṇapakṣa evaṃ tṛṣṇāsaṃyojanena kṣṛṇapakṣaḥ || ||</p>
<p class="uddana"><a class="tri95" id="16.0"></a> uddānaṃ |<br>
paṃca nivaraṇotpādāḥ puruṣastrīviparyayaḥ |<br>
tathobhayena kṛtveha vargo bhavati samudditaḥ ||</p>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>