<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf217">
<article>
<div class="hgroup">
<h1><span class="add">Ekottarikāgama 26</span></h1>
</div>
<div class="embeddedparallel" data-uid="sf217.11-14" id="11-14">
<p><a class="tri95" id="26.11"></a> parṣat kaṣāyaṃ ca vo bhikṣavo deśayiṣyāmi parṣanmaṇḍaṃ ca <span class="supplied">tac chṛṇuta sādhu ca suṣṭhu ca manasikuruta bhāṣi</span>ṣye |</p>
<p><a class="tri95" id="26.12"></a> parṣatkaṣāyaḥ katamaḥ | yasyāṃ parṣadi adharmo dīpyate dharmaḥ pratyuhyate avinayo dīpyate vinayaḥ pratyuhyate adharme khalu dī<span class="supplied">p</span>y<span class="supplied">amāne dharme pratyuhyamāne avinaye dīpyamāne vina</span>y<span class="supplied">e</span> pratyuhyamāne adharmavādinaḥ avinayavādinaḥ pudgalā balavanto bhavanti dharmavādino vinayavādinaḥ pudgalāḥ durbalā bhavanti a<span class="supplied">dharma­vādiṣu avinayavādiṣu pudgaleṣu balava</span>tsu dharmavādino vinayavādinaḥ pudgalās tūṣṇīṃ vāsaṃ vasanti utthāya vā viprakrāmanti | ayam ucyate parṣat kaṣāyaḥ |</p>
<p><a class="tri95" id="26.13"></a> parṣanmaṇḍaḥ katamaḥ | <span class="supplied">yasyāṃ parṣadi dharmo dīpyate adharmaḥ pra</span>tyuhyate vinayo dīpyate avinayaḥ pratyuhyate dharme khalu dīpyamāne adharme pratyuhyamāne vinaye dīpyamāne avinaye <span class="supplied">pratyuhyamāne dharmavādino vinayavā</span>dinaḥ pudgalā balavanto bhavanti adharmavādina avinayavādinaḥ pudgalā durbalā bhavanti dharmavādiṣu vinayavādiṣu pudgaleṣu <span class="supplied">bala­vatsu adharmavādina avina</span>yavādinaḥ pudgalāḥ pratyantān vā bhajante sarveṇa vā sarvaṃ na bhavanti | ayam ucyate parṣanmaṇḍaḥ |</p>
<p><a class="tri95" id="26.14"></a> parṣatkaṣāyaṃ ca vo deśayiṣyāmi parṣanmaṇḍaṃ ceti <span class="supplied">me yad uktam idaṃ me tat pratyuktam ||</span></p>
</div>
<div class="embeddedparallel" data-uid="sf217.21-24" id="21-24">
<p><a class="tri95" id="26.21"></a> anagravatīṃ ca vaḥ parṣadaṃ deśayiṣyāmi agravatīṃ ca | tac chṛṇuta sādhu ca suṣṭhu ca manasikuruta bhāṣiṣye |</p>
<p><a class="tri95" id="26.22"></a> anagravatī parṣat katamā | yasyāṃ parṣadi nava<span class="supplied">kā bhikṣavaḥ sthavireṣu bhikṣuṣu agauravā</span> viharanty apratīśā abhayavaśavartinaḥ sthavirāś ca bhikṣavaḥ śaithilikā bhavanti bāhulikā avakramaṇīye pūrvaṃgamā<span class="supplied">ḥ</span> praviveke nikṣiptadhurāḥ <span class="supplied">śikṣāyāṃ mandagauravāḥ | iyam ucyate</span> anagravatī parṣat |</p>
<p><a class="tri95" id="26.23"></a> agravatī parṣat katamā | yasyāṃ parṣadi navakā bhikṣavaḥ sthavireṣu bhikṣuṣu sagauravā viharanti sapratīśāḥ sabhayavaśavartinaḥ <span class="supplied">sthavirāś ca bhikṣavaḥ na śaithilikā bhavan</span>ti abāhulikāḥ avakramaṇīye nikṣiptadhurāḥ praviveke pūrvaṃgamāḥ śikṣāyāṃ tīvragauravāḥ | iyam ucyate agravatī parṣat |</p>
<p><a class="tri95" id="26.24"></a> <span class="supplied">anagravatīṃ ca vaḥ parṣadaṃ deśayiṣyāṃi agravatīṃ ce</span>ti me yad uktam idaṃ me tat pratyuktam ||</p>
</div>
<div class="embeddedparallel" data-uid="sf217.31-34" id="31-34">
<p><a class="tri95" id="26.31"></a> vyagrāṃ ca vaḥ parṣadaṃ deśayiṣyāmi samagrāṃ ca, tac chṛṇuta sādhu ca suṣṭhu ca manasikuruta bhāṣiṣye |</p>
<p><a class="tri95" id="26.32"></a> vya<span class="supplied">grā parṣat katamā | yeyaṃ parṣat kalahajātā viha</span>rati bhaṇḍanajātā vigṛhitā vivādamāpannā | iyam ucyate vyagrā parṣat |</p>
<p><a class="tri95" id="26.33"></a> samagrā parṣat katamā | yeyaṃ parṣat kalahajātā vi<span class="supplied">harati na bhaṇḍanajātā na vigṛhitā na vi</span>vādamāpannā | iyam ucyate samagrā parṣat |</p>
<p><a class="tri95" id="26.34"></a> vyagrāṃ ca vaḥ parṣadaṃ deśayiṣyāmi samagrāṃ ceti me yad uktam idaṃ me tat pratyuktam ||</p>
</div>
<div class="embeddedparallel" data-uid="sf217.41-44" id="41-44">
<p><a class="tri95" id="26.41"></a> <span class="supplied">uttānāṃ ca vaḥ parṣadaṃ deśayiṣyāmi gaṃbhīrāṃ ca, tac ch</span>ṛṇuta sādhu ca suṣṭhu ca manasikuruta bhāṣiṣye |</p>
<p><a class="tri95" id="26.42"></a> uttānā parṣat katamā | yeyaṃ parṣat uddhatā unnatā capalā mukharā pragalbhā gharṣitasmṛtir a<span class="supplied">samāhitā ||| | iyam u</span>cyate uttānā parṣat |</p>
<p><a class="tri95" id="26.43"></a> gaṃbhīrā parṣat katamā | yeyaṃ parṣad anuddhatā anunnatā acapalā amukharā apragalbhā upasthitasmṛtiḥ samā<span class="supplied">hitā ||| | iyam ucyate</span> gaṃbhīrā parṣat |</p>
<p><a class="tri95" id="26.44"></a> uttānāṃ ca vaḥ parṣadaṃ deśayiṣyāmi gaṃbhīrāṃ ceti me yad uktam idaṃ me tat pratyuktam ||</p>
</div>
<div class="embeddedparallel" data-uid="sf217.51-54" id="51-54">
<p><a class="tri95" id="26.51"></a> āmiṣagurukāṃ ca vaḥ parṣadaṃ deśayi<span class="supplied">ṣyāmi dharmagurukāṃ ca, tac chṛṇuta sādhu</span> ca suṣṭhu ca manasikuruta bhāṣiṣye |</p>
<p><a class="tri95" id="26.52"></a> āmiṣagurukā parṣat katamā | yathāpīhaikatyā āmiṣahetor anyonyaṃ satkurvanti gurukurvanti <span class="supplied">māna­yanti pūjayanti te āmiṣam e</span>vāntarākṛtvā anyonyaṃ takṣanti saṃtakṣanti saṃparitakṣanti apīdānīṃ kulāny uddāyādāni kurvanti | iyam ucyate āmiṣagurukā parṣat |</p>
<p><a class="tri95" id="26.53"></a> dharma<span class="supplied">gurukā parṣat katamā | yathāpīhaikatyā</span> dharmahetor anyonyaṃ satkurvanti gurukurvanti mānayanti pūjayanti te dharmam evāntarākṛtvā nānyonyaṃ takṣanti saṃtakṣanti saṃparitakṣanti na ca <span class="supplied">kulāny uddāyādāni kurvanti | iyam ucyate dharmagurukā parṣat |</span></p>
<p><a class="tri95" id="26.54"></a> amiṣagurukāṃ ca vaḥ parṣadaṃ deśayiṣyāmi dharmagurukāṃ ceti me yad uktam idaṃ me tat pratyuktam ||</p>
</div>
<div class="embeddedparallel" data-uid="sf217.61-64" id="61-64">
<p><a class="tri95" id="26.61"></a> <span class="supplied">viṣamāṃ ca vaḥ parṣadaṃ deśayiṣyāmi</span> samāṃ ca, tac chṛṇuta sādhu ca suṣṭhu ca manasikuruta bhāṣiṣye |</p>
<p><a class="tri95" id="26.62"></a> viṣamā parṣat katamā | yathāpīhaikatyaḥ adhārmiko bhavaty adharmavādī | tasya parṣad apy a<span class="supplied">dhārmikī adharmavādinī | sa sva</span>syāḥ parṣadaḥ purastāt svaṃ vādam abhūtenātatvenānarthopa­saṃ­hitenācaṣṭe prajñapayati prasthāpayati vibhajati vivṛṇoty uttanīkaroti de<span class="supplied">śayati saṃprakāśayaty anusandhim api</span> bhāṣate | paravādānāṃ randhrāṇi cchidrāṇi śavalāni kalmāṣāṇy abhūtenātatvenānarthopa­saṃ­hitenācaṣṭe prajñapayati prasthāpaya<span class="supplied">ti vibhajati vivṛṇoty uttanīkaroti</span> deśayati saṃprakāśayaty anusandhim api bhāṣate | iyam ucyate viṣamā parṣat |</p>
<p><a class="tri95" id="26.63"></a> samā parṣat katamā | yathāpīhaikatyo dhā<span class="supplied">rmiko bhavati dharmavādī | tasya parṣad api dhārm</span>ikī dharmavādinī | sa svasyāḥ parṣadaḥ purastāt svaṃ vādam bhūtena tatvenārthopa­saṃ­hitenācaṣṭe prajñapayati pra<span class="supplied">sthāpayati vibhajati vivṛṇoty uttanīkaro</span>ti deśayati saṃprakāśayaty anusandhim api bhāṣate | paravādānāṃ randhrāṇi cchidrāṇi śavalāni kalmāṣāṇi bhūtena tatvenārthopa<span class="supplied">saṃ­hitenācaṣṭe prajñapayati prasthāpa</span>yati vibhajati vivṛṇoty uttanīkaroti deśayati saṃprakāśayaty anusandhim api bhāṣate | iyam ucyate samā parṣat |</p>
<p><a class="tri95" id="26.64"></a> viṣamāṃ <span class="supplied">ca vaḥ parṣadaṃ deśayiṣyāmi samāṃ ceti me yad u</span>ktam idaṃ me tat pratyuktam ||</p>
</div>
<div class="embeddedparallel" data-uid="sf217.71-74" id="71-74">
<p><a class="tri95" id="26.71"></a> anāryāṃ ca vaḥ parṣadaṃ deśayiṣyāmi āryāṃ ca, tac chṛṇuta sādhu ca suṣṭhu ca manasikuruta bhāṣiṣye |</p>
<p><a class="tri95" id="26.72"></a> anāryā parṣat katamā | <span class="supplied">yeyaṃ parṣad idaṃ duḥkham āryasatyam iti yathābhū</span>taṃ na prajānāty ayaṃ duḥkhasamudayo ’yaṃ duḥkhanirodha iyaṃ duḥkhanirodhagāminī pratipad āryasatyam iti yathābhūtaṃ na prajānāti | i<span class="supplied">yam ucyate anāryā parṣat |</span></p>
<p><a class="tri95" id="26.73"></a> <span class="supplied">āryā parṣat kata</span>mā | yeyaṃ parṣad idaṃ duḥkham āryasatyam iti yathābhūtaṃ prajānāty ayaṃ duḥkhasamudayo ’yaṃ duḥkhanirodha iyaṃ duḥkhanirodhagāminī pra<span class="supplied">tipad āryasatyam iti yathābhūtaṃ prajānāti | i</span>yam ucyate āryā parṣat |</p>
<p><a class="tri95" id="26.74"></a> anāryāṃ ca vaḥ parṣadaṃ deśayiṣyāmi āryāṃ ceti me yad uktam idaṃ me tat pratyuktam ||</p>
</div>
<p><a class="tri95" id="26.8"></a> etāny eva sapta sūtrā<span class="supplied">ṇi |||</span></p>
<p class="uddana"><a class="tri95" id="26.9"></a> <span class="supplied">antaro</span>ddānaṃ<br>
dharmo vinaya āpattir<br>
gurukā sāvaśeṣā ācīrṇā abhāṣitā apraṇihitā aprajñaptā asamavahatā ||</p>
<p class="uddana"><a class="tri95" id="27.0"></a> piṇḍoddānaṃ<br>
saptāviṃśat* ||| yaḥ <span class="supplied">|</span><br>
śikṣā vyākhyānataḥ kā<span class="supplied">r</span>yā dharmādharmeṇa paścimaṃ ||</p>
<p class="uddana"><a class="tri95" id="28.0"></a> uddānaṃ<br>
saptaviṃśad dharmebhir nava jñānena kārayet |<br>
dṛṣṭiḥ saṃvṛtir ārakṣā kiṃpuruṣaḥ po<span class="supplied">ṣadhena ca ||</span><br>
||| ttraṃ piṇḍapāta āyācanavastunā ||</p>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>