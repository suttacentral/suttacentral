<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf183">
<article>
<div class="hgroup">
<h1><span class="add">Ekottarikāgama 4</span></h1>
</div>
<div class="embeddedparallel" data-uid="sf183.11-13" id="11-13">
<p><a class="tri95" id="4.11"></a> tadyathā śāliśūko vā yavaśūko vā mithyāduṣpraṇi<span class="supplied">hitaḥ s</span>y<span class="supplied">āt | taṃ śūkaṃ strī vā puruṣo vā sukumāraḥ sukhaiṣī padbhyām anvākrameta | sa tasya abhavyas tva</span>caṃ bhitvā rudhiram utpādayituṃ | tat kasya hetor | mithyāduṣpraṇihitatvāc chūkasya |</p>
<p><a class="tri95" id="4.12"></a> evam eva sa bata <span class="supplied">mithyāduṣpraṇihitena cittena ātmārthaṃ vā jñāsyati parārthaṃ vā ubhayārthaṃ vā u</span>ttaraṃ vā manuṣyadharmam alamāryaviśeṣādhigamaṃ jñānaṃ vā darśanaṃ vā sparśavihāratāṃ vā jñāsya<span class="supplied">t</span>i <span class="supplied">vā drakṣyati vā nedaṃ sthānaṃ vidyate | tat kasya hetor | mithyāduṣpraṇihitatvāc cittasya |</span></p>
<p><a class="tri95" id="4.13"></a> tasmāt tarhy evaṃ śikṣitavyaṃ yan na naḥ citta<span class="supplied">ṃ mith</span>y<span class="supplied">ādu</span>ṣpraṇihitaṃ bhaviṣyaty evaṃ vo bhikṣavaḥ śikṣit<span class="supplied">a</span>vy<span class="supplied">aṃ</span> ||</p>
</div>
<div class="embeddedparallel" data-uid="sf183.21-23" id="21-23">
<p><a class="tri95" id="4.21"></a> tadyathā ś<span class="supplied">āliśūko vā yavaśūko vā samyaksupraṇihitaḥ syāt | taṃ śūkaṃ strī vā p</span>uruṣo vā sukumāraḥ sukhaiṣī padbhyām anvākrameta | sa tasya bhavyas tvacaṃ bhitvā rudhiram utpādayituṃ | tat kasya he<span class="supplied">toḥ | samyaksupraṇihitatvāc chūkasya |</span></p>
<p><a class="tri95" id="4.22"></a> <span class="supplied">evam eva sa bata samyaksupra</span>ṇihitena cittena ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadharmam a<span class="supplied">lamāryaviśeṣādhigamaṃ jñānaṃ vā darśanaṃ vā jñāsyati vā drakṣ</span>y<span class="supplied">a</span>ti vā sthānam etad vidyate | tat kasya hetor | ṛju samyaksupraṇihitatvāc cittasya |</p>
<p><a class="tri95" id="4.23"></a> tasmā<span class="supplied">t tarhy</span> e<span class="supplied">va</span>ṃ <span class="supplied">śikṣ</span>i<span class="supplied">tavyaṃ yan naś cittaṃ samyaksupraṇihitaṃ bhaviṣyaty evaṃ vo bhikṣavaḥ</span> ś<span class="supplied">i</span>kṣitavyaṃ || ||</p>
</div>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>