<!DOCTYPE html>
<html data-prev="sf265" data-next="sf273???">
<head>
<meta charset="utf8">
<meta author="Waldschmidt, Ernst, 1960/1">
<title></title>
</head>
<body><div id="text" lang="skt">
<section class="sutta" id="sf260">
<article>
<div class="hgroup">
<h1><span class="add">Catuṣpariṣatsūtra (2nd)</span></h1>
</div>
<p><a class="wal60" id="1"></a> bodhisattvo bhagavān urubilvāyāṃ vihāraṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyuktoviharati |</p>
<p><a class="wal60" id="2"></a> sa rātryāḥ prathame yāme ṛddhiviṣayaj­ñāna­sākṣīkriyāyā abhijñāyāṃ cittaṃ abhinirnāmayatyan­eka­vidham ṛddhiviṣayaṃ pratyanubhavati |</p>
<p><a class="wal60" id="3"></a> tadyathā eko bhūtvā bahudhā bhavati |bahudhā bhūtvā eko bhavati |āvirbhavati tirobhāvaṃ jñānadarśanena pratyanubhavati | tiraskuḍyaṃ tiraḥśailaṃ tiraḥprākāram asajyamānaḥ kāyena gacchati tadyathā ākāśe pṛthivyām unmajjananimajjanaṃ karoti tadyathā udake| udake asajyamānaḥ kāyena gacchati tadyathā pṛthivyām | ākāśe paryaṃgena vikramate tadyathā pakṣi śakuniḥ | imāvapi candrasūryau evaṃ mahardhikau evaṃ mahānubhāvau pāṇinā āmārjati parimārjayati yāvad brahmalokādapi kāyena vaśe vartayati |</p>
<p><a class="wal60" id="4"></a> iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣū dharmeṣu bhāvanāyogam anuyukto viharaṃ rātryāḥ prathame yāme anekavidham ṛddhiviṣayaṃ pratyanubhavati |</p>
<p><a class="wal60" id="5"></a> atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |</p>
<p><a class="wal60" id="6"></a> sa rātryāḥ prathame yāme pūrvenivāsānusmṛtij­ñāna­sākṣīkriyāyā abhijñāyāṃ cittam abhinirnāmayati so’nekavidhaṃ pūrvenivāsaṃsamanusmarati |</p>
<p><a class="wal60" id="7"></a> tadyathaikāṃ jātiṃ dve tisraścatasraḥ yāvad anekānapi saṃvartakalpān samanusmarati |</p>
<p><a class="wal60" id="8"></a> iti bodhisattvo bhagavāṃ uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyukto viharaṃ rātryāḥ prathame yāme pūrvenivāsaṃ samanusmarati |</p>
<p><a class="wal60" id="9"></a> atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |</p>
<p><a class="wal60" id="10"></a> sa rātryā madhyame yāme divyaśrotraj­ñāna­sākṣīkriyāyā abhijñāyāṃ cittam abhinirnāmayati divyena śrotreṇa viśuddhenātikrāṃ­tamānuṣeṇaubhayām śṛṇoti mānuṣāṃśca ye vā dūre ye vāntike |</p>
<p><a class="wal60" id="11"></a> iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyukto viharaṃ rātryā madhyame yāme divyaśrotrajñānaṃ pratyanubhavati |</p>
<p><a class="wal60" id="12"></a> atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |</p>
<p><a class="wal60" id="13"></a> sa rātryā madhyame yāme divyacakṣurj­ñāna­sākṣīkriyāyā vidyāyāṃ cittam abhinirnāmayati |</p>
<p><a class="wal60" id="14"></a> divyena cakṣuṣā viśuddhenātikrāntamānuṣeṇa sattvān paśyati cyavamānānapyupapadyamānānapi suvarṇānapi durvarṇānapi hīnānapi praṇītānapi sugatimapi gacchato durgatimapi yathākarmopagān sattvān yathābhūtaṃ prajānāti |</p>
<p><a class="wal60" id="15"></a> itīme bhavantaḥ sattvāḥ kāyaduścaritena samanvāgatā vāṅmanoduścaritena samanvāgatā āryāṇām apavādakā mithyādṛṣṭayo mithyādṛṣṭi­karma­dharma­samādānahetostaddhetostatpratyayaṃ kāyasya bhedāt paraṃ maraṇād apāyadurgativinipātam narakeṣūpapadyante |</p>
<p><a class="wal60" id="16"></a> ime vā punarbhavantaḥ sattvāḥ kāyasucaritena samanvāgatā vāṅmanaḥsucaritena samanvāgatā āryāṇām anapavādakāḥ samyagdṛṣṭayaḥ samya­gdṛṣṭi­karma­dharma­samādānahetostaddhetostatpratyayaṃ kāyasya bhedāt sugatau svargaloke deveṣūpapadyante |</p>
<p><a class="wal60" id="17"></a> iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogama anuyukto viharaṃ rātryā madhyame yāme divyacakṣurjñānaṃ pratyanubhavati|</p>
<p><a class="wal60" id="18"></a> atha bodhisattvo bhagavān urubilvāyāṃ viharaṃ pūrvavad yavad anuyukto viharati|</p>
<p><a class="wal60" id="19"></a> sa rātryā paścime yāme cetaḥparyāyajñasākṣikriyāya abhijñāyam cittam abhinirnāmayati|</p>
<p><a class="wal60" id="20"></a> parasattvānāṃ parapudgalānaṃ vitarkitaṃ vicaritaṃ manasā mānasaṃ yathābhūtaṃ prajānāti|sarāgacittaṃ sarāgaṃ cittam iti yathābhūtaṃ prajānāti|vigatarāgaṃ vigatarāgaṃ iti yathābhūtaṃ prajānāti|sadveṣaṃ vigatadveṣaṃ samoham vigatamohaṃ vikṣiptaṃ saṃkṣiptaṃ līnaṃ pragṛhitam uddhataṃ anuddhataṃ avyupaśāntaṃ vyupaśantaṃ samāhitaṃ asamāhitam abhāvitaṃ bhāvitaṃ avimuktaṃ cittam avimuktaṃ cittaṃ iti yathābhūtaṃ prajānāti|</p>
<p><a class="wal60" id="21"></a> iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogam anuyukto viharaṃ rātryāḥ paścime yāmecetaḥparyāyajñānaṃ pratyanubhavati|</p>
<p><a class="wal60" id="22"></a> atha bodhisattvo bhagavān urubilvāyāṃ viharaṃ pūrvavad yāvad anuyukto viharati|</p>
<p><a class="wal60" id="23"></a> sa rātryāḥ paścime yāme āsravakṣayaj­ñāna­sākṣikriyāyā abhijñāyāṃ cittam abhinirnāmayati|</p>
<p><a class="wal60" id="24"></a> idaṃ duḥkham āryasatyam iti yathābhūtaṃ prajānāti| ayaṃ duḥkhasamudayaḥ| ayaṃ duḥkhanirodhaḥ| iyaṃ duḥkhannirodhagāminī pratipad āryasatyam iti yathābhūtaṃ prajānāti| tasyaivaṃ jānata evaṃ paśyataḥ kāmāsravāccittaṃ vimucyate|bhavāsravād avidyāsravāccittaṃ vimucyate| vimuktasya vimukto’smiīti jñānadarśanaṃ bhavati| kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti|</p>
<p><a class="wal60" id="25"></a> iti bhagavān urubilvayāṃ viharaṃ nadyā nairaṃjanāyāstīre bodhimūle kṛtakṛtyaḥ kṛtakaraṇīyaḥ saṃbuddhabodhis tejodhātuṃ samapannaḥ|</p>
</article>
<aside id="metaarea">
<p><span class="author">Waldschmidt</span>, Ernst, 1960/1. <cite class="book">Das Catuṣpariṣatsūtra. Eine kanonische Lehrschrift über die Begründung der buddhistischen Gemeinde. Text in Sanskrit und Tibetisch, verglichen mit dem Pāli nebst einer Übersetzung der chinesischen Entsprechung im Vinaya der Mūlasarvāstivādins auf Grund von Turfan-Handschriften herausgegeben. Teil <span class="roman_numerals">i–iii</span></cite>, Berlin 1962 (Abhandlungen der Deutschen Akademie der Wissenschaften zu Berlin, Klasse für Sprachen, Literatur und Kunst, 1960/1), pp. 432–457.</p>
<p>Text retreived from <a href="http://www.dsbcproject.org/catu%E1%B9%A3pari%E1%B9%A3-s%C5%ABtra/catu%E1%B9%A3pari%E1%B9%A3-s%C5%ABtram" target="_blank">Digital Sanskrit Buddhist Canon</a>.<br>
Input Personnel: Digital Sanskrit Buddhist Canon Staff.<br>
Input Date: 2004.<br>
Proof Reader: Milan Shakya.<br>
Supplier: Nagarjuna Institute of Exact Methods.<br>
Sponsor: University of the West.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>