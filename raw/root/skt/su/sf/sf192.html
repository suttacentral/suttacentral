<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf192">
<article>
<div class="hgroup">
<h1><span class="add">Ekottarikāgama 10</span></h1>
</div>
<p><a class="tri95" id="10.11"></a> tadyathā ā<span class="supplied">darśa</span>ḥ apariśuddha<span class="supplied">ḥ</span> syād aparyavadātaḥ <span class="supplied">a­pari­karmīkṛtaḥ | tatra cakṣuṣmān puruṣaḥ svaṃ mukhani</span>mittaṃ pratyavekṣamāṇo na paśyet | tat kasya hetor | apariśuddhatvād ādarśasya |</p>
<p><a class="tri95" id="10.12"></a> evam eva sa bata apariśuddhena cittena aparyavadātena <span class="supplied">a­pari­karmīkṛtena ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ vā jñānaṃ vā darśanaṃ vā sparśavihāratāṃ vā jñāsyati vā drakṣyati vā nedaṃ sthānaṃ vidyate | tat kasya heto</span>r | apariśuddhatvāc cittasya |</p>
<p><a class="tri95" id="10.13"></a> tasmāt tarhy evaṃ śikṣitavyaṃ yan na naś cittam apariśuddhaṃ bhaviṣyaty evaṃ vo bhikṣavaḥ śikṣitavyaṃ ||</p>
<p><a class="tri95" id="10.21"></a> tadyathā ā<span class="supplied">darśaḥ pariśuddhaḥ syāt paryavadā</span>taḥ suparikarmīkṛtaḥ | tatra cakṣuṣmān puruṣaḥ svaṃ mukhanimittaṃ pratyavekṣamāṇaḥ paśyet | tat kasya hetor | supariśuddhatvād ādarśasya |</p>
<p><a class="tri95" id="10.22"></a> evam eva sa bata pariśu<span class="supplied">ddhena cittena paryavadātena suparikarmīkṛtena</span> ātmārthaṃ vā jñāsyati parārthaṃ vā ubhayārthaṃ vā uttaraṃ vā manuṣyadharmam alamāryaviśeṣādhigamaṃ jñānaṃ vā darśanaṃ vā sparśavihāratāṃ vā jñāsyati vā drakṣyati vā sthānam e<span class="supplied">tad vidyate | tat kasya hetor | supa</span>riśuddhatvāc cittasya |</p>
<p><a class="tri95" id="10.23"></a> tasmāt tarhy evaṃ śikṣitavya<span class="supplied">ṃ</span> yac cittaṃ naḥ supariśuddhaṃ bhaviṣyati paryavadātaṃ evaṃ vo bhikṣavaḥ śikṣitavyaṃ || ||</p>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>