<!DOCTYPE html>
<html>
<head>
<meta charset="utf8">
<meta author="Sander, Lore 1987">
<title></title>
</head>
<body><div id="text" lang="skt">
<section class="sutta" id="sf137">
<article>
<div class="hgroup">
<h1>Dhvajāgrasūtra</h1>
</div>
<p><a class="san87" id="1"></a> <span class="evam">evaṃ mayā śrutam</span> | ekasmiṃ samaye bhagavāṃ śrāvastyāṃ viharati sma jetavane anāthapiṇḍadasyārāme |</p>
<p><a class="san87" id="2"></a> tatra bhagavāṃ bhikṣūn āmantrayate sma |</p>
<p><a class="san87" id="3"></a> sati vo bhikṣava araṇyagatānāṃ vā vṛkṣamūlagatānāṃ vā śunyāgāragatānāṃ vā utpadyeta bhayaṃ vā chambitatvaṃ vā romaharṣo vā |</p>
<p><a class="san87" id="4"></a> māṃ yūyaṃ tasmiṃ samaye ākārataḥ samanusmarata |</p>
<p><a class="san87" id="5"></a> iti hi sa bhagavāṃ tathāgato ’rhāṃ samyaksaṃbuddho vidyācaraṇasampanna sugato lokavid anuttaraḥ puruṣadamyasārathi śāstā devamanuṣyāṇāṃ buddho bhagavāṃ |</p>
<p><a class="san87" id="6"></a> māṃ vas tasmiṃ samaye ākārataḥ samanusmaratām | yad utpatsyate bhayaṃ vā chambitatvaṃ vā romaharṣo vā tat prahāsyate |</p>
<p><a class="san87" id="7"></a> bhūtapūrvaṃ bhikṣava śakro devendro devāsurasaṃgrāme pratyupasthite devāms trāyastriṃśān āmantrayati |</p>
<p><a class="san87" id="8"></a> sati vo māriṣā devāsurasaṃgrāme samabhirūḍhāṇāṃ utpadyeta bhayaṃ vā chambitatvaṃ vā romaharṣo vā |</p>
<p><a class="san87" id="9"></a> mama vas tasmiṃ samaye vaijayanto dhvajāgraḥ samanusmartavyaḥ | mama vas tasmiṃ samaye vaijayantaṃ dhvajāgraṃ samanusmaratāṃ | yad utpatsyate bhayaṃ vā chambitatvaṃ vā romaharṣo vā tat prahāsyate |</p>
<p><a class="san87" id="10"></a> evam eva sati vo bhikṣava araṇyagatānāṃ vā vṛkṣamūlagatānāṃ vā śunyāgāragatānāṃ vā utpadyeta bhayaṃ vā chambitatvaṃ vā romaharṣo vā |</p>
<p><a class="san87" id="11"></a> māṃ yūyaṃ tasmiṃ samaye ākārataḥ samanusmarata | iti hi sa bhagavāṃ yāvad buddho bhagavāṃ |</p>
<p><a class="san87" id="12"></a> māṃ vas tasmiṃ samaye ākārataḥ samanusmaratāṃ yad utpatsyate bhayaṃ vā chambitatvaṃ vā romaharṣo vā tat prahāsyate |</p>
<p><a class="san87" id="13"></a> tat kasmād dheto | sa hi śakro devendraḥ sarāgaḥ sadveṣaḥ samoha aparimukto jāti­jarāv­yādhi­maraṇa­śoka­pari­deva­duḥkha­daurmanasyopāyāsebhyaḥ aparimukto duḥkhād iti vadāmi |</p>
<p><a class="san87" id="14"></a> bhīru chambī utrāsī palāyī sa ekatā bibhety api utrāsity api palāyaty api |</p>
<p><a class="san87" id="15"></a> ahaṃ khalu tathāgato loke utpanna arhāṃ samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathi śāstā devamanuṣyāṇāṃ buddho bhagavāṃ |</p>
<p><a class="san87" id="16"></a> vigatarāgo vigatadveṣo vigatamohaḥ parimukto jāti­jarāv­yādhi­maraṇa­śoka­pari­deva­duḥkha­daurmanasyopāyāsebhya parimukto duḥkhād iti vadāmi |</p>
<p><a class="san87" id="17"></a> abhīrur acchaṃbī anutrāsī apalāyī |</p>
<p><a class="san87" id="18"></a> tasya mama bhikṣava abhīruṇa acchaṃbina anutrāsina apalāyinaḥ śrotavyaṃ vacanaṃ kartavyaṃ anuśāsanaṃ karaṇīyam idaṃ sthānam iti |</p>
<p><a class="san87" id="19"></a> idam avocad bhagavāṃ āpatamanasas te bhikṣavo bhagavato bhāṣitam abhyanandam |</p>
<p class="endsutta"><a class="san87" id="20"></a> dhvajāgrasūtraṃ | samāptaḥ ||</p>
</article>
<aside id="metaarea">
<p><span class="author">Sander</span>, Lore 1987. Nachträge zu “Kleinere Sanskrit-texte, Hefte <span class="roman_numerals">iii–v</span>” ( = Monographien zur indischen Archäologie, Kunst und Philologie, 3). Wiesbaden: Franz Steiner: 135–145.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>