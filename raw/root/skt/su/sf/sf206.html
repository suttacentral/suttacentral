<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf206">
<article>
<div class="hgroup">
<h1><span class="add">Ekottarikāgama 17</span></h1>
</div>
<p><a class="tri95" id="17.41"></a> <span class="supplied">nāham ekadharmam api samanupaśyāmi yena anutpannāś ca kuśalā dharmā notpadyante utpannāś ca prahīyante anutpannā akuśalā dharmā utpadyante utpannāś ca bhūyobhāvavṛddhivipulatāṃ gacchanti yathā pāpamitratayā pāpasahāyatayā pāpasaṃparkatayā | tat kasya hetoḥ | pāpamitrasya hi bhikṣor viharataḥ pāpasahāyasya pāpasaṃparkasya anutpannāś ca kuśalā dharmā notpadyante utpannāś ca prahīyante anutpannāḥ pāpakā akuśalā dharmā utpadyante utpannāś ca bhūyobhāvavṛddhivipulatāṃ gacchanti ||</span></p>
<div class="embeddedparallel" data-uid="sf206.42" id="42">
<p><a class="tri95" id="17.42"></a> <span class="supplied">nāham ekadharmam api samanupaśyāmi yena anutpannāś ca pāpakā akuśalā dharmā notpad</span>y<span class="supplied">a</span>nte utpannāś ca prahīyante anutpannāḥ kuśalā dharmā utpadyante utpannāś ca bhūyobhāvavṛddhivipulatāṃ gacchanti yathā kal<span class="supplied">yāṇami</span>tr<span class="supplied">ata</span>yā kalyāṇasahāyatayā kalyāṇasaṃparkatayā | tat ka<span class="supplied">sya</span> hetoḥ | kalyāṇamitrasya hi bhikṣor viharataḥ kalyāṇasahāyasya kalyāṇasaṃparkasya anutpannāś ca pāpakā akuśalā dharmā notpadyante utpannāś ca prahīyante anutpannāḥ kuśalā dharmā utpa<span class="supplied">dyan</span>te utpannāś ca bhūyobhāvavṛddhivipulatāṃ gacchanti ||</p>
</div>
<p><a class="tri95" id="17.43"></a> yathā <span class="supplied">pāpamitratayā kalyāṇamitratayā evaṃ</span> ayoniśo manasīkāreṇa yoniśo manasīkāreṇa evaṃ kauśīdyena vīryāraṃbena pramādena apramādena mithyādṛṣṭyā samyagdṛṣṭyā ||</p>
<div class="embeddedparallel" data-uid="sf206.511-513" id="511-513">
<p><a class="tri95" id="17.511"></a> mithyādṛṣṭiḥ param avadyānāṃ | tat kasya hetor | mithyādṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṃskārās tanmayāḥ sarve ’sya te dharmā aniṣṭatvāya saṃvartante akāntatvāya apriyatvāya amanāpatvāya amanojñatvāya anabhipretatvāya saṃvartante | tat kasya hetor | dṛṣṭir hi pāpikā yaduta mithyādṛṣṭiḥ |</p>
<p><a class="tri95" id="17.512"></a> tadyathā bhikṣavas tiktā<span class="supplied">ny a</span>lābubījāni vā nimbabījāni vā kāśātakībījāni vā sukṣetre ropitāni syuḥ susnigdhe vā pṛthivīpradeśe upanikṣiptāni tāni yaṃ yam eva pṛthivyāḥ pṛ<span class="supplied">th</span>i<span class="supplied">v</span>īrasam ādadate adbhya abrasaṃ teja<span class="supplied">sa</span>s tejorasaṃ vāyor vāyurasaṃ s<span class="supplied">ar</span>v<span class="supplied">e ’s</span>y<span class="supplied">a</span> <span class="supplied">te</span> rasās tiktatvāya saṃvartante kaṭukatvāya asvādutvāya | tat kasya hetor | bījāni hi tiktāni kaṭūny asvādūni |</p>
<p><a class="tri95" id="17.513"></a> evam ev<span class="supplied">a</span> mithyādṛṣṭir bhikṣavaḥ param avadyānāṃ | mithyādṛṣṭeḥ puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṃskārās tanmayāḥ sarve ’sya te dharmā aniṣṭatvāya saṃvartante akāntatvāya apriyatvāya amanāpatvāya amanojñatvāya anabhipretatvāya saṃvartante | tat kasya hetor | dṛṣṭir hi bhikṣavaḥ pāpikā yaduta mithyādṛṣṭiḥ |</p>
<div class="embeddedparallel" data-uid="sf206.521-523" id="521-523">
<p><a class="tri95" id="17.521"></a> samyagdṛṣṭiḥ bhikṣavaḥ param anavadyā<span class="supplied">nāṃ | ta</span>t kasya hetoḥ | samyagdṛṣṭe<span class="supplied">ḥ</span> puruṣapudgalasya yac ca kāyakarma tathādṛṣṭeḥ yad vākkarma yā cetanā yā prārthanā yaḥ praṇidhir ye ca saṃskārās tanmayāḥ sarve ’sya te dharmā iṣṭatvāya saṃvartante kānta<span class="supplied">tvāya</span> priyatvāya manāpatvāya manojñatvāya abhipretatvāya saṃvartante | tat kasya hetor | dṛṣṭir hi bhi<span class="supplied">k</span>ṣavo bhadrikā yaduta samyagdṛṣṭiḥ |</p>
<p><a class="tri95" id="17.522"></a> tadyathā ikṣubījāni vā śālibījāni vā mṛdvikābjāni vā sukṣe<span class="supplied">tre ro</span>pitāni syuḥ susnigdhe vā pṛthivīpradeśe upanikṣiptāni tāni yaṃ yam eva pṛthivyāḥ pṛthivīrasam ādadate adbhyaḥ abrasaṃ teja<span class="supplied">sa</span>s tejorasaṃ vāyor vāyurasaṃ sarve ’sya te rasā ati<span class="supplied">ktatvāya</span> saṃvartante akaṭukatvāya svādutvāya | tat kasya hetor | bījāni hi atiktāny akaṭūni svādūni |</p>
<p><a class="tri95" id="17.523"></a> evam eva samyagdṛṣṭiḥ param anavadyānā<span class="supplied">ṃ | tat kasya hetoḥ |</span> samyagdṛṣṭeḥ puruṣapudgalasya yac ca kāyakarma tathādṛṣṭeḥ yad vā<span class="supplied">kka</span>rma yā cetanā yā prārthanā yaḥ praṇidhir ye ca saṃskārās tanmayāḥ sarve ’sya te dharmā iṣṭatvāya saṃvartante kāntatvāya priyatvāya manāpatvāya manojñatvāya abhipretatvāya saṃvartante | tat kasya hetor | dṛṣṭir hi bhikṣavo bhadrik<span class="supplied">ā</span> yaduta samyagdṛṣṭiḥ |</p>
</div>
<blockquote class="gatha">
<p><a class="tri95" id="17.531"></a> hīnān dharmān na seveta pramādena na saṃvaset |<br>
mithyādṛṣṭin na roceta na bhavel lokavardhanaḥ ||</p>
<p><a class="tri95" id="17.532"></a> samyagdṛṣṭir adhīmātrā laukikī yasya vidyate | ||adhimātrā<br>
api jātisahasrāṇi nāsau gacchati durgatiṃ || ||</p>
</blockquote>
<p class="uddana"><a class="tri95" id="18.00"></a> uddānaṃ |<br>
ahitaṃ dānadauḥśīlyaṃ śīlaṃ manomayadvayaṃ |<br>
puṇyaṃ tathāṣṭikāṃ kṛtvā kṣatikābhiś caturdaśa ||</p>

</div>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body>
</html>