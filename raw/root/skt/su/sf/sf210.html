<!DOCTYPE html>
<html>
<head>
<meta charset="utf8">
<meta author="Chandra Bhal Tripāṭhī">
<title></title>
</head>
<body><div id="text" lang="skt">
<section class="sutta" id="sf210">
<article>
<div class="hgroup">
<h1><span class="add">Ekottarikāgama 18</span></h1>
</div>
<p><a class="tri95" id="18.11"></a> eko dharmo loka utpadyate bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṃ yaduta mātsaryaṃ | mātsaryaṃ loka utpadyate bahujanāhitāya bahujanaduḥkhāya anarthāyāhitāya duḥkhāya devamanuṣyāṇāṃ |</p>
<p><a class="tri95" id="18.12"></a> eko dharmo loka utpadyate bahujanahitāya bahujanasukhāya lokānukaṃpāyai arthāya hitāya sukhāya devamanuṣyāṇāṃ yaduta vigatamalamātsaryaṃ | vigatamalamātsaryaṃ loka ut<span class="supplied">pa</span>dyate bahujanahitāya bahujanasukhāya lokānukaṃpāyai arthāya hitāya sukhāya devamanuṣyāṇāṃ |</p>
<p><a class="tri95" id="18.2"></a> dānasūtra</p>
<p><a class="tri95" id="18.21"></a> evaṃ hi satvā jānīyur dānasya phalaṃ dānasaṃvibhāgasya ca phalavipākaṃ yathāh<span class="supplied">aṃ</span> j<span class="supplied">ā</span>n<span class="supplied">āmi</span> dānasya phalaṃ dānasaṃvibhāgasya ca phalavipakām | apīdānīṃ yo ’sau bhavaty apaścimakaḥ kavaṭaś ||kavaḍaś|| carama ālopas tato ’pi nādatvā nāsaṃvibhajya paribhuṃjīran sacel labheran dakṣiṇīyaṃ pratigrāhakaṃ na caiṣām utpanno mātsaryamalaś ca cittaṃ paryādāya tiṣṭhed |</p>
<p><a class="tri95" id="18.22"></a> yasmāt tarhi satvā na jānanti dānasya phalaṃ dānasaṃvibhāgasya ca phalavipākaṃ yathāhaṃ jānāmi dānasya phalaṃ dānasaṃvibhāgasya ca phalavipākaṃ, tasmād adatvā asaṃvibhajya paribhuṃjate āgṛhītena cetasā, utpannaṃ caiṣāṃ mātsaryaṃ cittaṃ paryādāya tiṣṭhati |</p>
<blockquote class="gatha">
<p><a class="tri95" id="18.231"></a> evaṃ hi satvā jānīyur yathā proktaṃ maharṣiṇā |<br>
vipākaḥ <span class="supplied">saṃ</span>vibhāgasya yathā bhavati mahārthikaḥ ||</p>
<p><a class="tri95" id="18.232"></a> nādatvā paribhuṃjīran na syur matsariṇas tathā |<br>
na caiṣām āgrahe cittam utpadyeta kathaṃcana ||</p>
<p><a class="tri95" id="18.233"></a> yasmāt tv ete na jānanti bālā mohatamovṛtāḥ |<br>
adatvā bhuṃjate tasmā<span class="supplied">d ā</span>gṛhītena cetasā |<br>
utpannaṃ caiṣāṃ mātsaryaṃ cittam ādāya tiṣṭhati || ||</p>
</blockquote>
<p><a class="tri95" id="18.31"></a> evaṃ hi satvā jānīyur duḥśīlā pāpadharmāṇa ātmano gatiṃ copapattiṃ cābhisaṃparāyaṃ ca yathāhaṃ jānāmi satvānāṃ <span class="supplied">duḥ</span>ś<span class="supplied">ī</span>lā<span class="supplied">nā</span>ṃ pāpadharmāṇāṃ gatiṃ copapattiṃ cābhisaṃparāyaṃ ca | apīdānīṃ mlāyeyuḥ śuṣyeyur lūtā vā haritā naḍā ām. <span class="gap">+ + + + + +</span> cchanna |</p>
<p><a class="tri95" id="18.32"></a> yasmāt tarhi satvā na jānanti duḥśīlāḥ pāpa<span class="supplied">dharmāṇa ātmano ga</span>t<span class="supplied">i</span>ṃ copapattiṃ cābhisaṃparāyaṃ ca ytasmāt kāyena duścaritaṃ caranti vācā manasā duścaritaṃ caranti | te kāyena duścaritaṃ caritvā vācā manasā duścaritaṃ caritvā taddhetu<span class="supplied">s</span> tatpratyayaṃ kāyasya bhedāt para<span class="supplied">ṃ­ma</span>raṇād apāyadurgativinipātaṃ narakeṣūpapadyante ||</p>
<blockquote class="gatha">
<p><a class="tri95" id="18.331"></a> evaṃ hi satvā jānīyur yathā proktaṃ maharṣiṇā |<br>
yā gatiḥ pāpakarmāṇāṃ duḥśīlānām itaś cyute ||</p>
<p><a class="tri95" id="18.332"></a> mlāyeyur atha śuṣyeyur lūtā vā haritā naḍā<span class="supplied">ḥ</span> |<br>
yasmāt tu na prajānanti bālā mohatamovṛtāḥ ||</p>
<div class="embeddedparallel" data-uid="sf210.333-335" id="333-335">
<p><a class="tri95" id="18.333"></a> tasmāt kāyena vācā ca manasā cāpy asaṃvṛtāḥ |<br>
kurvanti pāpakaṃ karma yad bhavati kaṭukodayaṃ ||</p>
<p><a class="tri95" id="18.334"></a> na tat karma kṛtaṃ sādhu kṛtvā yad anutapyate |<br>
<span class="supplied">r</span>udann aśrumukho yasya vipākaṃ pratisevate ||</p>
<p><a class="tri95" id="18.335"></a> tatra karma kṛtaṃ sādhu kṛtvā yan nānutapyate |<br>
yasya pratītaḥ sumanā vipākaṃ pratisevate || ||</p>
</div>
</blockquote>
<p><a class="tri95" id="18.41"></a> evaṃ hi satvā jānīyuḥ śīlavanto guṇavantaḥ peśalā<span class="supplied">ḥ</span> kalyāṇadharmāṇaḥ ātmano gatiṃ copapattiṃ cābhisaṃparāyaṃ ca yathāhaṃ jānāmi satvānāṃ śīlavatāṃ guṇavatāṃ peśalānāṃ kalyāṇadharmāṇāṃ gatiṃ copapattiṃ cābhisaṃparāyaṃ ca |</p>
<p><a class="tri95" id="18.42"></a> apīdānīṃ anena pūtikāyena jātīya<span class="supplied">nt</span>o jihrīyanto vitaranto vijugupsamānāḥ śastram apy ādhārayeyur viṣam api bhakṣayeyur rajvāvanaddhā mriyeran prapātād vā prapateyu<span class="supplied">ḥ</span> ||</p>
<blockquote class="gatha">
<p><a class="tri95" id="18.431"></a> evaṃ hi satvā jānīyur yathā pr<span class="supplied">o</span>kt<span class="supplied">aṃ mahar</span>ṣ<span class="supplied">iṇā</span> |<br>
yā gatiḥ śīlayuktānāṃ yā gatir dharmajīvinaḥ ||</p>
<p><a class="tri95" id="18.432"></a> anena pūtikāyena jātīyantaḥ punaḥpunaḥ |<br>
śastram ādhārayeyus te devalokābhinandinaḥ ||</p>
</blockquote>
<p><a class="tri95" id="18.51"></a> yo ’sau bhavati strī vā puruṣo vā duḥśīlaḥ pāpadharmāḥ kāyaduścaritena samanvāgato vāṅmanoduścaritena samanvāgatas tasya kāyasya bhedād ayam evaṃrūpo manomayaḥ kāyo ’bhinirvartate tadyathā kṛṣṇasya kutapasya nirbhāsaḥ <span class="supplied">a</span>ndhakāratamisrayā vā rātryā yeṣāṃ divyaṃ cakṣuḥ suviśuddhaṃ ta enaṃ paśyanti ||</p>
<p><a class="tri95" id="18.52"></a> yo ’sau bhavati strī vā puruṣo vā śīlavān kalyāṇaadharmā<span class="supplied">ḥ</span> kāyaduścaritena samanvāgato vāṅmanah<span class="supplied">su</span>caritena samanvāgatas tasya kāyasya bhedād ayam evaṃrūpo manomayaḥ kāyo ’bhinirvartate tadyathā śuklasya paṭasya nirbhāsaḥ jyotsnāyā vā rātryā yeṣāṃ divyaṃ cakṣuḥ suviśuddhaṃ ta enaṃ paś<span class="supplied">y</span>anti ||</p>
<div class="embeddedparallel" data-uid="sf210.61" id="61">
<p><a class="tri95" id="18.61"></a> mā yūyaṃ bhikṣavaḥ puṇyebhyo bhaiṣṭa | tat kasya hetoḥ | sukhasyaitad adhivacanam iṣṭasya kāntasya priyasya manāpasya yaduta puṇyānīti | apuṇyāt tu yūyaṃ bhikṣavaḥ vi<span class="supplied">ramata | ta</span>t kasya hetor | duḥkhasyaitad adhivacanam aniṣṭasyā­kāntas­yāpriyasyāmanaāpasya yadutāpuṇyānīti ||</p>
</div>
<p><a class="tri95" id="18.621"></a> abhijānāmy aha<span class="supplied">ṃ</span> bhikṣav<span class="supplied">o</span> d<span class="supplied">ī</span>rgarātrakṛtānāṃ puṇyānāṃ dīrgharātram iṣtaṃ priyaṃ manaāpaṃ vipākaṃ pratyanubhavituṃ |</p>
<p><a class="tri95" id="18.622"></a> saptāhaṃ varṣāṇi maitraṃ cittaṃ bhāvayitvā sapta saṃvartavivartakalpān nemaṃ lokam upāgamam |</p>
<p><a class="tri95" id="18.623"></a> saṃvartamāne ’haṃ loke ābhāsvare devanikāye upapadye | vivartamāne loke śūnye brāhme vimāne upapadye | tatrāhaṃ bhavāmi brahmā mahābrahmā abhibhūr anabhibhūto ’nyataradaśaśatavaśavartī mahābrahmā teṣāṃ satvānām agra ākhyātaḥ |</p>
<p><a class="tri95" id="18.624"></a> ṣaḍviṃśatkṛtvaś cāhaṃ śakro ’bhūvan devānām indro</p>
<p><a class="tri95" id="18.625"></a> ’nekaśatakṛtvaś ca rājābhūvaṃ cakravartī caturanto vijetā dhārmiko dharmarājaḥ saptaratnasamanvāgataḥ tasya mama imāny evaṃrūpāṇi sapta ratnāni abhūvaṃs tadyathā cakraratnaṃ hastiratnam aśvaratnaṃ maṇiratnaṃ strīratnaṃ gṛhapatiratnaṃ pariṇāyakaratnam eva saptamaṃ pūrṇaṃ ca me ’bhūt sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānāṃ | so ’ham imām eva samudraparyantāṃ mahāpṛthivīm akhilām akaṇṭakām anutpīḍām adaṇḍenāśastreṇa dharmeṇa samenābhinirjityādhyavasitavān |</p>
<p><a class="tri95" id="18.626"></a> tasya mamaitad a<span class="supplied">bhavat</span> | kasyaitat karmaṇaḥ phalaṃ kasyaiṣa karmaṇaḥ phalavipāko yenāsmy etarhy evaṃ maharddhika evaṃ mahānubhāva iti |</p>
<p><a class="tri95" id="18.627"></a> tasya mamaitad abhavat | trayāṇām etat karmaṇāṃ phalaṃ trayāṇām eṣa karma<span class="supplied">ṇāṃ</span> phalavipāko yenāsmy etarhy evaṃmaharddhika evaṃ mahānubhāvaḥ |</p>
<p><a class="tri95" id="18.628"></a> katameṣāṃ trayāṇāṃ | yaduta dānasya damasya saṃyamasya ||</p>
<blockquote class="gatha">
<p><a class="tri95" id="18.631"></a> vipākaṃ paśya p<span class="supplied">u</span>ṇyānāṃ kuśalānāṃ sukhaiṣiṇāṃ |<br>
maitraṃ cittaṃ bhāvayitvā sapta varṣāṇi bhikṣavaḥ || <span class="supplied">1</span></p>
<p><a class="tri95" id="18.632"></a> sapta saṃvartavaivartān nemaṃ lokam upāgamam | ||upagamat<br>
saṃvartamāne loke ’smin bhavāmy ābhāsvaropagaḥ || <span class="supplied">2</span></p>
<p><a class="tri95" id="18.633"></a> vivartamāne ca bhavāmy eṣa brahmopago hy ahaṃ |<br>
saptakṛtvo mahābrahmā vaśavarty abhavat purā || <span class="supplied">3</span></p>
<p><a class="tri95" id="18.634"></a> ṣaṭtriṃśadguṇakṛtvaś ca devarājyam akārayat |<br>
anekaśatakṛtvaś ca rājābhūvan pratāpavān || <span class="supplied">4</span></p>
<p><a class="tri95" id="18.635"></a> mūrdhnābhiṣiktaḥ kṣatriyo jāmbūṣaṇḍeśvaras tadā |<br>
a<span class="supplied">da</span>ṇḍenā­śastreṇa vijitya pṛthivīm imāṃ || <span class="supplied">5</span></p>
<p><a class="tri95" id="18.636"></a> asāhasena dharmeṇa samyag evānuśiṣṭavān |<br>
dharmacakraṃ vartayitvā asmin pṛthivīmaṇḍale || <span class="supplied">6</span></p>
<p><a class="tri95" id="18.637"></a> mahādhano mahābhoge jāto ’haṃ tādṛśe <span class="supplied">ku</span>le |<br>
sarvadravyopasaṃpanno ratnaiḥ saptabhir eva ca || <span class="supplied">7</span></p>
<p><a class="tri95" id="18.638"></a> prabhūtavittopakaraṇo rājābhūvan pratāpavān |<br>
eṣa hetur hi māhātmye prabhūtvaṃ yena jāyate || <span class="supplied">8</span></p>
<p><a class="tri95" id="18.639"></a> buddhāḥ saṃgrāhakā loke <span class="supplied">etat teṣāṃ sudeśitam |<br>
kaḥ śrutvā na prasīdeta api kṛṣṇābhijātikaḥ || 9</span></p>
<p><a class="tri95" id="18.640"></a> <span class="supplied">tasmād ihātmakāmena māhātmyam abhikāṅkṣatā |<br>
saddharmo gurukartavyaḥ smaratā buddhaśāsanam || 10 ||</span></p>
</blockquote>
<p><span class="gap">+ + + … + + +</span></p>
</article>
<aside id="metaarea">
<p>Based on the edition by Chandra Bhal <span class="author">Tripāṭhī</span>, <cite class="article">Ekottarāgama-Fragmente der Gilgit-Handschrift</cite>, Reinbek 1995. (Studien zur Indologie und Iranistik, Monographie 2).</p>
<p>Input by Klaus Wille for <a href="http://fiindolo.sub.uni-goettingen.de/gretil/1_sanskr/4_rellit/buddh/ekottaru.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>