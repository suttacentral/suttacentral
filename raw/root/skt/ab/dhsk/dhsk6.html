<!DOCTYPE html>
<html>
<head>
<meta charset="utf8">
<meta author="Dietz,Matsuda">
<title></title>
</head>
<body>
<div id="text" lang="skt">
<section class="sutta" id="dhsk6">
<article>
<div class="hgroup">
<p class="division">Dharmaskandha |</p>
<h1>6. nāmarūpapratyayaḥ sparśaḥ |</h1>
</div>
<p>nāmarūpapratyayaḥ sparśaḥ <span class="corr">kataraḥ |</span></p>
<p class="uddana">|| uddānaṃ<br>
<span class="gap">+ +</span> ya<span class="corr">pra</span>tyayāc ca sparśa<span class="corr">ḥ</span> phalgunaḥ svātir eva ca<br>
rāgajaṃ dveṣajaṃ mohajam ānandena paṃcikāha |</p>
<p><a class="dhskd" id="dhskd8r1"></a>cakṣuḥ pratītya rūpāṇi cotpadyate cakṣurvijñānaṃ <span class="corr">|</span> trayāṇāṃ sannipātaḥ sparśaḥ <span class="corr">|</span> tatra yac cakṣur yāni ca rūpāṇi idaṃ rūpasya tajjā vedanā saṃjñā saṃskārās tajjaṃ vijñānaṃ <span class="corr">|</span> idaṃ nāmasya tajjaṃ manasikāraṃ nāmapratya<span class="corr">yaṃ cakṣuḥ</span>saṃs­parśasya<a class="dhskd" id="dhskd8r2"></a> <span class="corr">|</span> tad ucyate nāmarūpapratyayaḥ sparśaḥ <span class="corr">|</span></p>
<p>evaṃ śrotraghrāṇajihvākāyamanaḥ pratītya dharmāṃś cotpadyate manovijñānaṃ <span class="corr">|</span> trāyāṇāṃ sannipātaḥ sparśaḥ <span class="corr">|</span> tatra ye rūpiṇo manovijñeyā dharmā idaṃ <span class="corr">rūpa</span>sya<a class="dhskd" id="dhskd8r3"></a> tajjā vedanā saṃjñā saṃskārā vijñānaṃ <span class="corr">|</span> idaṃ nāmasya tajjaṃ manasikāraṃ nāmapratyayam manaḥsaṃsparśasya <span class="corr">|</span> tad ucyate nāmarūpapratyayaḥ sparśaḥ <span class="corr">|</span></p>
<p>api khalv evam uktaṃ bhagavatā phalgunāvavāde vyākaraṇe <span class="corr">|</span></p>
<p>vijñānaṃ <span class="corr">pha</span>lgunāhāraṃ<a class="dhskd" id="dhskd8r4"></a> yāvad evāyatyāṃ punarbhavasyābhinirvṛttaye prādurbhāvāya |</p>
<p>tat katarad vijñānam <span class="corr">|</span> āha <span class="corr">|</span> yat tad gandharvasya caramaṃ cittaṃ manovijñānaṃ <span class="corr">|</span> vistareṇa yāvat <span class="corr">|</span> kalalam ātmabhāvam abhisaṃmūrcchatīti <span class="corr">|</span> idaṃ rūpasya<a class="dhskd" id="dhskd8r5"></a> tajjā vedanā saṃjñā saṃskārās tajjaṃ vijñānaṃ idaṃ nāmasya <span class="corr">|</span> ity etad ayoniśomanasikārasahitaṃ nāmarūpaṃ pratītya mātuḥ kukṣau sparśasyābhinirvṛttir bhavati prādurbhāvaḥ <span class="corr">|</span> tad ucyate nāmarūpapratyayaḥ<a class="dhskd" id="dhskd8r6"></a> sparśaḥ <span class="corr">|</span></p>
<p>api khalv evam uktaṃ bhagavatā svātiṃ bhikṣuṃ kaivartapūrviṇam ārabhya <span class="corr">|</span></p>
<p>trayāṇāṃ bhikṣavaḥ sannipātān mātuḥ kukṣau garbhasyāvakrāntir bhavati <span class="corr">|</span> vistareṇa yāvad <span class="corr">|</span> ayoniśomanasikāra­saha­jaṃ<a class="dhskd" id="dhskd8r7"></a> nāmarūpaṃ pratītya mātuḥ kukṣau garbhasyāvakrāntir bhavati prādurbhāvas <span class="corr">|</span> tad ucyate nāmarūpapratyayaḥ sparśaḥ <span class="corr">|</span></p>
<p>yathā khalv ihaikatyo rāgaparyavasthito dveṣaparyavasthito mohaparyavasthitaḥ<a class="dhskd" id="dhskd8r8"></a> kāyena duścaritaṃ carati <span class="corr">|</span> vācā manasā duścaritaṃ carati idaṃ rūpasya <span class="corr">|</span> manasā duścaritaṃ caratīti idaṃ nāmasya <span class="corr">|</span> ity etad akuśalaṃ nāmarūpaṃ pratītya duḥkhodayaṃ duḥkhavipākaṃ kāyasya bhedān narakeṣūpapadyate <span class="corr">|</span><a class="dhskd" id="dhskd8r9"></a> tatra ca sparśam abhinirvartayati <span class="corr">|</span> tad ucyate nāmarūpapratyayaḥ sparśa iti <span class="corr">|</span></p>
<p>yathā narakeṣv evaṃ tiryakpreteṣu <span class="corr">|</span></p>
<p>yathā khalv ihaikatyo manuṣyasukhakeṣv avekṣāvān bhavati pratibaddhacitto <span class="corr">|</span> vistareṇa<a class="dhskd" id="dhskd8r10"></a> yāvat <span class="corr">|</span> kāyena vācā sucaritaṃ caratīti idaṃ rūpasya <span class="corr">|</span> manasā sucaritaṃ caratīti idaṃ rūpasya <span class="corr">|</span> manasā sucaritaṃ caratīti idaṃ nāmasyety <span class="corr">|</span> etat kuśalaṃ nāmarūpaṃ pratītya vistareṇa<a class="dhskd" id="dhskd8v1"></a> yāvat <span class="corr">|</span> tatra ca sparśam abhinirvartayati <span class="corr">|</span> tad ucyate nāmarūpapratyayaḥ sparśa iti <span class="corr">|</span></p>
<p>yathā manuṣyasukhakeṣv evaṃ yāvat paranirmitavaśavartiṣu <span class="corr">|</span></p>
<p>yathā khalv ihaikatyo brahmakāyikānāṃ devānām avekṣāvān bhavati prati<span class="corr">baddha</span>citto <span class="corr">|</span><a class="dhskd" id="dhskd8v2"></a> yāvat <span class="corr">|</span> tathā samāpannasya yaḥ kāyasaṃvaro vāksaṃvaraḥ ājīvapariśuddhir idaṃ rūpasya tajjā vedanā saṃjñā saṃskārās tajjaṃ vijñānam idaṃ nāmasya <span class="corr">|</span> ity etat kuśalaṃ nāmarūpam pratītya vistareṇa yāvat <span class="corr">|</span> tatra ca sparśam<a class="dhskd" id="dhskd8v3"></a> abhinirvartayati <span class="corr">|</span> tad ucyate nāmarūpapratyayaḥ sparśaḥ <span class="corr">|</span></p>
<p>yathā brahmakāyikānāṃ evaṃ yāvad asaṃjñisatvasaṃgṛhītānāṃ bṛhatphalānāṃ <span class="corr">|</span></p>
<p>api khalv evam uktaṃ bhagavatā mahānidānaparyāyesmin vyākaraṇe āyuṣmate<a class="dhskd" id="dhskd8v4"></a> ānandāya <span class="corr">|</span></p>
<p>asti pratyayam ānanda sparśa iti <span class="corr">|</span> vistareṇa yāvat<span style="visibility: hidden">*</span> <span class="corr">|</span> yeṣām ānandākārāṇāṃ yeṣām uddeśānāṃ sati nāmakāyasya prajñaptir bhavati teṣām ākārāṇāṃ teṣām uddeśānām asaty api<a class="dhskd" id="dhskd8v5"></a> nu adhivacanasaṃsparśaḥ prajñāyeta <span class="corr">|</span> no bhadanta <span class="corr">|</span> yeṣām ānandākārāṇāṃ yeṣām uddeśānāṃ sati rūpakāyasya prajñaptir bhavati teṣām ākārāṇāṃ teṣām uddeśānāṃ asaty api nu pratighasaṃsparśaḥ prajñāyeta <span class="corr">|</span><a class="dhskd" id="dhskd8v6"></a> no bhadanta <span class="corr">|</span> sarvaśo vā punar ānanda nāmakāyarūpakāyānām asati api nu sparśo vā prajñāyeta sparśaprajñaptir vā <span class="corr">|</span> no bhadanta <span class="corr">|</span> tasmād dhy ānandaitan nidānaṃ vistareṇa yāvad <span class="corr">|</span> idaṃ mayā yad<a class="dhskd" id="dhskd8v7"></a> uktam idaṃ me tat pratyuktaṃ <span class="corr">|</span></p>
</article>
<aside id="metaarea">
<p>Based on the editions by: <span class="author">Siglinde Dietz</span>, <cite class="book">Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3-20, 26,<br>
and <span class="author">Kazunobu Matsuda</span>, <cite class="book">Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151-156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15-24.</p>
<p>Input by Klaus Wille for <a href="http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm" target="_blank"><span class="smallcaps">GRETIL</span></a>.</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
