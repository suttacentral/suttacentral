<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-gd1">
<article>
<div class="hgroup">
<p class="division">guru-dharma 1</p>
<h1>varṣa-śatopasampannā</h1>
</div>
<p>
<a class="sc" id="1"></a>
<a class="roth" id="roth19"></a>bhagavān āha | labhyā | āha | kinti dānī gautamī
<span class="rule">varṣa-śatopa-sampannāye bhikṣuṇīye tad-ahopasampannasya
bhikṣusya abhivādanavandana-pratyutthānāñjalī-karma samīcī-karma kartavyaṁ</span>
| na dāniṁ bhikṣuṇīye āgamitavyaṁ | yadāhaṁ varsa-śatopasampannā bhaviṣyaṁ
bhikṣu ca tad ahopasampanno bhaviṣyati tadāham
abhivādana-vandana-pratyutthāna-m-añjalī-karma sāmīci-karma kariṣyaṁ |</p>
<p>
<a class="sc" id="2"></a>
<a class="roth" id="roth20"></a>atha khalu sarvāhi bhikṣuṇīhi sthavirīhi vā navāhi vā
madhyamāhi vā sarveṣāṁ bhikṣūṇām stherāṇāṁ navānāṁ
<span class="choice">
<span class="sic">me</span><span class="corr">ma</span></span>
dhyamānāṁ abhivādana-vandana-pratyutthānāñjalī-karma sāmīci-karma kartavyaṁ ||
ete dāni bhikṣū bhikṣūṇī-upāśrayaṁ praviṣṭā bhavanti | sarvāhi bhikṣuṇīhi
stherīhi vā navāhi vā madhyamāhi vā sarveṣāṁ bhikṣūṇāṁ stherāṇāṁ navānāñ ca
madhyamānām abhivādana-vandana-pratyutthānāñjalīkarma sāmīcī-karma kartavyaṁ ||</p>
<p>
<a class="sc" id="3"></a>
<a class="roth" id="roth21"></a>atha dāni bhikṣuṇī jarā-durbalā vā bhavati vyādhidurbalā
vā yattakānāṁ abhisaṁbhuṇoti tattakānāṁ pādā śirasā vanditavyā | śiṣṭhakānāṁ
mūrdhni añjaliṁ kṛtvā vaktavyaṁ | sarveṣāṁ āryamiśrāṇāṁ pādāṁ vandāmi | etāyo
bhikṣuṇīyo bhikṣu-vihāraṁ nirdhāvanti sarvāhi bhikṣuṇīhi stherīhi vā navāhi vā
madhyamāhi vā sarveṣāṁ bhikṣūṇāṁ therāṇāṁ navānāṁ madhyamānāṁ pādā śirasā
vanditavyā | atha dāni bhikṣuṇī jarā-durbalā bhavati vyādhi-durbalā vā yattakā<span class="choice"><span class="sic">na</span><span class="corr">nām</span></span>
<span class="supplied">a</span>bhisaṁ bhuṇoti tattakānāṁ pādā śirasā vanditavyā
śiṣṭakānāṁ mūrdhni añjalīṁ kṛtvā vaktavyaṁ | sarveṣāṁ āryamiśrāṇāṁ pādā śirasā
vandāmi |</p>
<p>
<a class="sc" id="4"></a>
<a class="roth" id="roth22"></a>sā eṣā bhikṣuṇī avajñāya paribhavane
<span class="supplied">na</span> koṇṭa-bhikṣū ti vā kṛtvā ḍhossa-bhikṣū ti vā
kṛtvā vaidya-bhikṣū ti vā kṛtvā akhalla-mahalle ti vā akuśalo ti vā
apratikṛti-jño ti vā kṛtvā na śirasā pādān vandati guru-dharmam atikrāmati |
evaṁ gautamī varṣa-śatopasampannāye bhikṣuṇīye tadahopasampannasya bhikṣusya
śirasā vandita<span class="choice"><span class="sic">vyā</span><span class="corr">vyaṁ</span></span>
| ayaṁ gautamī bhikṣuṇīnāṁ prathamo guru-dharmo yāvajjīvaṁ sat-kartavyo
guru-kartavyo mānayitavyo pūjayitavyo an-atikramaṇīyo velā-m-iva samudreṇa ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>