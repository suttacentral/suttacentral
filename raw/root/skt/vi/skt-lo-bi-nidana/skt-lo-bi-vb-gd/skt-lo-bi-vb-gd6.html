<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-gd6">
<article>
<div class="hgroup">
<p class="division">guru-dharma 6</p>
<h1>ovāda</h1>
</div>
<p>
<a class="sc" id="1"></a>
<a class="roth" id="roth94"></a>kin ti dāni
<span class="rule">anvārdha-māsaṁ bhikṣuṇīhi bhikṣu-saṁghāto ovādopasaṁkramaṇaṁ
pratyāśaṁsitavyaṁ yad-aho dāni poṣadho bhavati tad-aho bhikṣuṇī-saṁghena
bhikṣu-vihāraṁ gantavyaṁ</span> | atha dāni sarva-saṁgho na gacchati
ardha-saṁghena gantavyaṁ | ardha-saṁgho na gacchati aṣṭāhi vṛddhatarikāhi
gantavyaṁ | aṣṭa vṛddhatarikā na gacchanti antamasato māsa-cārikiṇīhi
pakṣa-cārikiṇīhi vā cchandārhaṇāṁ chandaṁ gṛhṇīya gantavyaṁ | yadi tāvad
anukālyaṁ bhavati stūpo tāvad vanditavyo | stūpaṁ vanditvā yo tahiṁ bhikṣur
abhilakṣito bhavati parijñāto vā tasya chando dātavyo | vaktavyaṁ
<span class="kamma">vandāmy
<span class="supplied">ārya-saṁghaṁ</span> | āryasamagro bhikṣuṇī-saṁgho
samagrasya bhikṣu-saṁghasya pādān śirasā vandati | ovādopasaṁkramaṇañ ca
dharmaṁ yācati | poṣadhañ ca pratīcchati | dvitīyam pi tṛtīyam pi vaktavyaṁ</span>
|</p>
<p>
<a class="sc" id="2"></a>
<a class="roth" id="roth95"></a>atha dān āha |
<span class="kamma">ahaṁ saṁgha-sthaviro ahaṁ tatra-deśako ahaṁ
bhikṣuṇī-ovādako</span> ti tābhir api ete trayo varjaṁ kṛtvā śiṣṭakānāṁ chando
dātavyo chandaṁ datvā bhikṣuṇī-upāśrayaṁ gantavyaṁ | yaṁ kālaṁ bhikṣuṇī-saṁgho
upaviṣṭo bhavati poṣasdha-karmāya sūtrodde
<span class="supplied">śi</span>kāya sūtraṁ pragṛhītaṁ bhavati |
<span class="kamma">śṛṇotu me ārya-saṁgho adya saṁghasya cāturdaśiko vā
pāñcadaśiko vā sandhi-poṣadho vā viśuddhinakṣatraṁ ettakaṁ ṛtusya nirgataṁ
ettakam avaśiṣṭaṁ</span> |</p>
<p>
<a class="sc" id="3"></a>
kiṁ saṁghasya pūrva-kṛtyaṁ | alpārtho ’lpa-kṛtyo bhagavataḥ śrāvikā-saṁgho
śobhati anāgatānām āryamiśrikāṇāṁ chanda-pariśuddhiṁ ārocetha | nīto
chanda-hārikāhi chando ti tāhi vṛddhāntam āruhitvā sāmīciṁ kṛtvā vaktavyaṁ |
<span class="kamma">nīto ’smābhiḥ chanda-hārikābhiś chando itthan nāmenāryeṇa
pratīcchito</span> |</p>
<p>
<a class="sc" id="4"></a>
<a class="roth" id="roth96"></a>yaṁ kālaṁ bhikṣu-saṁgho upaviṣṭo bhavati sūtroddeśakena
sūtraṁ pratigṛhītaṁ bhavati |
<span class="kamma">śṛṇotu me bhante saṁgho adya saṁghasya cāturdaśiko vā
pāñcadaśiko vā sandhi-poṣadho vā viśuddhi-nakṣatraṁ | ettakaṁ ṛtusya nirgataṁ
ettakaṁ avaśiṣṭaṁ | kiṁ saṁghasya pūrva-kṛtvā alpārtho alpa-kṛtyo bhagavataḥ
śrāvaka-saṁgho śobhati | anāgatānām āyuṣmanto bhikṣūṇāṁ chanda-pāriśuddhim
ārocetha | ārocitañ ca prativedetha | ko bhikṣu bhikṣuṇīnāṁ chanda-hārako
tenotthāya vṛddhāntaṁ āruhya vaktavyaṁ | vandāmy ārya-saṁghaṁ samagro hi
bhikṣuṇī-saṁgho samagrasya pādāṁ śirasā vandati | avavādañ ca yācati | poṣadhañ
ca praticchati | evaṁ dvitīyam pi tṛtīyam pi vaktavyaṁ</span> | yadi tahiṁ
bhikṣuṇī-t-ovādako sammatako bhavati vaktavyo | ovādāhīti |</p>
<p>
<a class="sc" id="5"></a>
<a class="roth" id="roth97"></a>atha dāni na kocid bhikṣuṇī-y-ovādako bhavati tatra yo
dvādaśehi aṅgehi samanvāgato bhavati so sammanyitavyo | katamehi dvādaśehi |
tadyathā | prātimokṣasamvara-samvṛto viharati ācāra-gocara-sampannaḥ |
anumātreṣv avadyeṣu bhaya-darśī samādāya śikṣita-śikṣā-padeṣu
kāya-karma-vāk-karmaṇā sammanvāgataḥ | pariśuddhena pariśuddājīvaḥ |
bahu-śrutaś ca abhidharme bahu-srutaś ca bhavaty abhivinaye partibalo ca
bhavaty adhiśīla-śikṣāyām vinayituṁ |
<span class="counter">ṇka</span> |</p>
<p>
<a class="sc" id="6"></a>
pratibalo bhavaty adhicittaṁ śikṣāyāṁ vinayituṁ |
<span class="counter">tṛ</span> | pratibalo bhavaty adhiprajñāṁ śikṣāyāṁ
vinayituṁ |
<span class="counter">phu</span> | an-anudhvasta-brahmacaryaś ca bhavati |
<span class="counter">grā</span> | yo bhūya-kṣānti-jātiko bhavati |
<span class="counter">hrā</span> | na ca bhikṣuṇīnāṁ guru-dharmaṁ āpadyitā
bhavati | to kalyāṇa-vacanaś ca bhavati kalyāṇa-vāk-karaṇopetaś ca bhavati |
pauryavācā samanvāgato vispaṣṭāya anelāya arthasya vijñāpanīya | viṁśati-varṣo
ca bhavati sātireka-viṁśati-varṣo vā |</p>
<p>
<a class="sc" id="7"></a>
imehi dvādaśehi aṅgehi samanvāgato bhikṣuṇī-ovādaka sammutīya saṁmanyitavyo |</p>
<p>
<a class="sc" id="8"></a>
<a class="roth" id="roth98"></a>karma-kārakeṇa karma kartavyaṁ |
<span class="kamma">śṛṇotu me bhante saṁgho ayam itthan-nāmo ti bhikṣur
aṅgopeto | yadi saṁghasya prāpta-kālaṁ saṁgho itthan-nāmaṁ bhikṣuṁ
bhikṣuṇī-t-ovādakaṁ saṁmutīya saṁmanyeya ovayikā eṣā jñaptiḥ | śṛṇotu me bhante
saṁgho ayam itthan-nāmo bhikṣur taṁ saṁgho itthan-nāmaṁ bhikṣuṁ
bhikṣuṇī-ovādakaṁ saṁmutīya sammanyati | yeṣām āyuṣmantānāṁ kṣamati
itthan-nāmaṁ bhikṣuṁ bhikṣuṇī-ovāda
<span class="supplied">kaṁ</span> saṁmutīya sammanyiyamānaṁ saṁghena | so
tūṣṇīm asya | yasya na kṣamati so bhāṣatu | iyaṁ prathamā karma-vācanā evaṁ
dvitīya tṛtīyā karma-vācaneti | sammato bhante saṁgho itthan-nāmo bhikṣuḥ
bhikṣuṇī-ovādaka saṁmutīya saṁghena | kṣamate taṁ saṁghasya yasmāt tūṣṇīm evam
etaṁ dhārayāmi |</span></p>
<p>
<a class="sc" id="9"></a>
<a class="roth" id="roth99"></a>tena dāni sammatena samānena tāyo bhikṣuṇīyo ovāditavyāyo
nākāle nādeśe | nānāgate kāle | nātikrānte kāle | na chandaśo | na vyagraśo |
na pārṣado | na dīrghovādena | āgantu-kāmasya preṣitavyā |</p>
<p>
<a class="sc" id="10"></a>
kin ti dāni
<span class="term" id="ovada1">nākālo</span> | akālo nāma
<span class="gloss" id="#ovada1">astam-ito sūryo |
<span class="choice">
<span class="sic">anta-hato</span><span class="corr">antarhito</span></span>
ca aruṇo</span> |</p>
<p>
<a class="sc" id="11"></a>
kin ti dāni
<span class="term" id="ovada2">nādeśe</span> | adeśo nāma
<span class="gloss" id="#ovada2">veśikā-sāmante vā
<span class="choice">
<span class="sic">dū</span><span class="corr">dyū</span></span>ta-kara-śālāsāmante
vā | pānāgāra-śālā-sāmante vā | vadha-bandhanāgāra-śālā-sā-mante vā atibhūṇḍe
vā atiprākaṭe vā pradeśe</span>
|</p>
<p>
<a class="sc" id="12"></a>
kin ti dāni
<span class="term" id="ovada3">nānāgate kāle</span> | anāgato nāma
<span class="gloss" id="#ovada3">kālo pratipade dvitīyāyām vā</span> |</p>
<p>
<a class="sc" id="13"></a>
kin ti dāni
<span class="term" id="ovada4">nātikrānte kāle</span> | atikrānto nāma
<span class="gloss" id="#ovada4">kālo caturdaśīyām vā pañcadaśīyām vā | atha
khu tṛtīyā-prabhṛti tāvad ovaditavyā yāvat trayodaśīti</span> |</p>
<p>
<a class="sc" id="14"></a>
kin ti dāni
<span class="term" id="ovada5">na chandaśo</span> |
<span class="gloss" id="#ovada5">ovāda
<span class="supplied">ka</span>sya bhikṣuṇīya chando dātavyo | atha khu
sarvāhi āgantavyaṁ</span> |</p>
<p>
<a class="sc" id="15"></a>
kin ti dāni
<span class="term" id="ovada6">na vyagraśo</span> |
<span class="gloss" id="#ovada6">na bhikṣuṇā vyagro bhikṣuṇī-saṁgho ovaditavyo
| atha khu sarvāḥ samagrā t-ovaditavyāḥ</span> |</p>
<p>
<a class="sc" id="16"></a>
kin ti dāni
<span class="term" id="ovada7">na pārṣado</span> |
<span class="gloss" id="#ovada7">na tāvat tava parṣā ovaditavyā tavādya parṣāye
ovādaka-vāro tavādya parṣāye ovādaka-vāro ti | atha khu sarvāḥ samagrā t-o<span class="choice"><span class="sic">ve</span><span class="corr">va</span></span>ditavyāḥ</span>
|</p>
<p>
<a class="sc" id="17"></a>
kin ti dāni
<span class="term" id="ovada8">na dīrghovādena ovaditāḥ</span> |
<span class="gloss" id="#ovada8">atha khu saṁkṣiptena ovaditavyāḥ |</span></p>
<blockquote class="gatha">
<p>
<a class="sc" id="18"></a>
<span class="gloss">sarva-pāpasyākaraṇaṁ kuśalasyopasampadā |<br>
svacitta-paryodavanam etad buddhānuśāsanan ti ||</span></p>
</blockquote>
<p>
<a class="sc" id="19"></a>
<span class="gloss">eṣa bhaginīyo ovādo śiṣṭakaṁ parikathā bhaviṣyati | yā
gantu-kāmā sā gacchatu | yā śrotu-kāmā sā śṛṇotu |</span></p>
<p>
<a class="sc" id="20"></a>
<a class="roth" id="roth100"></a>kin ti dānīṁ
<span class="term" id="ovada9">āgantu-kāmasya preṣayitavyaṁ</span> |
<span class="gloss" id="#ovada9">yadi
<span class="choice">
<span class="sic">śo</span><span class="corr">so</span></span>
bhikṣuṇī-ovādako deśāntaraṅ gato bhavati tato ye tasya sārdhe-vihārikāvā
ante-vāsikā bhavanti te bhikṣunī-saṁghena utsāhayitavyāḥ | gacchatha āryasya
pātra-cīvaraṁ ānetha | teṣān dāni gacchantānām ā<span class="choice"><span class="sic">ga</span><span class="corr">gaccha</span></span>ntānāñ
ca pathy adanenāvaikalyaṁ kartavyaṁ | āgacchantasya bhikṣuṇī-saṁghena
chatra-dhvaja-patākehi yojanaṁ panthasya pratyudgantavyaṁ | yaṁhi vihāre
avatarāya taṁhi ubhaya-saṁghasya saptāhaṁ bhaktaṁ kartavyaṁ | atha dāni daridro
bhikṣuṇī-saṁgho bhavati bhikṣusaṁghasyaiva saptāhaṁ bhaktaṁ kartavyaṁ |
antamasato eka-piṇḍapātenāpi pratimānayitavyo tena dāni bhikṣuṇī-ovādakena
bhikṣuṇīhi dhītā-saṁjñā upasthāpayitavyā | tāhi bhikṣuṇīhi tasmin
bhikṣuṇī-ovādakehi pitṛ-saṁjñā upasthāpayitavyā |</span></p>
<p>
<a class="sc" id="21"></a>
<a class="roth" id="roth101"></a>na kṣamati tena bhikṣuṇī-ovādakena ghoṭena yathā
prasārya grīvāṁ tāyo bhikṣuṇīyo ovādituṁ | atha khalu yuga-mātraṁ nirīkṣante na
tāyo ovāditavyāyo | yadi kadācit tahiṁ bhavet keśāvartena vā kṛtena | akṣīhi
vā añcitena ākoṭita-maṣṭehi vā cīvarehi | śvetena vā kāya-bandhanena |
citra-kuṭāhi vā upānahāhi | na kṣamati adhyupekṣituṁ | yadi tāva taruṇikā
bhavati dharṣayitavyā | he avyakte akuśale idānīṁ tvaṁ
<span class="choice">
<span class="sic">ne</span><span class="corr">na</span></span>
śikṣasi kadā śikṣiṣyasi yaṁ kālaṁ jīrṇa-vṛddhā mahallikā adhvagata-vayam
anuprāptā bhaviṣyasi yā pi tavaiṣā parṣā sā pi tava dṛṣṭvā anukṛtim āpadyamānā
a-nayena vyasanam āpadyiṣyati | etaṁ tava sādhu etat pratirūpaṁ
<span class="choice">
<span class="sic">ya</span><span class="corr">yaṁ</span></span>
tvaṁ bhadrikā guṇavatī śikṣā-kāmā bhavesi buddhānāṁ śāsane yogam āpadyesi |
atha dāni sā vṛddhā bhavati vaktavyaṁ | sālohite idānīṁ īdṛśī kīdṛśī tvam āsi
taruṇe kāle idānīṁ tvaṁ na śikṣasi kadā śikṣiṣyasi |
<span class="supplied">yaṁ</span> kālaṁ maṇḍala-dvāram anuprāptā bhaviṣyasi
yāpi tava eṣa parṣā sāpi tava dṛṣṭvā nukṛtim āpadyamānā anayā vyasanam
āpatsyati etat tava sādhu etaṁ pratirūpaṁ
<span class="choice">
<span class="sic">ya</span><span class="corr">yaṁ</span></span>
tvaṁ bhadrikā guṇavatī śikṣā-kāmā bhavesi buddhā-nāṁ śāsane yogam āpadyesi |</p>
<p>
<a class="sc" id="22"></a>
<a class="roth" id="roth102"></a>atha dāni so bhikṣuṇī-y-ovādako gocara-prasṛto rathyāyaṁ
bhikṣuṇīn paśyati keśāvartena vā kṛtena | akṣīhi vā añcitehi | ākoṭitamaṣṭehi
vā cīvarehi | śvetena vā kāya-bandhanena | citra-kūṭāhi vā upānahāhi na dāni
kṣamati nahi kīñcij jalpituṁ | mā jano ojjhāpeya paśyatha bhaṇe śramaṇako
bhāryām iva śravaṇikām ovada<span class="choice"><span class="sic">si</span><span class="corr">ti</span></span>
| atha khu pṛcchitavyā | katamahiṁ eṣā vihārake prativasati | kā se upādhyāyī |
kā se ācāryā paścād uktaṁ tahiṁ gatvā ovaditayvā | sā eṣā bhikṣuṇī avajñāya vā
paribhavena vā koṇṭa-bhikṣū ti vā kṛtvā | vaidya-bhikṣū ti vā kṛtvā
cūḍa-bhikṣū ti vā kṛtvā | akhalla-mahalla-akuśala-aprakṛtijño ti vā kṛtvā
anvārdha-māsaṁ bhikṣu-saṁghāto ovādopasaṁkramaṇaṁ na pratyāśaṁsati guru-dharmam
atikramati | evaṁ gautami anvardha-māsaṁ bhikṣuṇīhi bhikṣu-saṁghāto
ovādopasaṁkramaṇaṁ pratyāśaṁsitavyaṁ | na pratyāśaṁsati guru-dharmam atikrāmati
|</p>
<p>
<a class="sc" id="23"></a>
ayaṁ gautami bhikṣuṇīnāṁ ṣaṣṭo guru-dharmo yo bhikṣuṇīhi yāvaj-jīvaṁ
satkartavyo yāvad an-atikramaṇīyo velā-m-iva mahā-samudreṇa |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>