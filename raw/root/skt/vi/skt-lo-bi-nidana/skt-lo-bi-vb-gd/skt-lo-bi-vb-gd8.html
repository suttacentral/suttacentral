<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-gd8">
<article>
<div class="hgroup">
<p class="division">guru-dharma 8</p>
<h1>pravāraṇā</h1>
</div>
<p>
<a class="sc" id="1"></a>
<a class="roth" id="roth106"></a>kin ti dāni
<span class="rule">varṣoṣitāhi bhikṣuṇīhi ubhayato saṁghe pravāraṇā
pratyāśaṁsitavyā</span> | yad-aho dāni saṁghasya pravāraṇā bhavati tad-aho
bhikṣuṇīhi pravārayitavyaṁ | aparejjukāto pratipade kalyato ye ca nirdhāviya
bhikṣu-vihāraṁ gantavyaṁ | yadi tāva samagro bhikṣusaṁgho bhavati na kṣamati
sarvāhi bhikṣuṇīhi apūrvācarimaṁ prāvarayituṁ | atha khu ekā pravārāyikā
saṁmanyitavyā | bhikṣuṇī pratibalā pravārāyikā |</p>
<p>
<a class="sc" id="2"></a>
<a class="roth" id="roth107"></a>tato karma-kārikāya karma kartavyaṁ |
<span class="kamma">śṛṇotu me āryasaṁgho | iyam itthan-nāmā bhikṣuṇī pratibalā
pravārāyikā | yadi saṁghasya prāpta-kālaṁ saṁgho itthan-nāmāṁ bhikṣuṇīm
saṁghasya pravārāyikāṁ saṁmanyeya | ovayikā eṣā jñaptiḥ |</span></p>
<p>
<a class="sc" id="3"></a>
<span class="kamma">
<span class="choice">
<span class="sic">tu</span><span class="corr">śṛ</span></span>ṇotu me
ārya-saṁgho | iyam itthan-nāmā bhikṣuṇī pratibalā pravārāyikā | tāṁ saṁgho
itthan-nāmāṁ bhikṣuṇīṁ saṁghasya pravārāyikāṁ saṁmanyati | yāsām āryamiśrikāṇāṁ
kṣamati itthan-nāmāṁ bhikṣuṇīṁ saṁghasya pravārāyikāṁ saṁmanyiyamānāṁ saṁghena
| sā tūṣṇīm asya | yasyā na kṣamati
<span class="choice">
<span class="sic">śā</span><span class="corr">sā</span></span>
bhāṣatu | iyaṁ prathamā karma-vācanā | evaṁ dvitīyā tṛtīyā karma-vācaneti |
vaktavyaṁ | sammatā ārya
<span class="supplied">mi</span>-śrikāyo itthan-nāmā saṁghasya pravārāyikā
saṁghena kṣamate taṁ saṁghasya yasmāt tūṣṇīm evaṁ dhārayāmi</span> |</p>
<p>
<a class="sc" id="4"></a>
<a class="roth" id="roth108"></a>tato sarvāhi vṛddhānte sthātavyaṁ | tato tāya
pravārāyikāya vaktavyaṁ |
<span class="kamma">samagro bhikṣuṇī-saṁgho samagraṁ bhikṣu-saṁghaṁ pravāreti
dṛṣṭena śrutena pariśaṅkayā | ovadantu mo āryo saṁgho artha-kāmo hitaiṣī
anukampako anukampām upādāya jānantyo paśyantyo smarantyo yathā dharma-vinayaṁ
pratikariṣyāmaḥ | evaṁ dvitīyam pi tṛtīyam pi</span> |</p>
<p>
<a class="sc" id="5"></a>
atha dāni samagro bhikṣuṇī-saṁgho bhavati saṁbahulā bhikṣū bhava<span class="choice"><span class="sic">ti</span><span class="corr">nti</span></span>
| vaktavyaṁ |
<span class="kamma">samagro bhikṣuṇī-saṁgho saṁbahulān bhikṣūn pravāreti
dṛṣṭena śrutena yāvat pratikariṣyāmaḥ | dvitīyam pi tṛtīyam pi</span> |</p>
<p>
<a class="sc" id="6"></a>
<a class="roth" id="roth109"></a>atha dāni samagro bhikṣuṇī-saṁgho bhavati eka bhikṣu ca
bhavati | vaktavyaṁ | samagro bhikṣuṇī-saṁgho āryaṁ pravāretīti dṛṣṭena śrutena
pariśaṅkayā yāvat pratikariṣyāmaḥ evaṁ dvitīyam pi tṛtīyam pi |</p>
<p>
<a class="sc" id="7"></a>
atha dāni saṁbahulāyo bhikṣuṇīyo bhavanti | samagro ca bhikṣusaṁgho bhavati |
vaktyavyaṁ |
<span class="kamma">saṁbahulāḥ āryamiśrikāḥ samagraṁ bhikṣusaṁghaṁ pravārenti
dṛṣṭena śrutena pariśaṅkayā yāvat pratikariṣyāmaḥ | evaṁ dvitīyam pi tṛtīyam pi</span>
|</p>
<p>
<a class="sc" id="8"></a>
atha dāni saṁbahulā ca bhikṣuṇīyo bhavanti saṁbahulā ca bhikṣu bhavanti |
vaktavyaṁ |
<span class="kamma">saṁbahulā āryamiśrikāḥ saṁbahulān āryamiśrān pravārenti
dṛṣṭena śrutena pariśaṅkayā yāvad | yathā dharmaṁ yathā vinayaṁ tathā
pratikariṣyāmaḥ | evaṁ dvitīyam pi tṛtīyam pi</span> |</p>
<p>
<a class="sc" id="9"></a>
atha dāni saṁbahulā bhikṣuṇīyo bhavanti | eka bhikṣu ca bhavati | vaktavyaṁ |
<span class="kamma">saṁbahulā āryamiśrikāḥ āryaṁ pravārenti dṛṣṭena śrutena
pariśaṅkayā yāvad yathā dharmaṁ yathā vinayaṁ tathā pratikariṣyāmāḥ | evaṁ
dvitīyam pi tṛtīyam pi</span> |</p>
<p>
<a class="sc" id="10"></a>
atha dāni e<span class="choice"><span class="sic">ka</span><span class="corr">kā</span></span>
bhikṣuṇī bhavati | samagro ca saṁgho bhavati | vaktavyaṁ |
<span class="kamma">aham itthan-nāmā saṁghaṁ pravāremi dṛṣṭena śrutena
pariśaṅkayā | ovadatu mo āryo saṁgho yāvat pratikariṣyāmi evaṁ dvitīyam pi
tṛtīyam pi</span> |</p>
<p>
<a class="sc" id="11"></a>
atha dāni e<span class="choice"><span class="sic">ka</span><span class="corr">kā</span></span>
bhikṣuṇī bhavati | saṁbahulā ca bhikṣū bhavanti | vaktavyaṁ |
<span class="kamma">aham ithan-nāmā saṁbahulān āryamiśrān pravāremi dṛṣṭena
śrutena pariśaṅkayā | ovadantu me āryamiśrā yāvad yathā-dharmaṁ pratikariṣyāmi
| evaṁ dvitīyam pi tṛtīyam pi</span> |</p>
<p>
<a class="sc" id="12"></a>
atha dāni e<span class="choice"><span class="sic">ka</span><span class="corr">kā</span></span>
bhikṣuṇī bhavati | eka bhikṣu bhavati | vaktavyaṁ |
<span class="kamma">aham itthan-nāmā āryaṁ pravāremi dṛṣṭena śrutena
pariśaṅkayā | ovadatu me āryo artha kāmo hitaiṣī anukampako anukampām upādāya
jānantī paśyanti smarantī yathā dharmaṁ yathā vinayaṁ tathā pratikariṣyāmi |
evaṁ dvitīyam pi tṛtīyam pi</span> |</p>
<p>
<a class="sc" id="13"></a>
<a class="roth" id="roth110"></a>sā eṣā bhikṣuṇī
<span class="choice">
<span class="sic">anu</span><span class="corr">ava</span></span>jñāya vā
paribhavena vā koṇṭabhikṣū ti vā kṛtvā | vaidya-bhikṣū ti vā kṛtvā |
cūḍa-bhikṣū ti vā kṛtvā akhalla-mahalla-akuśala-aprakṛtijño ti vā kṛtvā |
varṣoṣitā ubhayato saṁgha-pravāraṇān na pratyāśaṁsayati guru-dharmam atikrāmati
| evaṁ gautami varṣoṣitāhi bhikṣuṇīhi ubhayato saṁghe pravāraṇā
pratyāśaṁsitavyā | ayaṁ gautami bhikṣuṇīnām aṣṭamo guru-dharmo yo bhikṣuṇīhi
yāvaj-jīvaṁ satkartavyo guru-kartavyo mānayitavyo pūjayitavyo anatikramaṇīyo
velā-m-iva mahā-samudreṇa |</p>
<p>
<a class="sc" id="14"></a>
ime gautami bhikṣuṇīnām aṣṭau guru-dharmāḥ ye bhikṣuṇīhi yāvaj-jīvaṁ
satkartavyā guru-kartavyā mānayitavyā pūjayitvyā anatikramaṇīyā velā-m-iva
mahā-samudreṇa |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>