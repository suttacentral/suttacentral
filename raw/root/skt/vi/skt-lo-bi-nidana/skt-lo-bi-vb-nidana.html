<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">
<section class="sutta" id="skt-lo-bi-vb-nidana">
<article>
<div class="hgroup">
<p class="division">bhikṣuṇī vinaya</p>
<h1>Mahāprajāpati Gautamī and the garudhammas</h1>
</div>
<h2><span class="add"><a id="nidana">Origin story</a></span></h2>
<p class="namo">om namo buddhāya | ārya-mahāsāṁghikānāṁ lokottaravādināṁ madhy’-udeśikānāṁ pāṭhena bhikṣuṇī-vinaya<br>
syādiḥ |</p>
<p>bhagavān samyaksambuddho yad-artha<span class="supplied">ṁ</span> samudāgato tad-artham abhisambhāvayitvā śākyeṣu viharati śākyānāṁ kapilavastusmin nyagrodhārāme śāstā devānāñ ca manuṣyānāñ ca buddho bhagavān sat-kṛtoguru-kṛto mānitaḥ pūjito arcito apacāyito lābhāgra-yaśo-’gra-prāpto lābhī cīvara-piṇḍapāta-śayanāsana-glāna-pratyaya-bhaiṣajya-pariṣkārānān | tatra cānupalipto padmam iva jalena puṇya-bhāgīyān satvān puṇyehi niveśayamāno phalabhāgīyān satvān phalehi pratiṣṭhāpayamāno vāsanābhāgīyān satvān vāsanāyām avasthāpayamāno amṛtam an-alpakena deva-manuṣyān samvibhajanto prāṇi koṭi-niyuta-śata-sahasrāṇy amṛtaṁ anuprāpayanto anavarāgra-jāti-jarā-maraṇa-saṁsāra-kāntāra-narakavidurgān mahā-prapātād abhyuddharitvā kṣeme śive same sthale abhaye nirvāṇe pratiṣṭhāpayamāno āvarjayitvā aṅga-magadha-vṛji-malli-kāśi-kośala-kuru-pañcāla-cedi-vatsa-matsya-śūrasena-śivi-daśārṇa cāsvaki-avanti |</p>
<p>jñāne dṛṣṭa-parākramo svaḍh<span class="choice"><span class="sic">āṁ</span><span class="corr">yāṁ</span></span> bhūḥ divyehi vihārehi viharanto brāhmehi vihārehi āryehi vihārehi aniñjehi vihārehi viharanto brāhmehi vihārehi āryehi vihārehi aniñjehi vihārehi <span class="choice"><span class="sic">satātye</span><span class="corr">sātatye</span></span> <span class="supplied">hi</span> vihārehi buddho buddha-vihārehi jino jinavihārehi jānako jānaka-vihārehi sarvajño sarvajña-vihārehi ceto-vasi-parama-pārami-prap<span class="choice"><span class="sic">toś</span><span class="corr">tāś</span></span> ca punar buddhā bhagavanto yehi yehi vihārehi ākāṁkṣanti tehi tehi vihārehi viharanti vihāra-kuśalāś ca punar buddhā bhagavantaḥ |</p>
<p><a class="roth">2</a>atha khalu mahāprajāpatī gautamī cchandāya cchandakapālāya dāsacchandāye cchandaka-mātare ca pañcahi ca śākiyānī-śatehi sārdhaṁ yena bhagavāṁs tenopasaṁkramitvā bhagavataḥ pādauśirasā vanditvā ekānte asthāsi ekānta-sthitā mahāprajāpatī gautamī bhagavantam etad avocat | durlabho bhagavan buddhotpādo durlabhā sad-dharma-deśanā | bhagavāṁs caitarhi loke utpanno tathāgato’rhan samyaksambuddho dharmo ca deśayati aupasamiko pārinivāṇiko sugata-pravedito amṛtasya prāptaye nirvāṇasya sākṣāt-kriyāya samvartati | sādhu bhaga<span class="choice"><span class="sic">vān</span><span class="corr">van</span></span> mātṛgrāmo pi labheya tathāgata-pravedite dharmavinaye pravrajyām upasampadaṁ bhikṣuṇi-bhāvaṁ | bhagavān āha | mā te gautami rocatu tathāgata-pravedite dharma-vinaye pravrajyām-upasaṁpa<span class="choice"><span class="sic">dāṁ</span><span class="corr">dā</span></span> bhikṣuṇī-bhā<span class="choice"><span class="sic">vaṁ</span><span class="corr">vo</span></span> |</p>
<p>atha khalu mahāprajāpatī gautamī | na khalu bhagavān mātṛgrāmasya avakāśaṁ karoti tathāgata- pravedite dharma-vinaye pravrajyām-upasampa<span class="choice"><span class="sic">dāṁ</span><span class="corr">dāya</span></span> bhikṣuṇī-bhāvāyeti | sā bhagavato pādau śirasā vanditvā sārdhaṁ cchandāya cchandakapālāye dāsacchandāye cchandaka-mātare ca yena tāni pañca śākiyānī- <span class="supplied">śa</span>tāni tenopasaṁkramitvā śākiyānīyo etad avocat | na khalu āryamiśrikāyo bhagavān avakāśaṁ karoti mātṛgrāmasya tathāgata-pravedite dharma-vinaye pravrajyā-upasaṁpadāya bhikṣuṇī-bhāvāya | kim puna vayam āryamiśrikāyo sāmam eva keśān otārayitvā kāṣāyāni vastrāṇi ācchādayitvā kośakā-baddhehi <span class="choice"><span class="sic">yā</span><span class="corr">ne</span></span>hi bhagavantaṁ kośalehi janapadehi cārikāṁ caramāṇaṁ pṛṣṭhimena pṛṣṭhim ābandhema | sace mo bhagavān <span class="supplied">anu</span>jā<span class="choice"><span class="sic">nī</span><span class="corr">ni</span></span> ṣyati pravrajiṣyāmo no ca anujā<span class="choice"><span class="sic">nī</span><span class="corr">ni</span></span>ṣyati evam tu tāyi bhagavato santike brahmacaryañ cariṣyāmaḥ sādhu āryeti tāyo śākiyānīyo mahāprajāpatīye gautamīye pratyāśrauṣi |</p>
<p><a class="roth">3</a>atha khalu bhagavān kapilavastusmin nagare yathābhiramyaṁ viharitvā kośaleṣu janapadeṣu cārikāṁ prakrāmi | atha khalu mahāprajāpatī gautamī sārdhaṁ cchandāye cchandakapalāye dāsacchandāya cchandaka-mātare ca pañcahi ca śākiyānī-śatehi sātmaneva keśān otārayitvā kāṣāyāṇi vastrāṇi ācchādayitvā kośa<span class="choice"><span class="sic">kaṁ</span><span class="corr">ka</span></span>-baddhehi yānehi bhagavantaṁ kośaleṣu janapadeṣu cārikāṁ caramāṇaṁ pṛṣṭhimena pṛṣṭham anubandheṁsuḥ |</p>
<p><a class="roth">4</a>atha khalu bhagavān kośaleṣu janapadeṣu cārikāṁ caramāno mahatā bhikṣu-saṁghena sārdhaṁ pañcahi bhikṣu-śatehi yena kośalānāṁ śrāvastī-nagaraṁ tad avasāri | tad anuprāptas tatraiva viharati jetavane anāthapiṇḍadasyārāme |</p>
<p>atha khalu mahāprajāpatī gautamī yena bhagavāṁs tenopasaṁkramitvā bhagavataḥ pādau śirasā vanditvā ekānte asthāsi | ekāntasthitā mahāprajāpatī gautamī bhagavantam etad avocat | durlabho bhagavan buddhotpādo durlabhā sad-dharma-deśanā | bhagavāṁś caitarhi loke utpanno tathāgato rhaṁ samyaksambuddho dharmo ca deśate aupasamiko ca pārinirvāṇiko sugatapravedito amṛtasya prāptaye nirvāṇasya sākṣāt-kriyāya samvartati | sādhu bhaga<span class="choice"><span class="sic">vān</span><span class="corr">van</span></span> mātṛ-grāmo pi labheya tathāgatapravedite dharma-vinaye pravrajyā-m-upasampadāṁ bhikṣuṇī-bhāvaṁ | evam ukte bhagavān mahāprajāpatīṁ gautamīm etad avocat | mā te gautamī rocatu mātṛgrāmasya tathāgatapravedite dharmavinaye pravrajyā-upasampadā-bhikṣuṇi-bhāvo |</p>
<p><a class="roth">5</a>atha khalu mahāprajāpatī gautamī | na khalu bhagavān avakāśaṁ karoti mātṛgrāmasya tathāgata-pravedite dharma-vinaye pravra<span class="choice"><span class="sic">jyāṁ</span><span class="corr">jyāya</span></span> upasampa<span class="choice"><span class="sic">dāṁ</span><span class="corr">dāya</span></span> bhikṣuṇi-bhāvasyeti | sā bhagavato pādāṁ śirasā vanditvā jetavanasya ārāma-dvārakoṣṭha<span class="choice"><span class="sic">ko</span><span class="corr">ka</span></span> samīpe rodamānī asthāsi pādāṇguṣṭhena bhūmiṁ vilikhantī | addaśāśi khu anyataro bhikṣur mahāprajāpatīṁ gautamīṁ jetavanasya ārāmadvāra-koṣṭha-samīpe rudamānīn tiṣṭhantīṁ pādāṅguṣṭhena bhūmiṁ vilikhentīṁ dṛṣṭvā ca punar yenāyuṣmān ānando tenopasaṁkramitvā āyuṣmantam ānandam etad avocat | eṣā āyuṣman ānanda mahāprajāpatī gautamī jetavanasya ārāma-koṣṭhaka-samīpe rudamānī tiṣṭhati pādāṅguṣṭhena bhūmiṁ vilikhantī | gacchāvusānanda jānehi kiṁ mahāprapatī gautamī rodīti |</p>
<p><a class="roth">6</a>atha khalu āyuṣmān ānando yena mahāprajāpatī gautamī tenopasaṁkramitvā mahāprajāpatīṁ gautamīm etad avocat | kiṁ gautami rudasi | evam ukte mahāprajāpatī gautamī āyuṣmantam ānandam etad avocat | alam me āryānanda ruṇṇena yatra hi nāma evaṁ durlabho buddhotpādo evaṁ durlabhā sad-dharma-deśanā | bhagavāṁś caitarhi loke utpanno tathāgato ’rhan samyaksambuddho dharmo deśīyati aupasamiko pārinirvāṇiko sugata-pravedito amṛtasya prāptaye nirvāṇasya sākṣātkriyāyai samvartati | na ca bhagavān avakāśaṁ karoti mātṛgrāmasya tathāgata-pravedite dharma-vinaye pravrajyāyopasampadāya bhikṣuṇī-bhāvasya ścai sādhu tāvāryānanda bhagavantaṁ yāca yathā labheya mātṛgrāmo pi tathāgata-pravedite dharma-vinaye pravrajyām upasampadāṁ bhikṣuṇī-bhāvaṁ |</p>
<p><a class="roth">7</a>sādhu gautamīti āyuṣmān ānando mahāprajāpatīye gautamīye pratiśrutvā yena bhagavāṁs tenopasaṁkramitvā bhagavataḥ pādauśirasā vanditvā ekānte asthāsi | ekāntasthito āyuṣmān ānando bhagavantam etad avocat durlabho bhagavan buddhotpādo durlabhā sad-dharma-deśanā bhagavān cetarhi loke utpa<span class="choice"><span class="sic">nnā</span><span class="corr">nno</span></span> tathāgato’rhan samyaksambuddho dharmo ca deśyate aupasamiko pārinirvāṇiko sugata-pravedito amṛtasya prāptaye nirvāṇasya sākṣāt-kriyāyai samvartati | sādhu bhaga<span class="choice"><span class="sic">vān</span><span class="corr">van</span></span> mātṛgrāmo pi labheya tathāgata-pravedite dharmavinaye pravrajyām upadampadāṁ bhikṣuṇi-bhāvaṁ | evam ukte bhagavān āyuṣmantam ānandam etad avocat | mā te gautamī-mātā rocatu mātṛgrāmasya tathāgata-pravedite dharma-vinaye pravrajyā-m-upasampa<span class="choice"><span class="sic">dāṁ</span><span class="corr">dā</span></span> bhikṣuṇī-bhāvo |</p>
<p><a class="roth">8</a>atha khalv āyuṣmān ānando | bhagavān nāvakaśaṁ karoti mātṛgrāmasya tathāgata- pravedite dharma-vinaye pravrajyā-upasaṁpadāye bhikṣuṇī-bhāvasyeti | bhagavataḥ pādau śirasā vanditvā yena mahāprajāpati gautamī tenopasaṁkramitvā mahāprajāpatīṁ gautamīm etad avocat | na khalu gautamī bhagavān avakāśaṁ karoti mātṛgrāmasya tathāgata-pravedite dharma-vinaye pravrajyāyopasaṁpadāya bhikṣuṇī-bhāvāya | evam ukte mahāprajāpatī gautamī āyuṣmantam ānandam etad avocat | sādhu tāvāryānanda dvitīyaṁ pi bhagavantaṁ yāca yathā mātṛgrāmo pi labheya tathāgata-pravedite dharma-vinaye pravrajyāṁ upasaṁpadāṁ bhikṣuṇī-bhāvaṁ | sādhu gautamīti āyuṣmān ānando dvitīyaṁ pi mahāprajāpatīye gautamīye pratiśrutvā yena bhagavān tenopasaṁkramitvā bhagavataḥ pādau śirasā vanditvā ekānte asthāsi | ekānte sthito āyuṣmān ānando bhagavantam etad avocat | durlabho bhagavan buddhotpādo ti tad evaṁ sarvaṁ <span class="choice"><span class="sic">yāca</span><span class="corr">yāva</span></span> bhikṣuṇībhāvo ti evam ukte bhagavān āyuṣmantam ānandam etad avocat | māte gautamī mātā rocatu mātṛgrāmasya tathāgata-pravedite dharmavinaye pravrajyā upasaṁpadā bhikṣuṇī-bhāvo | saṁyathāpi nāmānanda sampanne yava-karaṇe ca kāraṇḍavaṁ nāma rogarājā ti upanipateya evan taṁ sampannaṁ yava-karaṇaṁ mahatā upakleśena upakliṣṭaṁ bhavati evam eva gautamī mātā yasmin prāvacane mātṛgrāmo pi labhati pravrajyām upasaṁpadāṁ bhikṣuṇī-bhāvaṁ evan taṁ prāvacanaṁ mahatā-m-upakleśena upakliṣṭaṁ bhavati | sayyathāpi nāma gautamī mātā sampanne ikṣu-karaṇe mañjiṣṭhā nāma roga-rājā ti evan taṁ sampannaṁ ikṣu-karaṇam mahatā upakleśena upakliṣṭam bhavati | evam eva gautamī mātā yasmin prāvacane mātṛgrāmo pi labhati pravrajyām upasaṁpadāṁ bhikṣuṇī-bhāvaṁ evan taṁ prāvacanam mahatā upakleśena upakliṣṭam bhavati | sayyathāpi nāma <span class="supplied">mā te</span> gautamī mātā rocatu mātṛgrāmasya tathāgata-pravedite dharma-vinaye pravrajyā-m-upasaṁpa<span class="choice"><span class="sic">dāṁ</span><span class="corr">dā</span></span> bhikṣuṇī-bhā<span class="choice"><span class="sic">vaṁ</span><span class="corr">vo</span></span> |</p>
<p><a class="roth">9</a>atha khalv āyuṣmān ānando | bhagavān <span class="supplied">nā</span> vakāśaṁ karoti mātṛgrāmasya tathāgata-pravedite dharma-vinaye pravrajyāyopasaṁpadāya bhikṣuṇī-bhāvasyeti | yena mahāprajāpatī gautamī tenopasaṁkramitvā mahāprajāpatīṁ gautamīṁ etad avocat | na khalu gautamī bhagavān avakāśaṁ karoti mātṛgrāmasya tathāgata-pravedite dharma-vinaye pravrajyāyopasaṁpadāya bhikṣuṇī-bhāvasyeti | evam ukte mahāprajāpatī gautamī āyuṣmantam ānandam etad avocat | sādhu tāvāryānanda tṛtīyaṁ pi bhagavantaṁ yāca yathā mātṛgrāmo pi labheya tathāgata-pravedite dharma-vinaye pravrajyām upasaṁpadaṁ bhikṣuṇī-bhāvaṁ | sādhu gautamītī āyuṣmān ānando tṛtīyaṁ pi mahāprajāpatīya gautamīya pratiśrutvā yena bhagavāṁs tenopasaṁkramitvā bhagavataḥ pādau śirasā vanditvā ekānte niṣīdi ekānta-niṣaṇṇo āyuṣmān ānando bhagavantam etad avocat | purimakānāṁ bhagavan tathāgatānām arhatāṁ samyaksambuddhānāṁ kati parṣāyo abhuvan | evam ukte bhagavān āyuṣmantam ānandam etad avocat | purimakānām ānanda tathāgatānām arhatāṁ samyaksambuddhānāṁ catvāri pariṣāyo abhuvan sayyathīdaṁ | bhikṣu bhikṣuṇī upāsakopāsikā |</p>
<p>evam ukte āyuṣmān ānando bhagavantam etad avocat | ye ime bhagavan catvāro śrāmaṇya-phalā sayyathīdaṁ śrota-āpatti-phalaṁ sakṛd-āgāmiphalam an-āgāmi-phalam agra-phalam arhatvaṁ | bhavyo eteṣāṁ mātṛgrāmo pi eko ’pramatto ātāpi vyupakṛṣṭo viharanto sākṣīkartuṁ | evam ukte bhagavān āyuṣmantam ānandam etad avocat | yānīmāni ānanda catvāri śrāmaṇya-phalāni sayyathīdaṁ śrota-āpatti-phalaṁ yāvad agra-phalam arhatvaṁ | bhavyo eteṣāṁ matṛgrāmo pi eko ’pramatto ātāpi vyupakṛṣṭo viharanto sākṣīkartuṁ |</p>
<p><a class="roth">10</a>evam ukte āyuṣmān ānando bhagavantam etad avocat | yato khalu bhagavan purimakānāṁ tathāgatānām arhatāṁ samyaksaṁbuddhānāṁ catvāro parṣāyo abhūṁsuḥ bhikṣu-bhikṣuṇī upāsakopāsikā | ime catvāri śrāmaṇya-phalāni sayyathīdaṁ | śrota-āpatti-phalaṁ yāva agraphalam arhatvaṁ | bhavyo eteṣāṁ mātṛgrāmo pi eko apramatto ātāpi vyupakṛṣṭo viharanto sākṣīkartuṁ | sādhu bhagavan mātṛgrāmo pi labheya tathāgata-pravedite dharma-vinaye pravrajyām upasaṁpadāṁ bhikṣuṇī-bhāvaṁ | duṣkara-<span class="choice"><span class="sic">cā</span><span class="corr">kā</span></span>rikā ca bhagavato mahāprajāpatī gautamī <span class="choice"><span class="sic">āp</span><span class="corr">pā</span></span>yikā poṣikā janetrīye kāla-gatāye stanyasya dāyikā bhagavāṁś ca kṛtajño kṛta-vedī | evam ukte bhagavān āyuṣmantam ānandam etad avocat | evam etad ānanda duṣkara-kārikā ānanda tathāgatasya mahāprajāpatī gautamī āpāyikā poṣikā janetriye kāla-gatāye stanyasya dāyikā tathāgato ca kṛta-jño kṛta-vedī ca | api cānanda tathāgato pi mahāprajāpatīya gautamīya duṣkara-kārako | tathāgataṁ hy ānandā-āgamya mahāprajāpatī gautamī buddha-śaraṇaṁ gatā | dharma-śaraṇaṁ gatā | saṁgha-śaraṇaṁ gatā tathāgataṁ hy ānandāgamya mahāprajāpatī gautamī</p>
<ol>
<li class="rule">yāvaj-jīvaṁ prāṇātipātāto prativiratā</li>
<li class="rule">yāvaj-jīvaṁ adattādānāt prativiratā</li>
<li class="rule">yāvaj-jīvaṁ kāmeṣu mithyācārāt prativiratā</li>
<li class="rule">yāvaj-jīvaṁ mṛṣā-vādāto prativiratā</li>
<li class="rule">yāvaj-jīvaṁ surā-maireya-madya-pānāto prativiratā ||</li>
</ol>
<p>tathāgataṁ hy ānandāgamya mahāprajāpatī gautamī śraddhayā vardhati | śīlena vardhati śrutena vardhati tyāgena vardhati | prajñayā vardhati | tathāgataṁ hy ānandāgamya mahāprajāpatī gautamī duḥkhaṁ jānāti samudayaṁ jānāti | nirodhaṁ jānāti | mārgaṁ jānāti ||</p>
<p><a class="roth">11</a>yaṁ ānanda pudgalo pudgalam āgamya buddhaṁ śaraṇaṁ gacchati | dharmaṁ śaraṇaṁ gacchati | saṁghaṁ śaraṇaṁ gacchati | iminā ānanda pudgalena imasya pudgalasya na supratikaraṇaṁ bhavati yāvajjīvaṁ pi na upasthiheya yad uta cīvara-piṇḍapāta-śayanāsana-glāna-pratyaya-bhaiṣajya-pariṣkārehi | evaṁ pi na supratikaraṁ bhavati | yaṁ ānanda pudgalo pudgalam āgamya yāvajjīvaṁ prāṇātipātāto prativiramati | yāvaj-jīvaṁ adattādānāto prativiramati | yāvaj-jīvaṁ kāmeṣu mithyācārāt prativiramati | yāvaj-jīvaṁ mṛṣā-vādāto prativiramati | yāvajjīvaṁ surā-maireya-madya-pānāto prativiramati | iminā pudgalena imasya <span class="choice"><span class="sic">pau</span><span class="corr">pu</span></span>dgalasya na supratikaraṁ bhavati | yāvaj-jīvaṁ api na upasthiheyā | yad uta cīvara-piṇḍapāta-śayanāsana-glāna-pratyaya-bhaiṣajya-pariṣkārehi | evaṁ pi na supratikaraṁ bhavati | yaṁ ānanda pudgalo pudgalam āgamya śraddhayā vardhati śīlena śrutena tyāgena prajñayā vardhati | iminānanda pudgalena imasya pudgalasya na supratikaraṁ bhavati | yāvaj-jīvaṁ pi na upasthiheya yad uta cīvara-piṇḍapāta-śayanāsana-glāna-pratyaya-bhaiṣajya-pariṣkārehi | evaṁ pi se na supratikāram bhavati | yaṁ ānanda <span class="supplied">pudgalo</span> pudgalam āgamya duḥkhaṁ jānāti samudayaṁ jānāti nirodhañ jānāti mārgañ ca jānāti | iminā ānanda pudgalena imasya pudgalasya na supratikāram bhavati | yāvajjīvaṁ pi na upasthiheya yad uta cīvara-piṇḍapāta-śayanāsana-glāna-pratyaya-bhaiṣajya-pariṣkārehi | evaṁ pi se na supratikaram bhavati ||</p>
<p><a class="roth">12</a>atha khalu bhagavato etad abhūṣi | sace khalu aham ānandasya gautamasya putrasya yāvat-tṛtīyakaṁ api prativahiṣyāmi bhaviṣyati ca se cittasyānyathātvaṁ | śrutā pi se dha<span class="choice"><span class="sic">rmo</span><span class="corr">rmā</span></span> sammohaṁ gamiṣyanti | kāmaṁ varṣa-sahasraṁ pi me sad-dharmo sthāsyati | mā haivānandasya gautamī-putrasya bhavatu cittasyānyathātvaṁ mā pi se śrutā dharmā sammoṣaṅ ga<span class="choice"><span class="sic">ccha</span><span class="corr">cchan</span></span>tu | kāmaṁ pañcāpi me varṣa-śatāni sad-dharmo sthāsyati | atha khalu bhagavān āyuṣmantam ānandam āmantrayati sma | sayyathāpi nāmānanda iha puruṣo parvata-saṁkṣepe setuṁ bandheya yāvad eva vārisya anatikramaṇāya evam evānanda tathāgato bhikṣuṇīnām aṣṭa guru-dharmān prajñāpeti ye bhikṣunīhi yāvaj-jīvaṁ satkartavyā guru-kartavyā mānayitavyā pūjayitavyā anatikramaṇīyā velā-m-iva mahāsamudreṇa || katame aṣṭau |</p>
<h2>aṣṭau guru-dharmā</h2>
<h4><a id="gd1">guru-dharma 1</a></h4>
<p class="rule"><a class="roth">13</a>varṣa-śa<span class="choice"><span class="sic">tā</span><span class="corr">to</span></span> pasampannāye ānanda bhikṣuṇīye tadahopa <span class="supplied">sam</span>pannasya bhikṣusya śirasā pādā vanditavyā | ayam ānanda bhikṣuṇīnāṁ prathamo guru-dharmo yo bhikṣūṇīhi yāvaj-jīvaṁ satkartavyo yāva anatikramaṇīyo velā-m-iva mahā-samudreṇa ||</p>
<h4><a id="gd2">guru-dharma 2</a></h4>
<p class="rule">aṣṭādaśa-varṣāye kumārībhūtāye dve varṣāṇī deśitā-śikṣāye paripūrṇaśikṣāye ubhayato saṁghe upasampadā pratyāśaṁsitavyā | ayam ānanda dvitīyo guru-dharmo yo bhikṣuṇīhi yāvaj-jīvaṁ satkartavyo gurukartavyo yāva velā iva samudreṇa ||</p>
<h4><a id="gd3">guru-dharma 3</a></h4>
<p class="rule">āvaḍḍo ānanda bhikṣuṇīnāṁ bhikṣuṣu vacana-patho bhūtena vā abhūtena vā anāvaḍḍo bhikṣusya bhikṣuṇīṣu vacanapatho bhūtena no abhūtena | ayam ānanda bhikṣuṇīnāṁ tṛtīyo guru-dharmo yo bhikṣuṇīhi yāvaj-jīvaṁ satkartavyo vistareṇa ||</p>
<h4><a id="gd4">guru-dharma 4</a></h4>
<p class="rule">bhaktāgraṁ śayyāsanaṁ vihāro ca bhikṣuṇīhi bhikṣuto sādayitavyo | ayam ānanda caturtho guru-dharmo yo bhikṣuṇīhi yāvaj-jīvaṁ satkartavyo gurukartavyo vistareṇa ||</p>
<h4><a id="gd5">guru-dharma 5</a></h4>
<p class="rule">guru-dharmāpannāye ānanda bhikṣuṇīye ardha-māsam bhikṣuṇīsaṁghe mānatvaṁ yācitavyaṁ ubhayato saṁghe ca āhvayanaṁ | ayam ānanda paṇcamo bhikṣuṇīnāṁ guru-dharmo yo bhikṣuṇīhi yāvaj-jīvaṁ satkartavyo vistareṇa ||</p>
<h4><a id="gd6">guru-dharma 6</a></h4>
<p class="rule">anvārdha-māsaṁ bhikṣuṇīhi bhikṣu-saṁ<span class="choice"><span class="sic">ghet</span><span class="corr">ghāt</span></span> uvādopasaṁkramaṇaṁ pratyāśaṁsita<span class="choice"><span class="sic">vyo</span><span class="corr">vyaṁ</span></span> | ayam ānanda bhikṣuṇīnām ṣaṣṭho guru-dharmo yo bhikṣuṇīhi yāvaj-jīvaṁ satkartavyo vistareṇa |</p>
<h4><a id="gd7">guru-dharma 7</a></h4>
<p class="rule">na kṣamati bhikṣuṇīhi abhikṣuke āvāse varṣām upagantuṁ | ayam ānanda bhikṣuṇīnāṁ saptamo gurudharmo yo bhikṣuṇīhi yāvaj-jīvaṁ satkartavyo vistareṇa ||</p>
<h4><a id="gd8">guru-dharma 8</a></h4>
<p class="rule">varṣoṣitāhi ānanda bhikṣuṇīhi ubhayato-saṁghe pravāraṇā pratyāśaṁsitavyā | ayam ānanda bhikṣuṇīnāṁ aṣṭamo guru-dharmo yo bhikṣuṇīhi yāvaj-jīvaṁ satkartavyo gurukartavyo mānayitavyo pūjayitavyo anatikramaṇīyo velā iva samudreṇa |</p>
<hr>
<p>ime ānanda bhikṣuṇīnām aṣṭau guru-dhar<span class="choice"><span class="sic">mo</span><span class="corr">mā</span></span> <span class="choice"><span class="sic">yo</span><span class="corr">ye</span></span> bhikṣuṇīhi yāvaj-jīvaṁ satkartavyā gurukartavyā mānayitavyā pūjayitavyā anatikramaṇīyā velā iva samudreṇa ||</p>
<p><a class="roth">14</a>sace <span class="supplied">nā</span>mānanda mahāprajāpatī gautamī imān aṣṭa guru-dharmān pratīcchati catuhi ca patanīyehi dharmehi anadhyācārāya śikṣāṁ śikṣati | eṣā se adya-d-agreṇa pravrajyā | eṣā upasaṁpadā eṣa bhikṣuṇī-bhāvo | sādhu bhagavann iti āyuṣmān ānando bhagavataḥ pādau śirasā vanditvā yena mahāprajāpatī gautamī tenopasaṁkramitvā mahāprajāpatīṁ gautamīṁ etad avocat | śṛṇu gautamī bhagavato vacanaṁ | sayyathāpi nāma gautamī iha puruṣa parvatasaṁkṣepe se<span class="choice"><span class="sic">tu</span><span class="corr">tuṁ</span></span> bandheya yāvad eva vāriṣya anatikramaṇāya evam eva gautamī bhagavān bhikṣuṇīnāṁ aṣṭa-guru-dharmān prajñāpeti ye bhikṣuṇīhi yāvaj-jīvaṁ satkartavyā gurukartavyā mānayitavyā pūjayitavyā anatikramaṇīyā velā-m-iva samudreṇa |</p>
<p><a class="roth">15</a>katame ’ṣṭa | varṣa-śatopasampannāya gautamī bhikṣuṇīya tad-ahopasampannasya bhikṣusya pādā śirasā vanditavyā | ayaṁ gautamī bhikṣuṇīnām prathamo guru-dharmo yo bhikṣuṇīhi yāvaj-jīvaṁ satkartavyo yo anatikramaṇīyo velā-m-iva samudreṇa | evaṁ sarve aṣṭa guru-dharmān | tad eva mahāprajāpatīya gautamīya pratyārociti | yāva sace khu tvaṁ gautamī imān aṣṭa guru-dharmān pratīcchasi catuhi ca patanīyehi dharmehi anadhyācārāya śikṣāṁ śikṣasi | eṣā eva te adya-d-agreṇa pravrajyā eṣā upasampadā eṣa bhikṣuṇī-bhāvo ||</p>
<p><a class="roth">16</a>evam ukte mahāprajāpatī gautamī āyuṣmantam ānandam etad avocat | sayyathāpi nāmānanda iha syāt yuvā puruṣo maṇḍana-jātīyo śīrṣa-snāto āhata-vastra-nivastro utpala-mālām vā campaka-mālām vā kumuda-mālām vā tṛṇa-molika-mālām vā śirasā pratīccheya evam evāham āryānanda imān aṣṭa-guru-dharmān śirasā pratīcchāmi catuhi ca patanīyehi dharmehi anadhyacārāya śikṣāṁ śikṣāṁ śikṣiṣyaṁ ||</p>
<p><a class="roth">17</a>atha khalu mahāprajāpatī gautamī sārdhaṁ cchandāyi cchandaka-pālāye dāsa-cchandāye cchandaka-mātare ca pañcahi ca śākiyāni-śatehi sārdhaṁ yena bhagavān tenopasaṁkramitvā bhagavataḥ pādau śirasā vanditvā ekānte asthāsuḥ |</p>
<p><a class="roth">18</a>ekānta-sthitāyo bhikṣuṇīyo bhagavān etad avocat | tasmād iha bhave bhikṣuṇīyo ady-d-agreṇa mahāprajāpatīṁ gautamīṁ saṁghasthavi<span class="choice"><span class="sic">rā</span><span class="corr">rāṁ</span></span> saṁgha-mahatta<span class="choice"><span class="sic">rī</span><span class="corr">rīṁ</span></span> saṁgha-thaviriṇā vikandhāvetha | atha khalu mahāprajāpatī gautamī yena bhagavān tenāñjaliṁ praṇāmayitvā bhagavantam etad avocat | ye ime bhagavan bhikṣuṇīnāṁ aṣṭaguru-dharmā bhagavatā saṁkṣiptena bhāṣitā vistareṇa vibhaktā labhyā te ’smābhir vistareṇa śrotuṁ ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>