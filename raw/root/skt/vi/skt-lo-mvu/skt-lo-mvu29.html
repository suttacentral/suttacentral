<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu29">
<article>
<div class="hgroup">
<p class="division">Mahāvastu</p>
<h1>29. The Buddha in Veśālī</h1>
</div>
<p><a class="sc" id="1"></a>atha bhagavān anupūrveṇa vaiśālīm anuprāptaḥ || bhagavāṃ dāni vaiśālīye sābhyantarabāhirāye svastyayanaṃ karoti | svastyayanagāthāṃ bhāṣati ||</p>
<h2>The Discourse on the Gems</h2>
<blockquote class="gatha">
<p><a class="sc" id="2"></a>namo ’stu buddhāya namo ’stu bodhaye<br>
namo vimuktāya namo vimuktaye |<br>
namo ’stu jñānasya namo ’stu jñānino<br>
lokāgraśreṣṭhāya namo karotha ||</p>
<p><a class="sc" id="3"></a>yānīha bhūtani samāgatāni<br>
bhūmyāni vā yāni va antarīkṣe |<br>
sarvāṇi vā āttamanāni bhūtvā<br>
śṛṇvantu svastyayanaṃ jinena bhāṣitaṃ ||</p>
<p><a class="sc" id="4"></a>imasmiṃ vā loke parasmiṃ vā punaḥ<br>
svargeṣu vā yaṃ ratanaṃ praṇītaṃ |<br>
na taṃ samaṃ asti tathāgatena<br>
<a class="sen" id="sen1.291"></a> devātidevena narottamena |<br>
imaṃ pi buddhe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā</p>
<p><a class="sc" id="5"></a><span class="gap">+ + + + + + + + + + + + + + +</span><br>
<span class="gap">+ + + + + + + + + + + + + + +</span><br>
idaṃ pi dharme ratanaṃ praṇītaṃ |<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="6"></a>yaṃ buddhaśreṣṭho parivarṇaye śuciṃ<br>
yam āhu ānantariyaṃ samādhiṃ<br>
samādhino tasya samo na vidyate |<br>
idaṃ pi dharme ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="7"></a>ye pudgalā aṣṭa sadā praśastā<br>
catvāri etāni yugāni bhonti |<br>
te dakṣiṇīyā sugatena uktāḥ<br>
etāni dinnāni mahatphalāni |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="8"></a>sarvaiva yasya darśanasaṃpadāyo<br>
<a class="sen" id="sen1.292"></a> trayo sya dharmā jahitā bhavanti |<br>
satkāyadṛṣṭīvicikitsitaṃ ca<br>
śīlavrataṃ cāpi yat asti kiṃcit* |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="9"></a>kiṃ cāpi śaikṣo prakaroti pāpaṃ<br>
kāyena vācā yatha cetasāpi |<br>
abhavyo so tasya nigūhanāya<br>
abhavyatā dṛṣṭapatheṣu uktā |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="10"></a>yathā indrakīlo pṛthivīsanniśrito syā<br>
catūrbhi vātehi asaṃprakampi |<br>
tathopamaṃ satpuruṣaṃ vademi<br>
yo āryasatyāni sudeśitāni<br>
gambhīra-arthāni avetya paśyati |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="11"></a>ye āryasatyāni vibhāvayanti<br>
gambhīraprajñena sudeśitāni |<br>
kiṃ cāpi te bhonti bhṛśaṃ pramattā<br>
<a class="sen" id="sen1.293"></a> na te bhavāṃ aṣṭa upādiyanti |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="12"></a>ye yuktayogī manasā succhandasā<br>
naiṣkramyiṇo gautamaśāsanasmiṃ |<br>
te prāptiprāptā amṛtaṃ vigāhya<br>
vimuktacittā nirvṛtiṃ bhuṃjamānā |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="13"></a>kṣīṇaṃ purāṇaṃ navo nāsti saṃcayo<br>
vimuktā āyatike bhavasmiṃ |<br>
te kṣīṇabījā avirūḍhidharmā<br>
nirvānti dhīrā yatha tailadīpā |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="14"></a>agnir yathā prajvalito niṣīde<br>
indhanakṣayā śāmyati vegajāto |<br>
evaṃvidhaṃ dhyāyino buddhaputrāḥ<br>
prajñāya rāgānuśayaṃ grahetvā<br>
adarśanaṃ mṛtyurājasya yānti |<br>
<a class="sen" id="sen1.294"></a> idaṃ pi saṃghe ratanaṃ praṇītaṃ<br>
manuṣyato vā amanuṣyato vā ||</p>
<p><a class="sc" id="15"></a>grīṣmāṇamāse prathame caitrasmiṃ<br>
vane pragulmā yatha puṣpitāgrā<br>
vāteritā te surabhiṃ pravānti |<br>
evaṃvidhaṃ dhyāyino buddhapūtrāḥ<br>
śīlen’ upetā surabhiṃ pravānti |<br>
idaṃ pi saṃghe ratanaṃ praṇītaṃ<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="16"></a>yānīha bhūtāni samāgatāni<br>
bhūmyāni vā yāni va antarīkṣe |<br>
maitrīkarontu sada manuṣyakā prajā<br>
divaṃ cā rātriṃ ca haranti vo baliṃ |<br>
tasmād dhi taṃ rakṣatha apramattā<br>
mātā va putraṃ anukampamānā |<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="17"></a>vipaśyismiṃ viśvabhuvi krakucchande<br>
bhāmakanakamunismiṃ kāśyape<br>
mahāyaśe śākyamunismiṃ gautame |<br>
etehi buddhehi maharddhikehi<br>
yā devatā santi abhiprasannā |<br>
<a class="sen" id="sen1.295"></a> vāḍhaṃ pi taṃ rakṣayantu ca karontu<br>
svastyayanaṃ mānuṣikaprajāye |<br>
tasmā hi taṃ rakṣatha apramattā<br>
mātā va putraṃ anukampamānā |<br>
[etaṃ pi saṃghe ratanaṃ praṇītaṃ]<br>
etena satyena susvasti bhotu<br>
manuṣyato vā amanuṣyato vā ||</p>
<p><a class="sc" id="18"></a>yo dharmacakraṃ abhibhūya lokaṃ<br>
pravartayati sarvabhūtanukampitaṃ |<br>
etādṛśaṃ devamanuṣyaśreṣṭhaṃ<br>
buddhaṃ namasyāmi susvasti bhotu |<br>
dharmaṃ namasyāmi susvasti bhotu<br>
saṃghaṃ namasyāmi susvasti bhotu<br>
manuṣyato vā amanuṣyato vā ||</p>
</blockquote>
<p><a class="sc" id="19"></a>gośṛṅgīye buddhapramukhe bhikṣusaṃghe bhaktaṃ kṛtvā śālavanaṃ niryātitaṃ || lecchavīnām etad abhūṣī || pratibalo asmākam ekako bhagavantaṃ saśrāvakasaṃghaṃ yāvajjīvam upasthihituṃ cīvarapiṇḍapātraśayanāsanaglānapratyayabhaiṣajya­pari­ṣkārehi || api tu tathā kriyatu yathā mahājano puṇyena saṃyujyeyā || manuṣyataṇḍulo ohārīyatu || tehi manuṣyataṇḍulo ohārito paṃcaviṃśam uttaraṃ vā taṇḍulajātā || evaṃ tehi bhagavāṃ saśrāvakasaṃgho saptāham upasthito ||</p>
<blockquote class="gatha">
<p><a class="sc" id="20"></a>śirimantaṃ maheśākhyaṃ varṇavantaṃ yaśasvinaṃ |<br>
<a class="sen" id="sen1.296"></a> saṃbuddhaṃ paryupāsanti candraṃ tārāgaṇā yathā ||</p>
<p><a class="sc" id="21"></a>pītālaṃ­kāravasanāḥ karṇikārā va puṣpitā |<br>
saṃbuddhaṃ paryupāsanti ghanakeyūradhāriṇaḥ ||</p>
<p><a class="sc" id="22"></a>hari­canda­naliptāṃ­gā kāśikottamadhāriṇaḥ |<br>
<span class="gap">+ + + + + + + + + + + + + + + + + + + + + + + +</span><br>
tāṃ devasaṃghāṃ pariṣāṃ samāgatāṃ<br>
śuciṃ sujātāṃ śatapuṇyalakṣaṇāṃ |<br>
sarveṇa buddho abhibhoti tejasā<br>
nakṣatrarājā iva tārakāṇāṃ ||</p>
<p><a class="sc" id="23"></a>candro yathā vigatavalāhake nabhe<br>
abhirocate tāragaṇāṃ prabhāṃkaro |<br>
evaṃ h’ imāṃ kṣatriyabhūmipālāṃ<br>
sarveṇa buddho abhibhoti tejasā ||</p>
<p><a class="sc" id="24"></a>sūryo yathā prabhavati antarīkṣe<br>
ādityamārgasmiṃ sthito virocati |<br>
evaṃ h’ imāṃ kṣatriyabhūmipālāṃ<br>
sarveṇa buddho abhibhoti tejasā ||</p>
<p><a class="sc" id="25"></a>sūryo yathā pratapati antarīkṣe<br>
ādityamārgasmiṃ sthito virocati |<br>
evaṃ h’ imāṃ kṣatriyabhūmipālāṃ<br>
sarveṇa buddho abhibhoti tejasā ||</p>
<p><a class="sc" id="26"></a>padmaṃ yathā kokanadaṃ sujātaṃ<br>
prabhāsitaṃ phullam upetagandhaṃ |<br>
<a class="sen" id="sen1.297"></a> evaṃ p’ imāṃ kṣatriyabhūmipālāṃ<br>
sarveṇa buddho abhibhoti tejasā ||</p>
<p><a class="sc" id="27"></a>śakro yathā asuragaṇapramardako<br>
sahasranetro tridaśābhirocate |<br>
evaṃ imāṃ kṣatriyabhūmipālāṃ<br>
sarveṇa buddho abhibhoti tejasā ||</p>
<p><a class="sc" id="28"></a>brahmā yathā bhūtanukampi sarvāṃ<br>
maruprabhāṃ abhirocati tejasā |<br>
evaṃ imāṃ kṣatriyabhūmipālāṃ<br>
sarveṇa buddho abhibhoti tejasā ||</p>
<p><a class="sc" id="29"></a>daśāṃgupetaṃ pramuṃci śiriṃ śuciṃ<br>
tataś ca buddhvā amṛtaprasādaṃ |<br>
vines’ imāṃ kṣatriyabhūmipālāṃ<br>
dharmaṃ imaṃ pāṇitale va darśaye ||</p>
</blockquote>
<p><a class="sc" id="30"></a>evam āyuṣmatā ānandena bhagavān abhistuto ||</p>
<p><a class="sc" id="31"></a>bhagavāṃ vaiśālakānāṃ lecchavīnāṃ dharmayā kathayā saṃdarśayitvā samuttejayitvā saṃpraharṣayitvā bahūni ca prāṇiśatasahasrāṇi abhivineti || vaiśālakānāṃ lecchavīnāṃ tāvad dānaṃ deyadharmaṃ imāye anumodanāye ||</p>
<blockquote class="gatha">
<p><a class="sc" id="32"></a>yathāpi te madhukarakā sametvā<br>
nānāvidhāṃ kusumarasāṃ grahetvā |<br>
tuṇḍehi pādehi ca saṃharitvā<br>
<span class="gap">+ + + + + + + + + + + + + + +</span> ||</p>
<p><a class="sc" id="33"></a><a class="sen" id="sen1.298"></a> sāmagriye bhavati rasagandhayoso<br>
taṃ saṃstṛtaṃ bhavati madhu praṇītaṃ |<br>
varṇena gandhena rasen’ upetaṃ<br>
bhaiṣajyabhakteṣu ca taṃ upeti ||</p>
<p><a class="sc" id="34"></a>em’ eva grāme nigameṣu vā punaḥ<br>
mahājano bhavati yahiṃ sa āgato |<br>
saputradārā puruṣastriyo ca<br>
kalyāṇakāryeṣu samānacchandā ||</p>
<p><a class="sc" id="35"></a>samoharitvāna dadanti pānaṃ<br>
saṃghasya bhaktāni karonti yāguṃ |<br>
pānāni saṃyaksukhakhādanīyā<br>
rasāṃ ca āryānumatāṃ dadanti ||</p>
<p><a class="sc" id="36"></a>yathāprasādaṃ ca yathānubhāvaṃ<br>
kalpaṃ bahuṃ cāpi samoharitvā |<br>
punar punaḥ denti prasannacittā<br>
samuccayaṃ gacchati puṇyarāśiḥ ||</p>
<p><a class="sc" id="37"></a>abhivādanāṃ­jali­karmaṇo ca<br>
pratyutthāna-m-āsanatāṃ tato ca |<br>
vaiyāvṛtyaṃ dharmanumodanāṃ ca<br>
mahājano prīto karoti puṇyaṃ ||</p>
<p><a class="sc" id="38"></a>te dinnadānā kṛtapuṇyakarmakā<br>
yenaiva vācātha samoharitva vā |<br>
<a class="sen" id="sen1.299"></a> yainaiva ca karmasabhāgatāye<br>
sarve pi te svargam upenti sthānaṃ ||</p>
<p><a class="sc" id="39"></a>divyehi rūpehi samaṃgibhūtā<br>
paricāriyanty apsarasāṃ gaṇehi |<br>
prabhūtabhakṣā pravarānnapānā<br>
vimānaśreṣṭhopagatā ramanti ||</p>
<p><a class="sc" id="40"></a>yadā ca te enti manuṣyalokaṃ<br>
sarve pi āḍhyakuleṣu jātā |<br>
ṛddheṣu sphīteṣu mahādhaneṣu<br>
prabhūtanārīnarasaṃkuleṣu ||</p>
<p><a class="sc" id="41"></a>madhuṃ kṛtaṃ satpuruṣapraśastaṃ<br>
sarvehi puṣpehi sukhāvahāya |<br>
yaṃ kiṃcid artho manasā ca prārthitaḥ<br>
sarvo sa ṛddhyeya yathāmano ca ||</p>
<p><a class="sc" id="42"></a>sarvārthaṃ saṃgamya upetha nirvṛtiṃ<br>
sasarva­saṃs­kārakileśasūdanāṃ |<br>
saṃvarṇaye lokahito mahāprabhuḥ<br>
saputradārā sahajñātibāndhavā ||</p>
</blockquote>
<p><a class="sc" id="43"></a>te dāni lecchavayo bhagavantam āhansuḥ || ayam asmākaṃ bhagavan udyānānāṃ mahā-udyānaṃ yad idaṃ mahāvanaṃ sakūṭāgāraśālaṃ | taṃ ca bhagavato saśrāvakasaṃghasya dema niryātema || bhagavāṃ dāni bhikṣūn āmantresi || tena hi bhikṣavo anujānāmi ārāmārthaṃ vihārārthaṃ kalpārthaṃ || bhagavāṃ dāni mahāvanāto cāpālaṃ cetiyaṃ āgataḥ || lecchavayo <a class="sen" id="sen1.300"></a> pṛcchanti || kahiṃ bhagavāṃ || bhikṣavo āhansuḥ || eṣa vāsiṣṭhāho bhagavāṃ mahāvanāto yena cāpālaṃ cetiyaṃ tenopasaṃkrānto divāvihārāya || te dāni lecchavayo āhansuḥ || dema bhagavato cāpālaṃ cetiyaṃ saśrāvakasaṃghasya niryātema || aparakāle lecchavikā mahāvanam āgatā bhagavato pādavandakā bhagavāṃ ca kṛtabhaktakṛtyo saptāmracetiyaṃ gato divāvihārāya || lecchavayo bhikṣūṇāṃ pṛcchanti || āryā kahiṃ bhagavān* || bhikṣū āhansuḥ || eṣa vāsiṣṭhāho bhagavāṃ kṛtabhaktakṛtyo yena saptāmracetiyaṃ ten’ upasaṃkrānto divāvihārāya || te dāni lecchavayo yena saptāmracetiyaṃ ten’ upasaṃkramitvā bhagavataḥ pādau śirasā vanditvā bhagavantam etad avocat* || dema bhagavaṃ saptāmracetiyaṃ bhagavato saśrāvakasaṃghasya niryātema || evaṃ bahuputracetiyaṃ gautamakaṃ cetiyaṃ kapinahyaṃ cetiyaṃ || bhūyo cāpi bhagavān kṛtyabhaktakṛtyo mahāvanāto yena markaṭahradatīraṃ cetiyan ten’ upasaṃkrānto divāvihārāya || lecchavayo āgatā mahāvanaṃ bhagavato pādavandakāḥ || bhikṣūṇāṃ pṛcchanti || āryā kahiṃ bhagavān* || bhikṣū āhansu || eṣa vāsiṣṭhāho bhagavāṃ kṛtabhaktakṛtyo yena markaṭahradatīraṃ ten’ upasaṃkrānto divāvihārāya || te dāni yena markaṭahradatīraṃ cetiyan ten’ upasaṃkramitvā bhagavataḥ pādau śirasā vanditvā bhagavantam etad uvāca || dema markaṭahradatīraṃ cetiyaṃ bhagavataḥ saśrāvakasaṃghasya niryātema || āmrapālīye bhagavataḥ saśrāvakasaṃghasya bhaktaṃ kṛtvā āmravanaṃ niryātitaṃ || bālikāye bhagavataḥ saśrāvakasaṃghasya bhaktaṃ kṛtvā bālikāchavī niryātitā ||</p>
<p class="endsection">iti śrīmahāvastu-avadāne chatravastuṃ samāptaṃ ||</p>
<blockquote class="gatha">
<p><a class="sc" id="44"></a>atha apari­mitayaśa­dharma­rājño<br>
navavidhaśāsana­dharma­kośarakṣo |<br>
<a class="sen" id="sen1.301"></a> bhavatu gaṇavaro cirasthitiko<br>
śiripravaro acalo yathā sumerū ||</p>
</blockquote>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
