<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu13">
<article>
<div class="hgroup">
<p class="division">Mahāvastu</p>
<h1>13. The Sixth Bhūmi</h1>
</div>
<blockquote class="gatha">
<p><a class="sc" id="1"></a><a class="sen" id="sen1.121"></a> tataḥ sthaviraḥ kāśyapaḥ kātyāyanam athābravīt* |<br>
kiṃ cittaṃ bodhisatvānāṃ paṃcamāyāṃ vipaścitāṃ ||</p>
</blockquote>
<p><a class="sc" id="2"></a>tataḥ kātyāyanasthaviraḥ munikāśyapaṃ dhutadharmadharaṃ gāthayādhyabhāṣi ||</p>
<blockquote class="gatha">
<p><a class="sc" id="3"></a>alpās­vādanibaddho ’yaṃ lokāvarto ’tidāruṇaḥ |<br>
<span class="gap">+ + + + + + + + + + + + + + + + + +</span> jāyate ||</p>
</blockquote>
<p><a class="sc" id="4"></a>evam ukte āyuṣmān mahākāśyapaḥ āyuṣmantaṃ mahākātyāyanam uvāca || kṣetram iti ||</p>
<blockquote class="gatha">
<p><a class="sc" id="5"></a>tataḥ sthaviraḥ kātyāyanaḥ mahākāśyapam athābravīt* |<br>
śrūyatāṃ lokanāthānāṃ kṣetraṃ tatvārthaniśritaṃ ||</p>
<p><a class="sc" id="6"></a>upakṣetraṃ ca vakṣyāmi teṣāṃ paramavādināṃ |<br>
tāni niśamya vākyāni śāsanaṃ ca naravara ||</p>
<p><a class="sc" id="7"></a>ekaṣaṣṭiṃ trisahasrāṇi buddhakṣetraṃ parīkṣitaṃ |<br>
ato caturguṇaṃ jñeyam upakṣetraṃ tathāvidhaṃ ||</p>
</blockquote>
<p><a class="sc" id="8"></a>evam ukte āyuṣmāṃ mahākāśyapaḥ āyuṣmantaṃ mahākātyāyanam uvāca || kiṃ punar bho jinaputra sarveṣu buddhakṣetreṣu utpadyanti samyaksaṃbuddhā utāho keṣucid eva utpadyanti || evam ukte āyuṣmān mahākātyāyana āyuṣmantaṃ mahākāśyapaṃ gāthābhiḥ adhyabhāṣe ||</p>
<blockquote class="gatha">
<p><a class="sc" id="9"></a>kiṃcit eva bhavati apariśūnyaṃ<br>
<a class="sen" id="sen1.122"></a> kṣetram apratimarūpadharehi |<br>
kṣetrakoṭinayutāni bahūni<br>
śūnyakāni puruṣapravarehi ||</p>
<p><a class="sc" id="10"></a>durlabho hi varalakṣaṇadhārī<br>
dīrghakālasamudāgatabuddhī |<br>
sarvadharmakuśalo atitejaḥ<br>
sarvasatvasukhatādharasatvo iti ||</p>
</blockquote>
<p><a class="sc" id="11"></a>evam ukte āyuṣmān mahākāśyapa āyuṣmantaṃ mahākātyāyanam uvāca || khalu bho jinaputra ko hetuḥ kaḥ pratyayaḥ yaṃ ekasmiṃ kṣetre dvau samyaksaṃbuddhau nopapadyanti iti || evam ukte āyuṣmān mahākātyāyana āyuṣmantaṃ mahākāśyapaṃ gāthābhiḥ adhyabhāṣate ||</p>
<blockquote class="gatha">
<p><a class="sc" id="12"></a>yat kāryaṃ naranāgena buddhakarma suduḥkaraṃ |<br>
tat sarvaṃ paripūreti eṣā buddhāna dharmatā ||</p>
<p><a class="sc" id="13"></a>asamartho yadi siyād buddhadharmeṣu cakṣumāṃ |<br>
tato duve mahātmānau utpadyete tathāgatau ||</p>
<p><a class="sc" id="14"></a>taṃ cāsamarthasadbhāvaṃ varjayanti maharṣiṇāṃ |<br>
tasmāt duve na jāyante ekakṣetre nararṣabhau ||</p>
<p><a class="sc" id="15"></a>na jātu sāvaśeṣeṣu buddhadharmeṣu śruyyate |<br>
nirvṛtāḥ puruṣaśreṣṭhā atītādhve jinātmajā ||</p>
<p><a class="sc" id="16"></a><a class="sen" id="sen1.123"></a> anāgatā atikrāntā saṃbuddhā ye ca sāṃprataṃ |<br>
kṛtena buddhadharmeṇa nirvāyanti narottamā iti ||</p>
</blockquote>
<p><a class="sc" id="17"></a>evam ukte āyuṣmān mahākāśyapaḥ āyuṣmantaṃ mahākātyāyanam uvāca || katamāni bho jinaputra samprati anyāni buddhakṣetrāṇi yatraitarhi samyaksaṃbuddhā dharmaṃ deśayantīti || evam ukte āyuṣmān mahākātyāyana āyuṣmantaṃ mahākāśyapaṃ gāthābhir adhyabhāṣe ||</p>
<blockquote class="gatha">
<p><a class="sc" id="18"></a>purastime diśo bhāge buddhakṣetraṃ sunirmitaṃ |<br>
tatra mṛgapatiskandho nāmena jinapuṅgavaḥ ||</p>
<p><a class="sc" id="19"></a>purastime diśo bhāge buddhakṣetraṃ kṛtāgadaṃ |<br>
tatra siṃhahanur nāma jino dvātriṃśalakṣaṇaḥ ||</p>
<p><a class="sc" id="20"></a>purastime diśo bhāge buddhakṣetraṃ vibhūṣitaṃ |<br>
tatra lokagurur nāma sarvadarśī mahāmuniḥ ||</p>
<p><a class="sc" id="21"></a>purastime diśo bhāge buddhakṣetram akaṇṭhakaṃ |<br>
tatra jñānadhvajo nāma śāstā śāsati prāṇināṃ ||</p>
<p><a class="sc" id="22"></a>purastime diśo bhāge buddhakṣetram avekṣitaṃ |<br>
tatra kanakabimbābho jino nāmena sundaraḥ ||</p>
<p><a class="sc" id="23"></a>dakṣiṇasmiṃ diśo bhāge buddhakṣetraṃ drumadhvajaṃ |<br>
tatra anihato nāma saṃbuddho devananditaḥ ||</p>
<p><a class="sc" id="24"></a>dakṣiṇasmiṃ diśo bhāge buddhakṣetraṃ manoramaṃ |<br>
tatra nāmena saṃbuddho cārunetro mahāmuniḥ ||</p>
<p><a class="sc" id="25"></a><a class="sen" id="sen1.124"></a> dakṣiṇasmiṃ diśo bhāge buddhakṣetram akardamaṃ |<br>
tatra nāmena saṃbuddho mālādhārī vināyakaḥ ||</p>
<p><a class="sc" id="26"></a>paścimasmiṃ diśo bhāge buddhakṣetram avigrahaṃ |<br>
tatra nāmena saṃbuddho ambaro bhavasūdanaḥ ||</p>
<p><a class="sc" id="27"></a>uttarasmiṃ diśo bhāge buddhakṣetraṃ manoramaṃ |<br>
tatra nāmena saṃbuddho pūrṇacandro vidhiśrutaḥ ||</p>
<p><a class="sc" id="28"></a>heṣṭimasmiṃ diśo bhāge buddhakṣetraṃ suniṣṭhitaṃ |<br>
tatra nāmena saṃbuddho dṛḍhabāhus tathāgataḥ ||</p>
<p><a class="sc" id="29"></a>upariṣṭā diśo bhāge buddhakṣetram anuddhṛtaṃ |<br>
tatra buddho mahābhāgo nāmena arisūdanaḥ ||</p>
<p><a class="sc" id="30"></a>buddha­kṣetra­sahas­rāṇi anekāni ataḥ paraṃ |<br>
buddhakṣetrasahasrāṇāṃ koṭī na prajñāyate ’parā ||</p>
<p><a class="sc" id="31"></a>buddha­kṣetrāṇāṃ śūnyānāṃ koṭī na prajñāyate ’ntarā |<br>
lokadhātūsahasrāṇāṃ koṭī na prajñāyate ’ntarā ||</p>
<p><a class="sc" id="32"></a>yathā saṃsāracakrasya pūrvā koṭī na prajñāyate |<br>
tathāiva lokadhātūnāṃ pūrvā koṭī na prajñāyate ||</p>
<p><a class="sc" id="33"></a>atikrāntānāṃ buddhānāṃ pūrvā koṭī na prajñāyate |<br>
praṇidhentāna bodhāya pūrvā koṭī na prajñāyate ||</p>
<p><a class="sc" id="34"></a>avaivartika­dharmāṇāṃ pūrvā koṭī na prajñāyate |<br>
abhiṣekabhūmiprāptānāṃ pūrvā koṭī na prajñāyate ||</p>
<p><a class="sc" id="35"></a><a class="sen" id="sen1.125"></a> tuṣiteṣu vasantānāṃ pūrvā koṭī na prajñāyate |<br>
tuṣitebhyaś cyavantānāṃ pūrvā koṭī na prajñāyate ||</p>
<p><a class="sc" id="36"></a>mātu kukṣau śayantānāṃ pūrvā koṭī na prajñāyate |<br>
sthitānāṃ mātuḥ kukṣau tu pūrvā koṭī na prajñāyate ||</p>
<p><a class="sc" id="37"></a>jāyamānānāṃ vīrāṇāṃ pūrvā koṭī na prajñāyate |<br>
jātānāṃ lokanāthānāṃ pūrvā koṭī na prajñāyate ||</p>
<p><a class="sc" id="38"></a>aṅkeṣu gṛhyamāṇānāṃ pūrvā koṭī na prajñāyate |<br>
pādāni vikramantānāṃ pūrvā koṭī na prajñāyate ||</p>
<p><a class="sc" id="39"></a>mahāhāsaṃ hasantānāṃ pūrvā koṭī na prajñāyate |<br>
diśāṃ vilokayantānāṃ pūrvā koṭī na prajñāyate ||</p>
<p><a class="sc" id="40"></a>aṅkena dhāriyantānāṃ pūrvā koṭī na prajñāyate |<br>
upanīyamānānāṃ gandharvaiḥ pūrvā koṭī na prajñāyate ||</p>
<p><a class="sc" id="41"></a>pūrebhyo niṣkramantānāṃ pūrvā koṭī na prajñāyate |<br>
bodhimūlam upentānāṃ pūrvā koṭī na prajñāyate ||</p>
<p><a class="sc" id="42"></a>prāpnuvantānāṃ tathāgatajñānaṃ pūrvā koṭī na prajñāyate |<br>
dharmacakraṃ pravartentānāṃ pūrvā koṭī na prajñāyate ||</p>
<p><a class="sc" id="43"></a>satvakoṭī vinentānāṃ pūrvā koṭī na prajñāyate |<br>
siṃhanādaṃ nadantānāṃ pūrvā koṭī na prajñāyate ||</p>
<p><a class="sc" id="44"></a>āyuḥsaṃskāraṃ utsṛjantānāṃ pūrvā koṭī na prajñāyate |<br>
nirvāyantānāṃ vīrāṇāṃ pūrvā koṭī na prajñāyate ||</p>
<p><a class="sc" id="45"></a><a class="sen" id="sen1.126"></a> nirvṛtānāṃ śayantānāṃ pūrvā koṭī na prajñāyate |<br>
dhyāpiyantānāṃ vīrāṇāṃ pūrvā koṭī na prajñāyate ||</p>
<p><a class="sc" id="46"></a>evam etaṃ yathābhūtaṃ śāstupūgaṃ vijānatha |<br>
kvacit kvacit ca saṃbuddho buddhakṣetreṣu dṛśyate ||</p>
</blockquote>
<p><a class="sc" id="47"></a>evam ukte āyuṣmān mahākāśyapo āyuṣmantaṃ mahākātyāyanam uvāca || yadi bho jinaputrā ettakā samyaksaṃbuddhā eko ca samyaksaṃbuddho aparimitān satvā parinirvāpayati nanu acireṇa kālena sarvasatvān parinirvāpayiṣyanti | evam ayaṃ lokaḥ sarveṇa sarvaśūnyaṃ bhaviṣyati sarvasatvavirahita iti || evam ukte āyuṣmān mahākātyāyana āyuṣmantaṃ mahākāśyapa gāthābhiḥ adhyabhāṣe ||</p>
<blockquote class="gatha">
<p><a class="sc" id="48"></a>samanantara­saṃ­pūraṃ śūnyaṃ bhavatu sarvadā |<br>
apratiṣṭham anālambanaṃ niviṣṭaṃ bhavatu sarvadā ||</p>
<p><a class="sc" id="49"></a>yattikā pṛthivīdhātu satvā bahutarakā ato |<br>
pṛthagjanā khu nirdiṣṭā tena paramadarśinā ||</p>
<p><a class="sc" id="50"></a>śṛṇvatāṃ puruṣavarasya śāsanaṃ bahunāṃ kutaḥ |<br>
paryanto bheṣyati satvānām iti uktaṃ maharṣiṇeti ||</p>
</blockquote>
<p><a class="sc" id="51"></a>evam ukte āyuṣmān mahākāśyapo āyuṣmantaṃ mahākātyāyanam uvāca || ye ime bho <a class="sen" id="sen1.127"></a> jinaputra satvā samyaksaṃbodhāye praṇidhenti te te katibhir ākāraiḥ ṣaṣṭhyāyāṃ bhūmau vartamānāḥ saptamāyāṃ bhūmau vivartanta iti || evam ukte āyuṣmān mahākātyāyana āyuṣmantaṃ mahākāśyapam uvāca || dubhi khalu bho dhutadharmadhara ākārair bodhisatvā bodhāya praṇidhento ṣaṣṭhyāyāṃ bhūmau vartamānāḥ saptamāyāṃ bhūmau vivartanti || katamehi dubhi || saṃj­ñāvedayitanirodhasamā­pattiyo ca spṛhayanti yasmiṃś ca kāle samyaksaṃbuddhā satvaparijñayā ahaṃ mahātmā śamīkaro tti devatāṃ satkṛtya avahitaśrotā śṛṇvanti || ye hi kecid bho dhutadharmadhara bodhisatvāḥ ṣaṣṭhyāyāṃ bhūmau vartamānāḥ saptamāyāṃ bhūmau vivartensu vivartanti vivartiṣyanti vā sarve imehi dubhi ākārehi vivartanti vivartensu vivartiṣyanti iti ||</p>
<blockquote class="gatha">
<p><a class="sc" id="52"></a>evaṃ eṣā ṣaṣṭhī bhūmir bhavati teṣāṃ guṇavarāṇāṃ |<br>
hariṇapatīnāṃ hitāna maharṣiṇāṃ bodhisatvānām iti ||</p>
</blockquote>
<p class="endsection">iti śrīmahāvastu-avadāne ṣaṣṭhī bhūmiḥ samāptā ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
