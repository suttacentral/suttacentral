<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu45">
<article>
<div class="hgroup">
<p class="division">Mahāvastu</p>
<h1>45. The Śiri Jātaka</h1>
</div>
<p><a class="sc" id="1"></a>bhikṣū bhagavantam āhansuḥ || vīryeṇa bhagavatā yaśodharā labdhā || bhagavān āha || na bhikṣavo etarahiṃ eva mayā yaśodharā vīryeṇa labdhā anyadāpi mayā eṣā vīryeṇa labdhā || bhikṣū bhagavantam āhansuḥ || anyadāpi bhagavan* || bhagavān āha || anyadāpi bhikṣavaḥ ||</p>
<p><a class="sc" id="2"></a>bhūtapūrvaṃ bhikṣavaḥ atītamadhvāne vāravālinagare brāhmaṇaḥ trayāṇāṃ vedānāṃ pārago sanirghaṇṭhakaiṭhabhānāṃ itihāsapaṃcamānāṃ akṣarapadavyākaraṇe kuśalo so yaṃ ācāryo brāhmaṇavedeṣu paṃca māṇavakaśatāni vedāṃ mantrāṃ vācayati || tasya dāni brāhmaṇasya śirir nāma dhītā prāsādikā darśanīyā paramāye śubhāye varṇapuṣkaratāye samanvāgatā ||</p>
<p><a class="sc" id="3"></a><a class="sen" id="sen2.90"></a> tasyedāni brāhmaṇasya samudrapaṭṭane yajñaṃ kārayantena yājyena tasya uṣādhyāyasya preṣitaṃ | svayaṃ vāgacche kaṃcid vā preṣehi arthamātraṃ te dāsyāmi || so teṣāṃ paṃcānāṃ vaṭukaśatānām āha || ko vo tra utsahati samudrapaṭṭanaṃ gantuṃ amukasya sārthavāhasya mūlaṃ | yo gamiṣyati tasya śirikāṃ māṇavikāṃ dāsyāmi || tatra māṇavako paṇḍito ca utthānavanto ca vīriyavanto ca | tasya tahiṃ śiriye adhimātraṃ premaṃ | so utsahito upādhyāya ahaṃ gamiṣyāmi || so tena upādhyāyena lekhaṃ dattvā yānapātram aruhiya visarjito ||</p>
<p><a class="sc" id="4"></a>so anupūrveṇa samudrapaṭṭanaṃ gataḥ | tena taṃ lekhaṃ tasya sārthavāhasya upanāmitaṃ || tena sārthavāhena tam upādhyāyasya lekhaṃ vācetvā ratnāni ca hiraṇyasuvarṇaṃ dattvā visarjito || so tato pi samudrapaṭṭanāto yatra kāle yānapātre vāravāliṃ prasthito so tena yānapātreṇa anupūveṇa vāravāliṃ āgato | so dāni tataḥ yānapātrāto pratināvaṃ āruhiṣyatīti | saṃmarde ca samāne sā poṭalikā samudre patitā || tasya māṇavasya bhavati | iyaṃ mayā īdṛśena yatnena samudrapaṭṭanāto ānetvā iha pratināvaṃ āruhantena samudre patitā ti | ko atra upāyo bhaveya yena etaṃ dhanaṃ labheyaṃ | nāsti anyo upāyo nānyatra etaṃ samudraṃ utsiñcāmi || so lohavaddhakaṃ tattakaṃ ādāya samudrakūlam āgataḥ | so samudrakūle vaddhakaṃ nikṣipitvā kacchāṃ bandhati samudradevatā ca brāhmaṇaveṣeṇa upasaṃkramitvā āhansuḥ || kim idaṃ || māṇava āha || utsicāmi <a class="sen" id="sen2.91"></a> mahodadhiṃ || brāhmaṇa āha || mahodako na śakṣyati utsaṃcituṃ || māṇavo āha ||</p>
<blockquote class="gatha">
<p><a class="sc" id="5"></a>dīrghā brahmā ahorātrā lohavardhaṃ ca tattakaṃ |<br>
dakṣasya apramattasya na śirī bhavati durlabhā ||</p>
<p><a class="sc" id="6"></a>śṛṇotha vīryaṃ puruṣottamasya<br>
balaṃ ca sthāmaṃ ca parākramaṃ ca |<br>
yaṃ māṇavo pi purimāsu jātiṣu<br>
etasya arthe avatīrṇo sāgaraṃ ||</p>
<p><a class="sc" id="7"></a>tadā maṇi tasya praṇaṣṭam āsīt*<br>
so va babhāṣe kṣapayiṣya sāgaraṃ |<br>
karotha yatnaṃ yaṃ maṇiṃ labheyaṃ<br>
mā anapekṣī duḥkhitā bhaviṣyatha ||</p>
<p><a class="sc" id="8"></a>suvarṇanāgāsurayakṣarākṣasā<br>
trastā abhū yāni samudramadhye |<br>
yathā ca meghāni samākulāni<br>
ninādanirghoṣaṃ viniścaranti ||</p>
<p><a class="sc" id="9"></a>atha devatā uggami sāgarāto<br>
saṃtrastā vyavalokayati caturdiśaṃ |<br>
sā addasāsi māṇavam utsahantaṃ<br>
utsiñcituṃ kṣapayituṃ ca sāgaraṃ ||</p>
<p><a class="sc" id="10"></a>sā uttaritvā purato tam abravīt*<br>
kiṃ māṇava mārgasi sāgarāto |<br>
<a class="sen" id="sen2.92"></a> ākhyāhi asmākaṃ vayaṃ api anu-<br>
dāsyāma māpadya vihanyamānaḥ ||</p>
<p><a class="sc" id="11"></a>maṇī mama devate atra naṣṭo<br>
so haṃ gaveṣāmi mahāsamudre |<br>
āpaṃ kṣapitvāna maṇiṃ labheyaṃ<br>
tasyārtham utsiṃci mahāsamudraṃ ||</p>
<p><a class="sc" id="12"></a>bahūni bālāni caranti loke<br>
arthe ca dharmeṣu ca vipramūḍhā |<br>
tuvaṃ pi bho paramabuddhi māṇava<br>
yaṃ durlabhaṃ loki tuvaṃ gaveṣasi ||</p>
<p><a class="sc" id="13"></a>aśīti pūgā caturo ca vāriṇo<br>
niryāti yasyāpi na tena jñāyati |<br>
heṣṭā ca toyasya anantapāṇī<br>
kathaṃ tuvaṃ utsahase kṣapetuṃ ||</p>
<p><a class="sc" id="14"></a>upenti yatra bahavo sravantiyo<br>
vṛṣṭi anantā prapatanti sāgaro |<br>
āvāsabhūto ca maharddhikānāṃ<br>
kathaṃ tu utsaryati dharmaśāstraṃ ||</p>
<p><a class="sc" id="15"></a>yas tvaṃ akarmaṃ kuruṣe durbuddhiḥ<br>
sakhinnagātro nacireṇa bheṣyasi |<br>
taḍāgamātraṃ na prabhosi śoṣituṃ<br>
naiva tuhyaṃ pratirūpaṃ māṇavā ||</p>
<p><a class="sc" id="16"></a><a class="sen" id="sen2.93"></a> yaṃ codayitvā paribhāṣi devate<br>
tatrārthaṃ paśāmi te chinnasāgaraṃ |<br>
śrotaṃ na khaneya na mūlam uddharet*<br>
na tv antaraṃ yasya na pāram uttaret* ||</p>
<p><a class="sc" id="17"></a>nāhaṃ kuśīdo svamaṇiṃ tyajeyaṃ<br>
dhanaṃ haritvāhaṃ śameyaṃ vīryaṃ |<br>
karontu bhūtā vacanaṃ mameha<br>
tathā bhaṇeyaṃ na tathā bhaṇeyaṃ |<br>
hutāśanaṃ prajvalitaṃ na saṃname<br>
sacandratārāṃ parivartaye mahīṃ ||</p>
<p><a class="sc" id="18"></a>[sā devatā tatra vicintayanti]<br>
dātavyaṃ me taṃ maṇi māṇavasya<br>
yathā na eṣo kṣapaye samudraṃ |<br>
eṣo ca gṛhyāna maṇiṃ praṇītaṃ<br>
gacche māṇava siddhayānapātro ||</p>
<p><a class="sc" id="19"></a>sarvatra vīryavān sādhu kuśīdo duḥkhaṃ jīvati |<br>
so yaṃ vīryaprabhāvena dhanam ādāya gacchati ||</p>
<p><a class="sc" id="20"></a>pūrvenivāsaṃ bhagavān pūrvejātim anusmaran* |<br>
jātakam idam ākhyāsi śāstā bhikṣuṇam antike ||</p>
<p><a class="sc" id="21"></a>te skandhā tāni dhātūni tāni āyatanāni ca |<br>
ātmānaṃ ca adhikṛtya bhagavān tam arthaṃ vyākare ||</p>
<p><a class="sc" id="22"></a><a class="sen" id="sen2.94"></a> anavarāgrasmiṃ saṃsāre yatra me uṣitaṃ purā |<br>
māṇavako tadā āsi śiri āsī yaśodharā |<br>
etam arthaṃ vijānetvā evaṃ dhāretha jātakaṃ ||</p>
</blockquote>
<p><a class="sc" id="23"></a>evam imaṃ aparimitaṃ bahuduḥkhaṃ uccanīcacaritaṃ purāṇaṃ vigatajvaro vigatabhayo aśoko svajātakaṃ bhagavāṃ bhāṣati bhikṣusaṃghamadhye || bhagavān āha || syāt khalu puna bhikṣavo yuṣmākam evam asyād anyaḥ sa tena kālena tena samayena māṇavako bhavati yasya taṃ mahāsamudre dhanaṃ patitaṃ | na khalv etad evaṃ draṣṭavyaṃ | tat kasya hetoḥ | ahaṃ so bhikṣavo tena kālena tena samayena māṇavako abhūṣi || syāt khalu punar bhikṣavo yuṣmākam evam asyād anyā sā tena kālena tena samayena vāravālīnagare brāhmaṇasya śiri nāma sā mānavakadhītā abhūṣi | na khalv etad evaṃ draṣṭavyaṃ | tat kasya hetoḥ | eṣā sā bhikṣavaḥ yaśodharā tena kālena tena samayena vāravāliye nagare brāhmaṇasya śiri nāma dhītā abhūṣi | tadāpi mayā eṣā vīryeṇa labdhā etarahiṃ pi eṣā mayā vīryeṇa labdhā ||</p>
<p class="endsection">iti śrīśirijātakaṃ samāptaṃ ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
