<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu66">
<article>
<div class="hgroup">
<p class="division">Mahāvastu</p>
<h1>66. The Kuśa Jātaka (2)</h1>
</div>
<blockquote class="gatha">
<p><a class="sc" id="1"></a><a class="sen" id="sen3.1"></a>abhūṣi rājā ikṣvāku vārāṇasyāṃ mahābalo |<br>
mahāyaśo vijitāvī tasya putro na prajāyitha ||</p>
<p><a class="sc" id="2"></a>tasya abhūṣi cittaṃ sya tasmiṃ kāle maharddhikaṃ |<br>
yaṃ nūnāhaṃ strīyāgāraṃ osireyaṃ triḥ pakṣataḥ ||</p>
<p><a class="sc" id="3"></a>caturdaśiṃ paṃcadaśiṃ yāvat pakṣasya aṣṭamiṃ |<br>
so stryāgāram ośirati prajārthaṃ so narādhipaḥ ||</p>
<p><a class="sc" id="4"></a>tā hṛṣṭamanasaṃkalpā sarvālaṃkārabhūṣitā |<br>
mṛgikā iva saṃtrastāḥ dvāre dvāre upāgami ||</p>
<p><a class="sc" id="5"></a>kācit* jalpantiyo lobhenti aparā ca hasantiyo |<br>
aparā ca dhāvamānā uccāvacam anudhāvati ||</p>
<p><a class="sc" id="6"></a>sarvā pracalitā āsī sarvā āsi pramūrchitā |<br>
ikṣvākurājanagaraṃ rājapatnīhi mūrchitaṃ ||</p>
<p><a class="sc" id="7"></a><span class="gap">+ + + + + + + + + + + + + + +</span><br>
kāle vikāle āgacche brāhmaṇo mama santike ||</p>
<p><a class="sc" id="8"></a>prativedayatha me kṣipram api yācanako siyā |<br>
api yācanako asya yatra dinnaṃ mahāphalaṃ ||</p>
<p><a class="sc" id="9"></a>tato śakro vicinteti trayastriṃśānam īśvaraḥ ||</p>
<p><a class="sc" id="10"></a><a class="sen" id="sen3.2"></a> purohitasy’ imaṃ karmaṃ yaṃ rājā kartum icchati ||</p>
<p><a class="sc" id="11"></a>so ca jīrṇo bhavitvāna bhagno daṇḍaparāyaṇo |<br>
vepamānehi gātrehi rājadvāram upāgataḥ ||</p>
<p><a class="sc" id="12"></a>tato saṃcārakaṃ dūtaṃ brāhmaṇo etad abravīt* ||</p>
<p><a class="sc" id="13"></a>prativedehi me kṣipraṃ draṣṭuṃ icche narādhipaṃ ||</p>
<p><a class="sc" id="14"></a>tataḥ saṃcārako dūtaḥ rājānam etad abravīt* |<br>
brāhmaṇo devam anuprāpto rājānaṃ draṣṭum icchati ||</p>
<p><a class="sc" id="15"></a>svāgataṃ te mahābrahma atha te anurāgataṃ |<br>
kim icchasi kim eṣāṇo kenārtho kiṃ dadāmi te ||</p>
<p><a class="sc" id="16"></a>śrutaṃ me evaṃ ikṣvāku janasya iha bhāṣato |<br>
rājā stryāgāram osirati triḥ pakṣasya narādhipa ||</p>
<p><a class="sc" id="17"></a>caturdaśiṃ paṃcadaśiṃ yāva pakṣasya aṣṭamiṃ |<br>
putrārthiko naraśreṣṭho evaṃ me śruta bhāṣitaṃ ||</p>
<p><a class="sc" id="18"></a>so haṃ ca taṃ ghoṣaṃ śrutvā hṛṣṭapramuditendriyaḥ |<br>
stryārthiko iha gaccheyaṃ tena me pratimānaya ||</p>
</blockquote>
<p><a class="sc" id="19"></a>rājā āha ||</p>
<blockquote class="gatha">
<p><a class="sc" id="20"></a>ehi kṣipraṃ kaṃcukīya nārīyo darśaye lahuṃ |<br>
yāya se syād abhiprāyo tāyadya tam anugrahe ||</p>
<p><a class="sc" id="21"></a>so dāni kaṃcukīyena brāhmaṇo tam antaḥpuraṃ ||</p>
<p><a class="sc" id="22"></a>praveśito tasya devī aliṃdā tada vuccati ||</p>
</blockquote>
<p><a class="sc" id="23"></a><a class="sen" id="sen3.3"></a> brāhmaṇo āha ||</p>
<blockquote class="gatha">
<p><a class="sc" id="24"></a>eṣā eva me bhavatu yeyaṃ tiṣṭhati māninī |<br>
tiṣṭhamānā anavadyāṃgī mukham aśrūhi siṃcati ||</p>
</blockquote>
<p><a class="sc" id="25"></a>kubjakā āha ||</p>
<blockquote class="gatha">
<p><a class="sc" id="26"></a>icchasi tuvaṃ sthavira yuvatīhi paricāritaṃ |<br>
na ca tvāṃ kācid yuvati pāṇināpi parāmṛśe ||</p>
<p><a class="sc" id="27"></a>icchasi tuvaṃ sthavira yuvatīhi paricāritaṃ |<br>
na ca tvāṃ kācid yuvati pādenāpi parāmṛśe ||</p>
<p><a class="sc" id="28"></a>pūtivalī palitamukho vadarīkusumo va vāso durgandhaḥ |<br>
chagalo va gandhaprāpto apagaccha na me tvayā kāryaṃ ||</p>
</blockquote>
<p><a class="sc" id="29"></a>rājā āha ||</p>
<blockquote class="gatha">
<p><a class="sc" id="30"></a>vṛttiṃ vo demi dhanaṃ vā dhānyaṃ vā grāmavarāṇi vā |<br>
tam eva dāniṃ bhuṃjāhi kiṃ alindāya kāhisi ||</p>
</blockquote>
<p><a class="sc" id="31"></a>brāhmaṇo āha ||</p>
<blockquote class="gatha">
<p><a class="sc" id="32"></a>kāsano mūrchito cāhaṃ mūrchiyāmi muhur muhuḥ |<br>
omūtremi svakāṃ śayyāṃ eṣā me utthapeṣyati ||</p>
<p><a class="sc" id="33"></a>tūṣṇīṃ bhohi tuvaṃ kubje varṇakam eva pīṣahi |<br>
priyo ahaṃ aliṃdāye na tuvaṃ manasīkara ||</p>
<p><a class="sc" id="34"></a><a class="sen" id="sen3.4"></a> tūṣṇīṃ bhohi tuvaṃ kubje mālām eva ca gūhasi |<br>
priyo ahaṃ aliṃdāye na tuvaṃ manasīkara ||</p>
</blockquote>
<p><a class="sc" id="35"></a>rājā āha ||</p>
<blockquote class="gatha">
<p><a class="sc" id="36"></a>saced rājakule piṇḍaṃ brāhmaṇa bhoktum icchasi |<br>
tam eva dāni bhuṃjāhi kim alindāya kāhisi ||</p>
</blockquote>
<p><a class="sc" id="37"></a>brāhmaṇo āha ||</p>
<blockquote class="gatha">
<p><a class="sc" id="38"></a>mā bhavān rājā ikṣvāku dattaṃ samanutapyaye |<br>
priyaṃ yadi pravāretvā paścāt samanutapyasi |<br>
āmantremi ca gacchāmi yaṃ na desi nimantritaṃ ||</p>
</blockquote>
<p><a class="sc" id="39"></a>rājā āha ||</p>
<blockquote class="gatha">
<p><a class="sc" id="40"></a>na brahma anutapyāmi bhohi tvaṃ tuṣito punaḥ |<br>
sarvā pi te upasthāntu aliṃdāye saha imā ||</p>
<p><a class="sc" id="41"></a>imāṃ ca vṛṣaliṃ kubjāṃ maithunārthaṃ dadāmi te |<br>
dāsī vā te ayaṃ bhotu nehi nāṃ yena icchasi ||</p>
</blockquote>
<p><a class="sc" id="42"></a>kubjā āha ||</p>
<blockquote class="gatha">
<p><a class="sc" id="43"></a>viṣaṃ khādiya mariṣyaṃ sacen me deva dāsyasi |<br>
imaṃ vā theraṃ bhagnāṃgaṃ mārayiṣyaṃ rahogataṃ ||</p>
</blockquote>
<p><a class="sc" id="44"></a>brāhmaṇo āha ||</p>
<blockquote class="gatha">
<p><a class="sc" id="45"></a>sarvakubjāhi me vairaṃ yā kācit pṛthivyāśritā |<br>
yatrāyaṃ vṛṣalī kubjā mama icchati hiṃsituṃ ||</p>
</blockquote>
<p><a class="sc" id="46"></a><a class="sen" id="sen3.5"></a> rājā āha ||</p>
<blockquote class="gatha">
<p><a class="sc" id="47"></a>te vayaṃ dharmadharā sma sarvajīvehi brāhmaṇa |<br>
gacchāsi mā me garhanto mahyaṃ karohi bhaṇḍanaṃ ||</p>
<p><a class="sc" id="48"></a>mṛto va jīrṇo vidhvaṃsī guruvāsī ca brāhmaṇa |<br>
ete loke pratikūlā kṛṣṇasarpo va roṣito ||</p>
<p><a class="sc" id="49"></a>[sace rājakule piṇḍaṃ brāhmaṇa bhoktum icchasi |<br>
tam evaṃ brāhmaṇa bhuñjāhi kim aliṃdāya kāhisi ||</p>
</blockquote>
<p><a class="sc" id="50"></a>brāhmaṇo āha ||</p>
<blockquote class="gatha">
<p><a class="sc" id="51"></a>āsāṃprataṃ na ikṣvāku yaṃ varaṃ no labhāmatha |<br>
yaṃ me striyaṃ pravāretvā paścāt samanutapyasi ||</p>
<p><a class="sc" id="52"></a>āmantremi ca gacchāmi dattvā rājānutapyasi |<br>
yo me strībhiḥ pravāretvā mithyākaroṣi yācanāṃ ||</p>
</blockquote>
<p><a class="sc" id="53"></a>rājā āha ||</p>
<blockquote class="gatha">
<p><a class="sc" id="54"></a>na brahma anutapyāmi bhohi no taruṇo punaḥ |<br>
sarvā pi te upasthāntu aliṃdāya saha imā ||</p>
<p><a class="sc" id="55"></a>imāṃ bhadra ramāpehi brāhmaṇa yāvad icchasi |<br>
āstṛtasmiṃ śayane bhohi sā tava syā vaśānugā ||</p>
<p><a class="sc" id="56"></a>so tāṃ haste grahetvāna suśroṇitanumadhyamāṃ |<br>
rudanmukhīm aśrukaṇṭhīṃ rājadvārāto niṣkrame ||</p>
<p><a class="sc" id="57"></a>rājakulāto niṣkramya anuprākāre kuṭi nirmitā |</p>
</blockquote>
<p><a class="sc" id="58"></a><a class="sen" id="sen3.6"></a> śakro āha ||</p>
<blockquote class="gatha">
<p><a class="sc" id="59"></a>sunivastrā bhavitvāna ehi bhadre ramāmatha |<br>
abhimukhī ramāpehi mā bhavāhi parāṅmukhī |<br>
prahṛṣṭā me ramāpehi varan te rāmito ahaṃ ||</p>
<p><a class="sc" id="60"></a>hasantī me ramāpehi varan te rāmito ahaṃ |<br>
ehi bhadre ramāpehi varaṃ te rāmito ahaṃ ||</p>
<p><a class="sc" id="61"></a>vinā tandrāya utthehi alinde pūjito ahaṃ |<br>
gatvā rājānaṃ vedesi prīto bhohi jitaṃ mayā ||</p>
</blockquote>
<p><a class="sc" id="62"></a>śakreṇa taṃ brāhmaṇaveṣam antarahāyitvā svakena rūpeṇa sthito || sarvāṃ diśāṃ varṇena obhāsayitvā sthito | aliṃdāye dṛṣṭvātha viparyayāvasthānam utpannaṃ || sā dāni śakreṇa vareṇa pravāritā | tāye pi putro varito putraṃ me varaṃ dehi || śakro āha ||</p>
<blockquote class="gatha">
<p><a class="sc" id="63"></a>śakro ham asmi devendro trayastriṃśānam īśvaraḥ |<br>
varaṃ varehi kalyāṇi yat kiṃcit* manasīcchasi ||</p>
</blockquote>
<p><a class="sc" id="64"></a>devī āha ||</p>
<blockquote class="gatha">
<p><a class="sc" id="65"></a>śakraś ce me varaṃ dadyāt trayastriṃśānam īśvaraḥ |<br>
putraṃ ahaṃ varaṃ yācāmi etaṃ śakra varaṃ dada ||</p>
</blockquote>
<p><a class="sc" id="66"></a>śakra āha ||</p>
<blockquote class="gatha">
<p><a class="sc" id="67"></a>sacet sumanasā <span class="gap">+ + +</span> alindā ramayāsi me |<br>
utpadye yācito putro sujāto rāṣṭravardhano ||</p>
<p><a class="sc" id="68"></a>siṃhabāhu subalavāṃ varṇarūpeṇa śobhanaḥ |<br>
<a class="sen" id="sen3.7"></a> utpadyiṣyati te putro sujāto rāṣṭravardhano ||</p>
<p><a class="sc" id="69"></a>siṃhāsupīḍo balavāṃ so bhaviṣyati pāpako |<br>
kuśasamajño saprajñāno pararāṣṭrapramardano ||</p>
</blockquote>
<p><a class="sc" id="70"></a>śakreṇa devīya bhaiṣajyaguḍikā dinnā | imāṃ oghṛṣitvā jihvāgreṇa svādesi tataḥ te putro bhaviṣyati || sā dāni devī tāṃ bhaiṣajyaguḍikāṃ aṃśukakoṇake baddhitvā rājakulaṃ gatā | gatvā rājño ākhyāsi || śakro so devānām indro tena brāhmaṇaveṣeṇa āgato sa ca me suṣṭhu upacīrṇo iyaṃ ca me bhaiṣajyaguḍikā dinnā nighṛṣitvā jihvāyāṃ svādesi tato te putro bhaviṣyati || rājā āha ||</p>
<blockquote class="gatha">
<p><a class="sc" id="71"></a>prasannamukhavarṇā tvaṃ smitapūrvaṃ ca prekṣasi |<br>
bhoti khalu uttamārthāya edṛśī varṇasampadā ||</p>
</blockquote>
<p><a class="sc" id="72"></a>devī āha ||</p>
<blockquote class="gatha">
<p><a class="sc" id="73"></a>indreṇa me mahārāja putro datto mahābalo |<br>
siṃhāsupīḍo balavāṃ pararāṣṭrapramardano ||</p>
</blockquote>
<p><a class="sc" id="74"></a>rājā ruṣito āha ||</p>
<blockquote class="gatha">
<p><a class="sc" id="75"></a>imāṃ gale gṛhītvāna nāśetha vijitā mama |<br>
yā me āṇāṃ pratikrośe na tām icchāmi prekṣituṃ ||</p>
</blockquote>
<p><a class="sc" id="76"></a>so dāni gulikām ācchinditvā tāsāṃ ekūnānāṃ paṃcadevīśatānāṃ dinnā | sā eva na labhati asyā virūpo putro bhaviṣyati || sā pṛcchati kahiṃ sā guḍikā oghṛṣṭā | atra niṣidāyāṃ || tāye dāni udakena kledayitvāna gulikāya leśaṃ kuśāgreṇa <a class="sen" id="sen3.8"></a> svāditaṃ || evaṃ sarvehi paṃcahi devīśatehi kukṣi pratilabdho navānāṃ vā daśānāṃ vā māsānām atyayena sarvā paṃca devīśatāni prasūtāḥ paṃca kumāraśutā sujātāḥ ||</p>
<p><a class="sc" id="77"></a>yāvad ikṣvākusmiṃ kālagate kuśena rājyaṃ pratilabdhaṃ || so dāni kuśo mātaram āha amātyāni ca || bhāryāṃ me agramahiṣīm ānetha || mātā tam āha || ko te pāpakasya bhāryāṃ pratirūpāṃ dāsyati pāpikāṃ te ānayiṣyāmi ||</p>
<blockquote class="gatha">
<p><a class="sc" id="78"></a>pāpikāṃ yadi me ambe bhāryāram ānayiṣyasi |<br>
na te haṃ pāpikāṃ bhāryāṃ pāṇināpi parāmṛśe ||</p>
<p><a class="sc" id="79"></a>mama tvaṃ pāpikāṃ bhāryāṃ amba ānayitum icchasi ||</p>
<p><a class="sc" id="80"></a>na te haṃ pāpikāṃ bhāryāṃ pādenāpi parāmṛśe ||</p>
</blockquote>
<p><a class="sc" id="81"></a>aliṃdā āha ||</p>
<blockquote class="gatha">
<p><a class="sc" id="82"></a>sukho putraka saṃvāso anyonyasamalakṣaṇā |<br>
samānavarṇā ubhaye nānyonyam abhiniṃdati ||</p>
<p><a class="sc" id="83"></a>abhimanyati kalyāṇī patiṃ dṛṣṭvāna pāpakaṃ |<br>
varaṃ te pāpikā bhāryā pāpako hi si putrakā ||</p>
</blockquote>
<p><a class="sc" id="84"></a>rājā āha ||</p>
<blockquote class="gatha">
<p><a class="sc" id="85"></a>na me śrutaṃ vā dṛṣṭaṃ vā rājāno bhonti durbhagāḥ |<br>
pāpikāhi vā nārīhi pravicāreti nararṣabho ||</p>
<p><a class="sc" id="86"></a>rājā aham asmi kṣatriyo vijitāvī mahābalo |<br>
prabhūtakośo balavāṃ dravyakāmā hi nāriyo ||</p>
<p><a class="sc" id="87"></a>pararāṣṭrehi nārīyo sarvālaṃkārabhūṣitāḥ |<br>
ānīyanti dhanakrītā yeṣāṃ dūraṃ pitur gṛhaṃ ||</p>
<p><a class="sc" id="88"></a><a class="sen" id="sen3.9"></a> tasya bhāryāram ānesi madrakarājasya dhītaraṃ |<br>
sarvācārehi saṃpannāṃ sarvāṅgopetāṃ prajāpatīṃ ||</p>
</blockquote>
<p><a class="sc" id="89"></a>sā dāni kanyā śvaśruya uktā || asmākaṃ ikṣvākukule dharmaṃ dvādaśa varṣāṇi bhartā na draṣṭavyo iti || teṣāṃ dāni śayanagṛhe pradīpā na dīpyanti || sudarśanā āha kuśasya rājño ||</p>
<blockquote class="gatha">
<p><a class="sc" id="90"></a>idaṃ rājakulaṃ sphītam anantaratanākaraṃ |<br>
atha divā vā rātrau vā pradīpaṃ na labhāmahe ||</p>
<p><a class="sc" id="91"></a>naiva rātriṃ vā divaṃ vā paśyāma itaretaraṃ |<br>
anyamanyam apaśyantā āsāmahe rahogatā ||</p>
<p><a class="sc" id="92"></a>iha mo tamasaṃgrahe vasāmo andhakārake |<br>
andhānāṃ viya saṃvāso tathā me pratibhāyati ||</p>
</blockquote>
<p><a class="sc" id="93"></a>rājā āha ||</p>
<blockquote class="gatha">
<p><a class="sc" id="94"></a>ahaṃ etaṃ na jānāmi ko artho kisya vā punaḥ |<br>
ambāṃ me gatvā pṛcchāhi sā te taṃ vyākariṣyati ||</p>
</blockquote>
<p><a class="sc" id="95"></a>sā dāni prabhātāye rātriye śvaśruye pādāni vanditvā āha ||</p>
<blockquote class="gatha">
<p><a class="sc" id="96"></a>idaṃ rājakulaṃ sphītaṃ anantaratanākaraṃ |<br>
atha divā vā rātriṃ vā pradīpaṃ na labhāmatha ||</p>
<p><a class="sc" id="97"></a>naiva rātriṃ vā divā vā paśyāmo itaretaraṃ |<br>
anyamanyaṃ na paśyantā āsāmatha rahogatā ||</p>
<p><a class="sc" id="98"></a><a class="sen" id="sen3.10"></a> iha mo tamasaṃgrahe saṃvasāmo ndhakārake |<br>
andhānāṃ viya saṃvāso tathemaṃ pratibhāyati ||</p>
</blockquote>
<p><a class="sc" id="99"></a>śvaśru āha ||</p>
<blockquote class="gatha">
<p><a class="sc" id="100"></a>yadā dvādaśavarṣan te putraṃ drakṣye prajāpati |<br>
tadā drakṣyatha anyonyaṃ devā me upayācitā ||</p>
</blockquote>
<p><a class="sc" id="101"></a>sudarśanā āha ||</p>
<blockquote class="gatha">
<p><a class="sc" id="102"></a>pāpakaṃ punar āryā yaṃ devānām upayācitaṃ |<br>
dīrgharātraṃ na drakṣyāma anyamanyasamāgamaṃ ||</p>
</blockquote>
<p><a class="sc" id="103"></a>devīye kautūhalam utpannaṃ rājaṃ paśyituṃ || sā dāni śvaśruṃ vijñapeti || śvaśru nāṃ āha || putri śuve te darśanaṃ dattaṃ paśyāhi || alindāye kuśadrumo rājākṛtyā rājāsane upaviśāpito | kuśo pi cchattraṃ dhāreti kumārā pi amātyā pi naigamajānapadā pi svakasvakeṣu āsaneṣu upaviṣṭā || sudarśanā rājaṃ paśyitvā sarvāñ ca pariṣadaṃ tuṣṭā chattradhāraṃ dṛṣṭvā manasaṃ pratihataṃ || sā dāni sudarśanā śvaśruyam āha || śobhano rājā śobhanā rājakumārā śobhanā ca pariṣā chattradhāro punar adekṣiyo | etena tāye sarājikāye pariṣāye śrī upahanyati | yadi eṣa chattradhāro atra na dṛśye evam eṣā pariṣā sarājikā śobheya || śvaśru imām āha || mā putri evaṃ jalpāhi na tvam etasya cchattradhārasya māhātmyaṃ jānāsi | mahātmā eṣa <a class="sen" id="sen3.11"></a> mahābalo eṣo śīlavāṃ mahādhano etasyānubhāvena vayaṃ sarve sukhitā || sā dāni śayanagatā rājānam āha ||</p>
<blockquote class="gatha">
<p><a class="sc" id="104"></a>na nūnaṃ tvaṃ labhe anyaṃ lokasmiṃ chattradhārakaṃ |<br>
yādṛśo te ayaṃ deva ahirīko anotrapo ||</p>
</blockquote>
<p><a class="sc" id="105"></a>rājā āha ||</p>
<blockquote class="gatha">
<p><a class="sc" id="106"></a>kin nu rūpeṇa kalyāṇi api cāyaṃ mahābalo |<br>
mahābalo ti kṛtvāna eṣo smākaṃ hi rocati ||</p>
<p><a class="sc" id="107"></a>kiṃ nu rūpeṇa kalyāṇi api cāyaṃ mahādhano |<br>
mahādhano ti kṛtvāna eṣo smākaṃ hi rocati ||</p>
<p><a class="sc" id="108"></a>kiṃ nu rūpeṇa kalyāṇi api cāyaṃ śūro siyā |<br>
sa śūro iti kṛtvāna eṣo smākaṃ hi rocati ||</p>
<p><a class="sc" id="109"></a>kiṃ nu rūpeṇa kalyāṇi api cāyaṃ suśīlavān* |<br>
suśīlavāni ti kṛtvāna eṣo ’smākaṃ hi rocati ||</p>
<p><a class="sc" id="110"></a>kiṃ nu rūpeṇa kalyāṇi api cāyaṃ mahāsvaro |<br>
etasya anubhāvena vayaṃ sarve jīvāmatha ||</p>
<p><a class="sc" id="111"></a>sukhamitro ca me sahāyo priyo prāṇasamo ca me |<br>
etasya me vinābhāve ubhaye pi na bhavematha ||</p>
</blockquote>
<p><a class="sc" id="112"></a>devī dāni sarvā ca antaḥpuro padmasaraḥ prekṣituṃ gatā || tatra rājā prakṛtyaiva padmasaram otaritvā āsati | devī otīrṇamātrā tena gṛhītā | devī jānati dakarākṣasena <a class="sen" id="sen3.12"></a> gṛhītā ti || antaḥpurikāhi puṣpavṛṣṭī pi mocitā || rājā āha ||</p>
<blockquote class="gatha">
<p><a class="sc" id="113"></a>agamāsi devī udyānaṃ vāpipadminiprekṣikā |<br>
na me padmāni ānesi na khu te haṃ priye priyo ||</p>
</blockquote>
<p><a class="sc" id="114"></a>devī āha ||</p>
<blockquote class="gatha">
<p><a class="sc" id="115"></a>agamaṃ deva udyānaṃ vāpiyodake snāyituṃ |<br>
piśācaṃ addarśiṃ tatra mūrchitā prapate bhṛśaṃ ||</p>
<p><a class="sc" id="116"></a>yo ca te chattraṃ dhāreti yo ca padmavane abhū |<br>
manye ekinā striyā jātā tādṛśam asya lakṣaṇaṃ ||</p>
</blockquote>
<p><a class="sc" id="117"></a>devī ca aparakālena antaḥpureṇa sārdhaṃ āmravanaṃ prekṣikā nirgatā || rājā prakṛtyaiva āmravanaṃ gatvā āmra-udyāne sthitaḥ || tatra tena devī aṇvantī gṛhītā || devī jānati vanarākṣasena gṛhītā ti | antaḥpurikāhi puṣpavṛṣṭi pi mocitā || rājā śayanagṛhe devīṃ āha ||</p>
<blockquote class="gatha">
<p><a class="sc" id="118"></a>agamāsi devi āmravanaṃ vardhamānaṃ nirīkṣikā |<br>
na me āmrāṇi ānesi na khu te haṃ priye priyo ||</p>
</blockquote>
<p><a class="sc" id="119"></a>devī āha ||</p>
<blockquote class="gatha">
<p><a class="sc" id="120"></a>agamaṃ deva āmravanaṃ vardhamānaṃ nirīkṣakā |<br>
piśācaṃ addarśiṃ tatra mūrchitā prapate bhṛśaṃ ||</p>
<p><a class="sc" id="121"></a><a class="sen" id="sen3.13"></a> manye ekinā striyā jātā yo tava cchattraṃ dhāraye |<br>
yo ca padmavane āsi yo ca āmravane abhū ||</p>
</blockquote>
<p><a class="sc" id="122"></a>hastiśālā dāni ādīptā | rājā svayaṃ kacchaṃ bandhitvā hastino muṃcati | asinā bandhanāni cchindati paṭalāni vāhyatomukhaṃ kṣipati ||</p>
<blockquote class="gatha">
<p><a class="sc" id="123"></a>nārāyaṇa­saṃ­ghaṭano rājā balena hastinaḥ |<br>
pāṇinā gṛhya kṣipati hastān mokṣitā dīptakā ||</p>
</blockquote>
<p><a class="sc" id="124"></a>antaḥpurikā rājño varṇaṃ bhāṣanti | aho rājño parākramo ti | anyatarāpi kubjā rājño varṇaṃ bhāṣati |</p>
<blockquote class="gatha">
<p><a class="sc" id="125"></a>siṃhāsupīḍo balavāṃ śobhe sucipulo mahāṃ |<br>
khe candro iva ābhāti samantaparimaṇḍalaṃ ||</p>
<p><a class="sc" id="126"></a>cakoratāmranayanaḥ kāmadevo va śobhati |<br>
hastino mokṣaye rājā sthāmopeto nararṣabhaḥ ||</p>
</blockquote>
<p><a class="sc" id="127"></a>rājā āha ||</p>
<blockquote class="gatha">
<p><a class="sc" id="128"></a>bhadrikā khu ayaṃ kubjā yā rājānaṃ praśaṃsati |<br>
kāśikāni te vastrāṇi dadāmi caturo ahaṃ ||</p>
<p><a class="sc" id="129"></a>mahendraka­rāja­dhītā rājānaṃ dṛśya duḥkhitā |<br>
ayaṃ nāma mama bhartā evaṃrūpo ti (śokitā) ||</p>
</blockquote>
<p><a class="sc" id="130"></a><a class="sen" id="sen3.14"></a> madrakarājadhītā āha ||</p>
<blockquote class="gatha">
<p><a class="sc" id="131"></a>na bhāṣantīye kubjāye jihvāye asti cchedako |<br>
sutīkṣṇena śastreṇa yā rājānaṃ praśaṃsati ||</p>
</blockquote>
<p><a class="sc" id="132"></a>kubjā āha ||</p>
<blockquote class="gatha">
<p><a class="sc" id="133"></a>pratitarjenti rājāno bandhena ca vadhena ca |<br>
tasmāsya varṇaṃ bhāṣāmi rakṣaṃ jīvitam ātmano ||</p>
</blockquote>
<p><a class="sc" id="134"></a>devī āha ||</p>
<blockquote class="gatha">
<p><a class="sc" id="135"></a>na paśyāmi na drakṣyāmi ko artho jīvitena me |<br>
adyaivāhaṃ gamiṣyāmi purā prāṇā jananti me ||</p>
<p><a class="sc" id="136"></a>sā dāni kupitā devī madrakarājasya ātmajā |<br>
kubjādvitīyā yānena svakaṃ jñātikulaṃ gatā ||</p>
</blockquote>
<p><a class="sc" id="137"></a>mātāpi putraśokena tālayaṣṭīva bhagnā bhūmyāṃ nipatitā |</p>
<blockquote class="gatha">
<p><a class="sc" id="138"></a>sā ca sālasya va yaṣṭi cchinnā paraśunā yathā ||</p>
<p><a class="sc" id="139"></a>evaṃ mediniyaṃ pati putraśokasamanvitā ||</p>
</blockquote>
<p><a class="sc" id="140"></a>rājā bhāryāśokaduḥkhito gantukāmaḥ bhāryām anveṣituṃ mātā duḥkhitā rājānaṃ kuśaṃ gāthāye pratyabhāṣati ||</p>
<blockquote class="gatha">
<p><a class="sc" id="141"></a>aho mama mandabhāgyāye artho paryāhṛto kule |<br>
paṃcaśatayojanāto mahendradhītā ihāgatā ||</p>
<p><a class="sc" id="142"></a>śaktubhakṣā janapadā nityaṃ kambalaprāvṛtā ||</p>
<p><a class="sc" id="143"></a>lūhabhuktā lūhakarmā kathaṃ mārgaṃ gamiṣyasi ||</p>
</blockquote>
<p><a class="sc" id="144"></a><a class="sen" id="sen3.15"></a> rājā āha ||</p>
<blockquote class="gatha">
<p><a class="sc" id="145"></a>nṛtyagītavādyakrīḍāye cittamāyāśatena vā |<br>
vividhehi upāyehi vṛttiṃ kalpeyam ātmano ||</p>
</blockquote>
<p><a class="sc" id="146"></a>rājā bhrātaraṃ kuśadrumam rājye sthāpayitvā amātyāni saṃdiśitvā ||</p>
<blockquote class="gatha">
<p><a class="sc" id="147"></a>mātaram abhivādayitvā kṛtvāna ca pradakṣiṇaṃ |<br>
tato vīṇāṃ gṛhītvāna prākrame uttarāmukhaḥ ||</p>
</blockquote>
<p><a class="sc" id="148"></a>so dāni madrakaviṣayasya anyasmiṃ grāme vāsopagato anyatarāye vṛddhāye pratiśayaṃ dinnaṃ | tadaho ca tatra grāme vīṇāvādyena ārādhito | tasya prabhūtaṃ khādyabhojyaṃ dinnaṃ mahantaṃ gopiṭakaṃ khajjakasya mahatī ca alindā bhaktasya dadhighaṭakaṃ ca nānāprakārāṇi ca vyaṃjanāni || vṛddhāye etad abhūṣi || eṣa asau ekam āhāraṃ kṛtvā śuve gamiṣyati etaṃ ca mama dvemāsikaṃ bhaktaṃ bhaviṣyati | kuśenāpi vṛddhāye ālāpaṃ ānayantena taṃ khajjakasya gopiṭakaṃ ekadukāye sarvaṃ khāditaṃ | sā ca odanasya mahatī aliṃdā yo aṣṭānāṃ vā navānāṃ vā taṇḍula-odanānāṃ pāko sarvaṃ bhuktaṃ | tāni ca vyaṃjanāni taṃ dadhikalaśaṃ | vṛddhā nirāśā ||</p>
<blockquote class="gatha">
<p><a class="sc" id="149"></a>avidhāvidhaṃ praviśitha antako iha āgato |<br>
piśāco mānuṣarūpeṇa yo mām icchati khādituṃ ||</p>
</blockquote>
<p><a class="sc" id="150"></a>kuśo āha ||</p>
<blockquote class="gatha">
<p><a class="sc" id="151"></a>sarve vasanti grāmasmiṃ ye ca kāyena pāpakā |<br>
ekarātriṃ vasitvāna śuve gaṃsāmi ambike ||</p>
</blockquote>
<hr>
<p><a class="sc" id="152"></a><a class="sen" id="sen3.16"></a>so dāni ekarātroṣito kanyakubjaṃ gataḥ mālākāram allīno tathā pūrve śilpikajātī paścāt* mahānasaṃ | rājāpi ārādhito yāvadrājño priyo ti kṛtvā antarpurikāhi antaḥpuraṃ praveśīyati krīḍāpanako bhaviṣyati || antaḥpurikā pi mahendrakasyāpi dhītaro pṛṣṭhena vahati | sudarśanāpi tena vāhiyamānena asātā vāreti |</p>
<blockquote class="gatha">
<p><a class="sc" id="153"></a>kiṃ dāni ahaṃ karomi kasya vā garahāmy ahaṃ |<br>
uttrāsayati mān dṛṣṭvā samudre rājñaso yathā ||</p>
<p><a class="sc" id="154"></a>kiṃ dāni ahaṃ karomi kasya vā garahāmy ahaṃ |<br>
uttrāsayati mān dṛṣṭvā mṛgī bhrāntā va lubdhakaṃ ||</p>
<p><a class="sc" id="155"></a>anūrjako yenāgato rātriṃdivam anuvrajan* |<br>
gaccha kuśa svakaṃ rājyaṃ nechāmi durvarṇaṃ ahaṃ ||</p>
</blockquote>
<p><a class="sc" id="156"></a>rājā āha ||</p>
<blockquote class="gatha">
<p><a class="sc" id="157"></a>ahaṃ supriyo te syāme suśroṇi tanumadhyame |<br>
tava kāmehi mahantaṃ rājyaṃ pi nābhiprārthaye ||</p>
<p><a class="sc" id="158"></a>nāhaṃ gamiṣyāmi susaṃvṛtoru<br>
diśāṃ na jānāmi yato smi āgato |<br>
saṃmūḍharūpo vicarāmi loke<br>
matto smi kāmaiḥ mṛgamandalocane ||</p>
</blockquote>
<p><a class="sc" id="159"></a>devī āha ||</p>
<blockquote class="gatha">
<p><a class="sc" id="160"></a>vikṣepo tava cittasya yaṃ anicchantim icchasi |<br>
akāmāṃ rāja kāmesi naitat paṇḍitalakṣaṇaṃ ||</p>
</blockquote>
<p><a class="sc" id="161"></a><a class="sen" id="sen3.17"></a> kuśo āha ||</p>
<blockquote class="gatha">
<p><a class="sc" id="162"></a>akāmāṃ vā sakāmāṃ vā yo naro labhate priyāṃ |<br>
lābhaṃ tatra praśaṃsanti alābho tatra pāpako ||</p>
</blockquote>
<p><a class="sc" id="163"></a>devī āha ||</p>
<blockquote class="gatha">
<p><a class="sc" id="164"></a>prabhosi strīsahasraṃ pi ekarātreṇa rāmituṃ |<br>
ekastriyāye kāmena mahadduḥkhaṃ nigacchasi ||</p>
</blockquote>
<p><a class="sc" id="165"></a>rājā āha ||</p>
<blockquote class="gatha">
<p><a class="sc" id="166"></a>netaṃ duḥkhaṃ prajānāmi yaśasvinī varṇalābhinī |<br>
yaṃ sucīrṇe brahmacaryasmiṃ tvaṃ me bhāryā bhaviṣyati ||</p>
</blockquote>
<p><a class="sc" id="167"></a>devī āha ||</p>
<blockquote class="gatha">
<p><a class="sc" id="168"></a>dhig astu te brahmacaryaṃ aghan te bhotu pāpakaṃ |<br>
sunakhīṃ vā śṛgālīṃ vā paratra kāmayiṣyasi ||</p>
</blockquote>
<p><a class="sc" id="169"></a>kuśo āha ||</p>
<blockquote class="gatha">
<p><a class="sc" id="170"></a>mā evaṃ avaca bhadre suśroṇi tanumadhyame |<br>
śramaṇā pi hime sādhu brahmacaryeṇa śobhate ||</p>
<p><a class="sc" id="171"></a>te pi bhadre sucīrṇena iha cīrṇena śobhate |<br>
svargeṣu upapadyanti tridaśe kāmakāmino ||</p>
<p><a class="sc" id="172"></a>tan te bhadre ahaṃ brūmi suśroṇi tanumadhyame |<br>
na te anyo pati asti iti siṃhasvaro kuśaḥ ||</p>
</blockquote>
<p><a class="sc" id="173"></a>devī āha ||</p>
<blockquote class="gatha">
<p><a class="sc" id="174"></a>saced va satyaṃ vacanaṃ naimittānāṃ bhaviṣyati |<br>
na te bhāryā bhaviṣyāmi kāmaṃ chindāhi khaṇḍaśaḥ ||</p>
</blockquote>
<p><a class="sc" id="175"></a><a class="sen" id="sen3.18"></a> rājā āha ||</p>
<blockquote class="gatha">
<p><a class="sc" id="176"></a>nāhaṃ chettuṃ tavechāmi suśroṇi tanumadhyame |<br>
acchinnā yeva tvaṃ bhadre mama bhāryā bhaviṣyasi ||</p>
<p><a class="sc" id="177"></a>mahāntaṃ ca mama rājyaṃ bahūśvaṃ bahupauruṣaṃ |<br>
anantabahupradānaṃ bahvācchādanabhojanaṃ ||</p>
<p><a class="sc" id="178"></a>so haṃ rājyaṃ ca rāṣṭraṃ ca cchorayitvā ihāgataḥ |<br>
tava kāmehi samantarājyaṃ nābhiprārthaye ||</p>
</blockquote>
<p><a class="sc" id="179"></a>devī āha ||</p>
<blockquote class="gatha">
<p><a class="sc" id="180"></a>pāṣāṇe khanase kūpaṃ karṇikāreṇa karṇikāṃ |<br>
vātaṃ jālena bandhesi anicchantīṃ yam icchasi ||</p>
<p><a class="sc" id="181"></a>akānto kiṃ kāmayasi <span class="gap">+ + + + + +</span> ||</p>
<p><a class="sc" id="182"></a>gaccha kuśa svakaṃ rājyaṃ ātmānaṃ kiṃ kilāmasi ||</p>
</blockquote>
<p><a class="sc" id="183"></a>rājā āha ||</p>
<blockquote class="gatha">
<p><a class="sc" id="184"></a>na etaṃ kilamathaṃ mahyaṃ brahmacaryaṃ idaṃ mama |<br>
paratra me tuvaṃ bhāryā mahyaṃ bhadre bhaviṣyasi ||</p>
</blockquote>
<p><a class="sc" id="185"></a>devī āha ||</p>
<blockquote class="gatha">
<p><a class="sc" id="186"></a>etan tava brahmacaryaṃ upāttaṃ bhotu pāpakaṃ |<br>
sunakhīṃ vā śṛgālīṃ vā gardabhīṃ vābhiprārthaye ||</p>
<p><a class="sc" id="187"></a>rājaputro śūro vīro yuddhasmiṃ apratipudgalo |<br>
kuśo ’yam ārūḍhaprajño idaṃ vacanam abravīt* ||</p>
<p><a class="sc" id="188"></a><a class="sen" id="sen3.19"></a> gacchanto te ahaṃ bhadre suśroṇi tanumadhyame |<br>
nigaḍehi te bandheyaṃ kin te kuryu sajātayo ||</p>
</blockquote>
<p><a class="sc" id="189"></a>devī āha ||</p>
<blockquote class="gatha">
<p><a class="sc" id="190"></a>tam eva dharmam aparādhya yan te utpāditaṃ purā |<br>
tam eva dharmaṃ smaramāṇo tvaṃ me bandhitum icchasi ||</p>
</blockquote>
<p><a class="sc" id="191"></a>rājā āha ||</p>
<blockquote class="gatha">
<p><a class="sc" id="192"></a>prabhomi te ahaṃ bhadre bandhayitvā prajāpatī |<br>
yen icchakaṃ pracāretuṃ pitā te kiṃ kariṣyati ||</p>
<p><a class="sc" id="193"></a>prabhosi strīsahasraṃ pi ekarātreṇa rāmituṃ |<br>
tvam eva me varaṃ bhadre śuddhadanti prajāpati ||</p>
</blockquote>
<p><a class="sc" id="194"></a>devī āha ||</p>
<blockquote class="gatha">
<p><a class="sc" id="195"></a>jānāmi te mahārāja balavāṃ tvaṃ naraṣabha |<br>
durvarṇo durdṛśo cāsi duḥsparśo ca mahīpati ||</p>
<p><a class="sc" id="196"></a>sthūloṣṭho sthūlaśiro ca sthūlāṅgo si mahodaro |<br>
paśyituṃ tvāṃ na icchāmi mā ātmānaṃ kilāmaye ||</p>
</blockquote>
<p><a class="sc" id="197"></a>devī āha ||</p>
<blockquote class="gatha">
<p><a class="sc" id="198"></a>ete udviddhaprākārāṃ aṭṭāṭṭālakakholakā |<br>
yo vā vahati nāgehi etaṃ hi vārayanti te ||</p>
<p><a class="sc" id="199"></a><span class="gap">+ + + + + + + + + + + + + + + + + + + + + + + + + + +</span><br>
ete śaktīhi yudhyanti tomarehi śarehi ca |<br>
asīhi ca sutīkṣṇehi tvāṃ labheyaṃ prajāpati ||</p>
</blockquote>
<hr>
<p><a class="sc" id="200"></a><a class="sen" id="sen3.20"></a>rājā dāni mahendrako dhītaraṃ paribhāṣati | kiṃ tvaṃ tādṛśaṃ rājānaṃ yasya pratirājānaḥ trasanti taṃ choḍitvā ihāgatā || ayaṃ cāhaṃ saptahi rājānehi uparuddho tava kṛtena | eṣo dāni te eteṣāṃ saptānāṃ rājñāṃ sapta khaṇḍāni kṛtvā dāsyāmīti ||</p>
<blockquote class="gatha">
<p><a class="sc" id="201"></a>sā dāni bhītā rājadhītā aśrukaṇṭhā rudanmukhī |<br>
vāripūrṇehi netrehi idaṃ vacanam abravīt* ||</p>
<p><a class="sc" id="202"></a>sacet* mām amba ghātensuḥ kṣatriyā dūragāmino |<br>
asthīni me samānetvā ekamante dahāpaye ||</p>
<p><a class="sc" id="203"></a>ekamante dahāpetvā elūkaṃ mama kāraye |<br>
elūkaṃ me karitvāna karṇikāram āropaye ||</p>
<p><a class="sc" id="204"></a>tato ca puṣpite sante vasantasmiṃ himāntake |<br>
tato me ambe smareyāsi evaṃvarṇā mamātmajā ||</p>
<p><a class="sc" id="205"></a>tato ca so rājaputro yuddhasmi kovido kuśo |<br>
saṃrūḍhaprajñāno asti samādāpya iti sthitā ||</p>
<p><a class="sc" id="206"></a>imāṃ bandhitvāna bhāgabhāgaṃ karitvāna kṣatriyā |<br>
saṃgrāmaṃ ca daditvāna tataḥ kṣemaṃ bhaviṣyati ||</p>
<p><a class="sc" id="207"></a><a class="sen" id="sen3.21"></a> tataḥ ca (sā rājaputraṃ) kṣatriyāṇī yaśasvinī |<br>
vepamānehi gātrehi idaṃ vacanam abravīt* ||</p>
<p><a class="sc" id="208"></a>satyan te pratijānāmi rājaputra mahābala |<br>
yadi te kocid aparādhye ācare va narādhipaḥ ||</p>
</blockquote>
<p><a class="sc" id="209"></a>kuśo āha ||</p>
<blockquote class="gatha">
<p><a class="sc" id="210"></a>ahaṃ pi te prajānāmi śuddhadanti prajāpati ||</p>
<p><a class="sc" id="211"></a>yadi te kadācid bhūyo pi ācareyaṃ ito paraṃ ||</p>
<p><a class="sc" id="212"></a>tato prajāpatīmātā aśrukaṇṭhī rudanmukhī |<br>
vāripūrṇehi netrehi idaṃ vacanam abravīt* ||</p>
<p><a class="sc" id="213"></a>ko nu veṇo vā pāṇo vā atha vā punar pukkaso |<br>
kisya rājakule jāto kiṃ sya kurvantato mukhaṃ ||</p>
</blockquote>
<p><a class="sc" id="214"></a>sudarśanā mātaram āha ||</p>
<blockquote class="gatha">
<p><a class="sc" id="215"></a>na eṣa veṇo na caṇḍālo atha na punaḥ pukkaso |<br>
putro ikṣvākurājasya taṃ tvaṃ dāso ti manyasi ||</p>
<p><a class="sc" id="216"></a>ma­yūrak­roṃ­cābhirutaṃ vāditradhvaniniṣevitaṃ |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="217"></a>śaṃ­khapāṇḍara­saṃ­kāśaṃ nārīsaṃghaniṣevitaṃ |<br>
kṣtriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="218"></a>suvarṇabhājanapratyuptaṃ nārīsaṃghasamākulaṃ |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="219"></a><a class="sen" id="sen3.22"></a> ṣaṣṭi nagarasahasrāṇi sphītaṃ rājyam akaṇṭhakaṃ |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="220"></a>ṣaṣṭi nāgasahasrāṇi suvarṇālaṃkārabhūṣitā |<br>
suvarṇacchadamātaṃgā iṣādantā samudgatāḥ ||</p>
<p><a class="sc" id="221"></a>ārūḍhā grāmaṇīyehi khaḍgatomarapāṇibhiḥ |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="222"></a>ṣaṣṭi rathasahasrāṇī sanandighoṣālaṃkṛtā |<br>
ayosubaddhanemikā dvīpicarmaparicchadā ||</p>
<p><a class="sc" id="223"></a>ārūḍhā grāmaṇīyehi cāpahastehi varmihi |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="224"></a>ṣaṣṭi aśvasahasrāṇi ājāneyā hayottamāḥ |<br>
suvarṇamekhalādharā khalīnaratanāmayā ||</p>
<p><a class="sc" id="225"></a>ārūḍhā grāmaṇīyehi kaśāhastehi varmibhiḥ |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="226"></a>viṃśa brāhmaṇasahasrāṇī rājño bhuṃjanti nityakaṃ |<br>
divā vā yadi vā rātrau sadā satkṛtapūjitā |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
<p><a class="sc" id="227"></a>kumārāṇāṃ śatā paṃca upetā mātṛpitṛto |<br>
kṣatriyasya kulaṃ sphītaṃ taṃ tvaṃ dāso ti manyasi ||</p>
</blockquote>
<p><a class="sc" id="228"></a>rājā dāni śṛṇoti devīye jāmātā āgato tti ihaiva antaḥpure ti || so dāni bhīto ca yaṃ vāhire rājehi bhayaṃ bhaveyā imaṃ abhyantare bhayaṃ jātaṃ | kuśo kiṃ kariṣyati ||</p>
<blockquote class="gatha">
<p><a class="sc" id="229"></a><a class="sen" id="sen3.23"></a> kiṃ tvam unmattarūpā va vikṣiptacittā ca bhāṣasi |<br>
kīdṛśo so kuśo kasmād anupaśyematha vayaṃ ||</p>
</blockquote>
<p><a class="sc" id="230"></a>devī āha ||</p>
<blockquote class="gatha">
<p><a class="sc" id="231"></a>eṣa deva abhyantarato veśma-antare tiṣṭhati |<br>
āgacchati rājaputraḥ abhiniṣkramya tiṣṭhati ||</p>
<p><a class="sc" id="232"></a>tasyāsau vacanaṃ śrutvā bhīto saṃvignamānaso |<br>
priya-anumataikāṃso kṛtvā aṃjaliṃ tiṣṭhati ||</p>
<p><a class="sc" id="233"></a>tvaṃ kṣamāhi mahārāja tvaṃ kṣamāhi nararṣabha |<br>
na vayam evaṃ jānāma siṃhasvara ihāgataḥ ||</p>
<p><a class="sc" id="234"></a>tvaṃ kṣamāhi mahārāja tvaṃ kṣamāhi nararṣabha |<br>
na vayam evaṃ jānāma mahāsvara ihāgato ||</p>
<p><a class="sc" id="235"></a>tvaṃ kṣamāhi mahārāja tvaṃ kṣamāhi mahāratha |<br>
na vayam evaṃ jānāma maṃjusvara ihāgato ||</p>
</blockquote>
<p><a class="sc" id="236"></a>rājā dāni punar dhītaraṃ paribhāṣati || ettako kālo mama jāmātu āgatasya na ca tvaṃ mama nivedesi || so dāni tat kṣaṇaṃ śatapākehi sahasrapākehi ca tailehi abhyañcitvā snāpito mahārahehi vilepanehi vilipto mahārahehi ācchādanehi ācchādito āmuktamakuṭo paṃcāṅgikena tūryeṇopasthihīyati || kuśo śvaśuraṃ āha ||</p>
<blockquote class="gatha">
<p><a class="sc" id="237"></a>yattakā te hastī aśvā ca sarveṣāṃ karṇā pidhīyantu |<br>
mā mama siṃhanādena svakaṃ sainyaṃ bhajiṣyati ||</p>
<p><a class="sc" id="238"></a>kṣipraṃ ca aśvā yojetha suvarṇa-ucchritadhvajāṃ |<br>
<a class="sen" id="sen3.24"></a> antepurāto niryāsi rājño mahendrasya paścato ||</p>
<p><a class="sc" id="239"></a>so siṃhanādaṃ nanade śūro yuddhasmiṃ īśvaro |<br>
siṃhanādaṃ naditvāna parigṛhṇati kṣatriyā ||</p>
</blockquote>
<p><a class="sc" id="240"></a>te dāni sapta kṣatriyā jīvagrāhaṃ gṛhya śvaśurasya allīpitā || te rājā āhansuḥ || kiṃ karomīti || kuśo āha || pādehi mama śvaśuraṃ allīyatha vṛddhiṃ ca karotha || te dāni pādehi ca mahendrakasya rājño abhigatā jayavuddhi ca se kṛtā || madrakarājā āha || kiṃ karomi tti || kuśo āha || kariṣyasi mama vacanaṃ || śvaśuro āha || kariṣyan ti || asti te dhītaro suvarṇasahasramaṇḍitāṃ kṛtvā ekamekasya rājño ekamekāṃ dhītaraṃ dehi jāmātaro bhontu | sukhaṃ anudvignaṃ vasiṣyasīti || rājñā mahendrakena teṣāṃ kṣatriyāṇāṃ sarveṣām ekamekā suvarṇa­sahas­rapratimaṇḍitā dhītā dinnā suvarṇasandhīva putrapautrā || te dāni svakāni rājyāni visarjitā ||</p>
<p><a class="sc" id="241"></a>gateṣu saptarājāneṣu śvaśuraṃ kuśo āmantrayati || aham api gamiṣyāmīti || madrakarājā āha || putri sudarśane tvaṃ evaṃ parākramayuktaṃ rājānaṃ śuraṃ dīrghadarśinaṃ ikṣvākuputraṃ mahābalaṃ mahākulīnaṃ arahase premnena ca gauravena ca upasthihituṃ | yaṃ nūnāhaṃ saparivāro sarvo ca adhisthāno saṃśayāno mokṣito || sādhū ti dhītā pituḥ vacanam aśroṣīt* || rājā dāni mahendrako mahatā satkāreṇa prabhūtaṃ ratnadānaṃ dattvā jāmātukasya sudarśanāye ca caturaṃgabalakāyaṃ saṃnāhayitvā visarjitā ||</p>
<p><a class="sc" id="242"></a>so dāni yarthechite janapade āvāsito | tatra padmasare snānāya okasto ||</p>
<p><a class="sc" id="243"></a><a class="sen" id="sen3.25"></a> tatra snāpayantena ātmano pratibimbaṃ dṛṣṭaḥ | sa taṃ durvarṇaṃ durdṛśaṃ ātmano pratibimbaṃ dṛṣṭvā durmano āsi | tena hi me mahendrakarājadhītā paribhavati | ātmānaṃ upakramiṣyāmi || so dāni śakreṇa devendreṇa samanvāhṛto || ayaṃ kuśo bodhisatvo durvarṇatāye ātmānam upakramitukāmaḥ tena tasya jyotīrasa-ekāvalikā maṇiratnaṃ dinnaṃ | imam ābandhāhi tataḥ te rūpeṇa sarvajambudvīpe samasamo na bhaviṣyati | yatra kāle paurāṇikaṃ rūpaṃ abhikāṃkṣasi tad etaṃ maṇiṃ pāṇinā pidhiyayāsi || so dāni tena maṇiratnena ābaddhena rājakulaṃ praviśati divyena rūpeṇa pratihārarakṣeṇa ca vāri mā praviśāhīti || so dāni āha || ahaṃ kuśo ti || pratihārarakṣo āha || bhadraṃ kuśo rājā edṛśo rūpeṇa bhaveyā ti || rājñā kuśena taṃ maṇiratnakaṃ hastenāpihitaṃ | tasya yathāpaurāṇaṃ varṇarūpaṃ saṃvṛttaṃ || pratihārarakṣo dṛṣṭvā mūrdhena praṇipatito || so dāni praviṣṭo devīya mūle || devī āha || mā rājakulaṃ avamardāhīti | kisya tvaṃ rājakulaṃ praviṣṭo || so āha || ahaṃ kuśo || devī āha || kuśo rājā edṛśena rūpeṇa bhaveyā || rājñā taṃ maṇiṃ hastena apihitaṃ | so dāni yathāpaurāṇo saṃvṛtto || devī āha || ato maṇito hastam apanehi || rājñā maṇito hasto apanīto divyaṃ cāsya punaḥ rūpaṃ saṃvṛttaṃ || ātmānam eva upasaṃkramitukāmo | tato me imaṃ jyotīrasaṃ nāma maṇiratnaṃ śakreṇa dinnaṃ || kuśo rājā āgacchatīti śrutvā ekūnā paṃca kumāraśatāni amātyā ca bhaṭabalāgraṃ ca sarve pratyudgatā | paśyanti kuśaṃ rājaṃ hastiskaṃdhavaragataṃ divyena rūpeṇa ādityam iva pratapantaṃ caturaṃgena balakāyena saṃparivṛtaṃ āgacchantaṃ | te dāni na pratyabhijānanti | <a class="sen" id="sen3.26"></a> tena dāni rājñā maṇi hastena pihito yathāpaurāṇaṃ ca rūpaṃ saṃvṛttaṃ tataḥ ca sarve praṇipatitā || evaṃ mahatā samudayena kuśo rājā devīye sudarśanāya sārdham antaḥpuraṃ praviṣṭo ||</p>
<blockquote class="gatha">
<p><a class="sc" id="244"></a>evaṃ puṇyavato arthā sarve bhonti pradakṣiṇāḥ |<br>
yathā nāma kuśo bhāryāya jñātīhi ca samāgato ||</p>
<p><a class="sc" id="245"></a>pūrvenivāsaṃ bhagavān pūrvejātim anusmaran* |<br>
jātakam idam ākhyāsi śāstā bhikṣūṇam antike ||</p>
<p><a class="sc" id="246"></a>te ca skandhā te dhātavaḥ tāni āyatanāni ca |<br>
ātmano rthaṃ ca bhagavān etam arthaṃ viyākare ||</p>
<p><a class="sc" id="247"></a>anavarāgrasmiṃ saṃsāre yatra me uṣitaṃ purā |<br>
kuśo ahaṃ tadā āsi sudarśanā yaśodharā ||</p>
<p><a class="sc" id="248"></a>māyā mātā tadā āsi mahānāmo mahendrako |<br>
māro anyataro rājā evaṃ dhāretha jātakaṃ ||</p>
<p><a class="sc" id="249"></a>evam idam aparimitaṃ bahuduḥkhaṃ<br>
uccanīcacaritaṃ purāṇaṃ |<br>
vigatajvaro vigatabhayo aśoko<br>
svajātakaṃ bhāṣati bhikṣusaṃghamadhye ||</p>
</blockquote>
<p><a class="sc" id="250"></a>bhikṣū bhagavantam āhansuḥ || tasya bhagavan karmasya vipākena kuśo rājā durvaṛṇo durdṛśo pratikūladarśano abhūṣi || bhagavān āha ||</p>
<p><a class="sc" id="251"></a>bhūtapūrvaṃ bhikṣavaḥ atītamadhvānaṃ nagare kampille paṃcālajanapade duve jāyapatikā taruṇābhirūpā parasparānuraktā bhavensuḥ | tāye istriye sādṛśaṃ tatra gṛhaṃ niḥśalyakaṃ <a class="sen" id="sen3.27"></a> siddhaṃ || buddhānām anutpāde pratyekabuddhā loke utpadyanti tūṣṇīkaśobhanā khaḍgaviṣāṇakalpā | ekam ātmānaṃ damenti śamenti parinirvāyanti || tāye striyāye tatrāhāraṃ siddhaṃ || pratyekabuddho ca taṃ gṛhaṃ parviṣṭo piṇḍāya taruṇābhirūpo prāsādikena īryāpathena || prāsādikābhiprasannā devamanuṣyāḥ || tasyā striyāye pratyekabuddhaṃ dṛṣṭvā prasādam utpannaṃ || tāye tasya pratyekabuddhasya piṇḍapātro ca dinno || so cāsyā kuṭumbiko praviṣṭo paśyati taṃ ca pratyekabuddhaṃ gṛhe bhāryāṃ ca || tasya dāni śaṃkā utpannā | taruṇo yaṃ pravrajito mā haiva me kalatrā olokitā bhaviṣyati || so tāye bhāryāye paruṣavācāye āha || bhuktapūrvo te eṣo yathā tvam etasya bhojanaṃ desi || sā āha || śāntaṃ pāpaṃ pravrajito eṣo mahābhāgaḥ apūrvo eṣo adya gṛhaṃ praviṣṭaḥ prasādena me etasya bhikṣā dinnā || tato so pratyekabuddho tasya puruṣasya akuśalaṃ cittotpādaṃ jñātvā anugrahārthaṃ tato yeva gṛhāto haṃsarājā viya vaihāyasaṃ krānto || tasya dāni puruṣasya taṃ pratyekabuddhaṃ vaihāyasagataṃ dṛṣṭvā prasādam utpannaṃ mahābhāgo ayaṃ ṛṣi iti || tena sā bhāryā anukṣamāpitā praṇidhānaṃ ca utpāditaṃ | anye pi me jāti tvaṃ bhāryā bhavesīti anyarāṣṭraṃ pi gatā nānyasya vaśe vartesi nānyasya mama yeva tti ||</p>
<p><a class="sc" id="252"></a>bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena kaṃpille nagare puruṣo abhūṣi yena bhāryāye īrṣyāprakṛtena duṣṭacittena pratyekabuddho abhyācikṣito | kuśo rājā tena kālena tena samayena kaṃpillanagare so puruṣo abhūṣi || anyā sā bhāryā abhūṣi | sā sudarśanā mahendranāthadhītā || tasya bhikṣavaḥ karmaṇo vipākena kuśo rājā virūpo abhūṣi ||</p>
<p class="endsection">kuśajātakaṃ samāptaṃ ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
