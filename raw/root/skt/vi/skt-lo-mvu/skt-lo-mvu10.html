<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu10">
<article>
<div class="hgroup">
<p class="division">Mahāvastu</p>
<h1>10. The Third Bhūmi</h1>
</div>
<p><a class="sc" id="1"></a><a class="sen" id="sen1.91"></a>evam ukte āyuṣmān mahākāśyapaḥ āyuṣmantaṃ mahākātyāyanam uvāca || dvitīyā bhūmito tṛtīyāṃ bhūmiḥ saṃkramantānāṃ bodhisatvānāṃ naravarātmaja kīdṛśaṃ jāyate cittam iti ||</p>
<blockquote class="gatha">
<p><a class="sc" id="2"></a>tataḥ kātyāyanasthaviraḥ kāśyapam idam abravīt |<br>
śruyatāṃ bodhisatvānāṃ sandhicittam anuttamaṃ ||</p>
<p><a class="sc" id="3"></a>tyāge pravartate cittaṃ bodhisatvānam āvuso |<br>
tṛtīyāṃ saṃkramantānāṃ dvitīyāto jinātmaja ||</p>
<p><a class="sc" id="4"></a>sukhenti sarvasatvānāṃ saṃsthitāni nareśvarāḥ |<br>
taṃ ca na ātmasukhārthāya na api bodheḥ kathaṃcana ||</p>
<p><a class="sc" id="5"></a>kriṇanti putradāreṇa ekagāthāṃ subhāṣitāṃ |<br>
<span class="gap">+ + + + + + + + + + + + + + + + + + + + + + + + + + +</span><br>
sādhunā bodhisatvena rājyaṃ kārayatā purā |<br>
<span class="gap">+ + + + + + + + + + + + + + + + + + + + + + + + + + +</span><br>
vanagahanaṃ balagahanaṃ girigahanāni tyāgagrahaṇāni |<br>
viṣamāpratisanniṣaṇṇavanāni tu manuṣyagahanāni ||</p>
<p><a class="sc" id="6"></a>tṛṇagulmakaṇṭhakalatākulāni vṛkṣagrahaṇā gahanāni |<br>
śaṭhanikṛtipaiśunyāni tu manuṣyagahanāni ||</p>
<p><a class="sc" id="7"></a><span class="gap">+ + + + + + + + + + + + + + + + + + + + + + + + + + +</span><br>
<span class="gap">+ + + + + + + + + + + +</span> bhaṇḍinā brūhi brāhmaṇa ||</p>
<p><a class="sc" id="8"></a><a class="sen" id="sen1.92"></a> <span class="gap">+ + +</span> bodhisatvena ekā gāthā subhāṣitā |<br>
bodhisatvena sā krītā paramārthābhikāṃkṣiṇā ||</p>
<p><a class="sc" id="9"></a>ahituṇḍikāto hastāto yatnāt krītaṃ subhāṣitaṃ |<br>
yāvaj jīvante amuṣyāṃ pelāyāṃ duṣkṛtaṃ kṛtaṃ ||</p>
<p><a class="sc" id="10"></a>brāhmaṇo abhyupagamya ṛṣidevaṃ nareśvaraṃ |<br>
idam uvāca prītātmā asti eṣā subhāṣitā ||</p>
<p><a class="sc" id="11"></a>tasya mūlyaṃ tava śīrṣaṃ tyaktvā śīrṣam ity abravīt* |<br>
brūhi brāhmaṇa śīghraṃ me gāthām etāṃ subhāṣitāṃ ||</p>
<p><a class="sc" id="12"></a>yadi api kiñcit aśubhaṃ samudācaranti<br>
saṃbodhisatvacaritāny abhikāṃkṣamāṇāḥ |<br>
tailapradīpa iva sūryamarīcicchannaḥ<br>
na bhrājate vipulapuṇyabalābhibhūtaṃ ||</p>
<p><a class="sc" id="13"></a>surūpaṃ nāma bhūmipatiṃ rākṣaso idam abravīt* |<br>
asti subhāṣitā gāthā kreyā yadi krīṇāsi tāṃ ||</p>
<p><a class="sc" id="14"></a>tasyā mūlyaṃ kumāraṃ ca devīṃ tvāṃ caiva bhakṣayet* |<br>
gṛhyatāṃ yadi te kṛtyaṃ gāthā hi dharmasaṃhitā ||</p>
<p><a class="sc" id="15"></a>so ’bravīd rājā surūpo niḥsaṃgo dharmagauravāt* |<br>
gṛhyatāṃ dīyatāṃ gāthā yuktaṃ bhavatu mā ciraṃ ||</p>
</blockquote>
<p><a class="sc" id="16"></a><a class="sen" id="sen1.93"></a> tatremāṃ gāthāṃ subhāṣitāṃ rākṣaso abravīt*</p>
<blockquote class="gatha">
<p><a class="sc" id="17"></a>pari­devitakaṃ­paneṣu aniṣṭasaṃyogapriyahīneṣu |<br>
uṣitaṃ narakeṣu varaṃ na ca kupuruṣasaṃśrayaniketaḥ ||</p>
<p><a class="sc" id="18"></a>amātyaṃ saṃjayaṃ nāma piśāco idam abravīt* |<br>
svakaṃ me hṛdayaṃ dehi śṛṇu gāthāṃ subhāṣitāṃ ||</p>
<p><a class="sc" id="19"></a>svakan te hṛdayaṃ demi brūhi gāthāṃ subhāṣitāṃ |<br>
piśācam abravīd vīro saṃjayo vigatavyatho ||</p>
</blockquote>
<p><a class="sc" id="20"></a>tatremāṃ gāthāṃ subhāṣitāṃ piśāco ’bravīt*</p>
<blockquote class="gatha">
<p><a class="sc" id="21"></a>na jātu tṛṇakāṣṭhehi jvalanaḥ śāmyate jvalan* |<br>
na jātu upabhogebhyaḥ tṛṣṇā kāmeṣu śāmyati ||</p>
<p><a class="sc" id="22"></a>śreṣṭhiṃ vasundharaṃ nāma daridro idam abravīt* |<br>
iyaṃ subhāṣitā gāthā sarvasvena tu dīyate ||</p>
</blockquote>
<p><a class="sc" id="23"></a>bodhisatvo ’bravīt*</p>
<blockquote class="gatha">
<p><a class="sc" id="24"></a>sarvasvaṃ dadāmi eṣāṃ brūhi gāthāṃ subhaṣitāṃ |<br>
etaṃ santaḥ praśaṃsanti dharmeṣu yat subhāṣitaṃ ||</p>
</blockquote>
<p><a class="sc" id="25"></a>tatremāṃ gāthāṃ subhāṣitāṃ daridro ’bravīt* ||</p>
<blockquote class="gatha">
<p><a class="sc" id="26"></a>ākīrṇāny api śūnyāni bāliśā yatra jantavaḥ |<br>
<a class="sen" id="sen1.94"></a> śūnyāny ākīrṇā ca santi ekenāpi prajānatā ||</p>
<p><a class="sc" id="27"></a>surūpaṃ nāma rājānaṃ puruṣo etad abravīt* |<br>
jambudvīpena mūlyena śakyaṃ śrotuṃ subhāṣitaṃ ||</p>
</blockquote>
<p><a class="sc" id="28"></a>bodhisatva uvāca ||</p>
<blockquote class="gatha">
<p><a class="sc" id="29"></a>jambudvīpaṃ ca te demi sarvaṃ yat kiṃci icchasi |<br>
śīghraṃ subhāṣitaṃ brūhi brūhi satyaṃ yad icchasi ||</p>
</blockquote>
<p><a class="sc" id="30"></a>tatremāṃ gāthāṃ subhāṣitāṃ puruṣo ’bravīt* ||</p>
<blockquote class="gatha">
<p><a class="sc" id="31"></a>ahaṃ­kā­rama­makārā <span class="var" title="Senart: nānā">mānā</span> yatra samupasthitā |<br>
mānaṃ yatra nirodhāya utpadyante tathāgatāḥ ||</p>
<p><a class="sc" id="32"></a>satvaraṃ nāma hariṇaṃ lubdhaka idam abravīt* |<br>
iyaṃ subhāṣitā gāthā dehi mānsaṃ śṛṇohi tāṃ ||</p>
<p><a class="sc" id="33"></a>yadi vināśadharmeṇa mānsenāhaṃ subhāṣitaṃ |<br>
śṛṇomi demi te mānsaṃ kṣipraṃ brūhi subhāṣitaṃ ||</p>
</blockquote>
<p><a class="sc" id="34"></a>tatremāṃ subhāṣitāṃ gāthāṃ lubdhako ’bravīt* ||</p>
<blockquote class="gatha">
<p><a class="sc" id="35"></a>satāṃ pādarajaḥ śreyo na suvarṇamayo giriḥ |<br>
so pānsu śokahārāya so giri śokavardhana iti ||</p>
<p><a class="sc" id="36"></a><a class="sen" id="sen1.95"></a> rājānaṃ nāgabhujaṃ nāma taddāso idam abravīt* |<br>
cāturdvīpena rājyena śakyaṃ prāptuṃ subhāṣitaṃ ||</p>
</blockquote>
<p><a class="sc" id="37"></a>bodhisatvo ’bravīt* ||</p>
<blockquote class="gatha">
<p><a class="sc" id="38"></a>cāturdvīpaṃ ca te rājyaṃ demi kṣipram udīraya |<br>
etāṃ subhāṣitāṃ vācāṃ mā vilamba bravīhi me ti ||</p>
</blockquote>
<p><a class="sc" id="39"></a>tatremaṃ ślokaṃ subhāṣitaṃ taddāso ’bravīt* ||</p>
<blockquote class="gatha">
<p><a class="sc" id="40"></a>lomotpāṭanatulyam āhu viduṣaḥ prājñasya yā vikriyā<br>
tasmā jñānabalaṃ sametiya punar doṣāṃ samūlāṃ nayā |<br>
chittvā doṣavivarjitena manasā saṃbhāti saṃghaḥ śuciḥ<br>
bhāti lokaguruḥ satām anugato ’nikṣiptabhāro śuciḥ iti ||</p>
<p><a class="sc" id="41"></a>evaṃ subhāṣitārthāya prapāte patitaḥ punaḥ |<br>
bhūyaḥ subhāṣitārthāya potas tyakto mahārṇave ||</p>
<p><a class="sc" id="42"></a>bhūyo akṣīṇi tyaktāni śrutvā gāthāṃ subhāṣitāṃ |<br>
agniskandhe punaḥ patitaḥ śrutvā gātḥāṃ subhāṣitāṃ ||</p>
<p><a class="sc" id="43"></a>bahūni evamādīni duṣkarāṇi jinarṣabhāḥ |<br>
subhāṣitānām arthāya pratipadyante mahāyaśā ||</p>
</blockquote>
<p><a class="sc" id="44"></a><a class="sen" id="sen1.96"></a> evam ukte āyuṣmān mahākāśyapaḥ āyuṣmantaṃ mahākātyāyanam uvāca || ye punar bho jinaputra bodhisatvāḥ tṛtīyāyāṃ bhūmau vartante kathaṃ caturthāyāṃ bhūmau vivartanti iti || evam ukte āyuṣmān mahākātyāyana āyuṣmantaṃ mahākāśyapam uvāca || caturdaśabhir bho dhutadharmadhara ākārair bodhisatvāḥ tṛtīyāyāṃ bhūmau vartamānāḥ caturthāyāṃ bhūmau vivartante || katamehi caturdaśehi || akṣavaṃ­kadyūtakrīḍānuyogam anuyuktāś ca bhavanti | atyabhīkṣṇaṃ vivekaṃ sevanti | rājyaṃ ca kārāpayamāṇā lobhenābhibhūtā atrāntaravijitavāsināṃ sarvasvahāriṇo bhavanti | aparādhaṃ ca ananuyujyā vadham ākṣepayanti | badhyāṃś ca na saṃgopāyanti | puruṣāṃś ca vadhrayanti | vipratipannāś ca bhavanti | na ca bhogayātrāyāṃ saṃvibhajanti vidyamāneṣu vibhaveṣu | pravrajitvā ca samyaksaṃbuddhānāṃ bhāṣatāṃ vā bāhuśrutyaṃ na paryāpnuvanti | purā praṇidhitvā ca bāhuśrutyaṃ na deśayanti | āmiṣapratibaddhāṃś ca sevanti na dharmapratibaddhā | na cābhīkṣṇaṃ buddhavarṇaṃ bhāṣanti | samyaksaṃbuddhāṃś ca lokasamatāye deśenti | na ca samyaksaṃbuddhāṃ lokottarā iti bodhayanti || imehi bho dhutadharmadhara caturdaśabhir ākāraiḥ bodhisatvāḥ tṛtīyāyāṃ bhūmau vartamānāś caturthāyāṃ bhūmau vivartanti || ye hi kecid bho dhatudharmadhara bodhisatvāḥ tṛtīyāyāṃ bhūmau vartamānāḥ caturthāyāṃ bhūmau vivartensuḥ vivartanti vivartiṣyanti vā sarve te imehi caturdaśehir ākārair nāto bhūya iti ||</p>
<p><a class="sc" id="45"></a><a class="sen" id="sen1.97"></a>evam ukte āyuṣmān mahākāśyapa āyuṣmantaṃ mahākātyāyanam uvāca || ye punar bho jinaputra bodhisatvā avaivartiyā prathamaṃ cittam utpādayanti bodhāya kevarūpeṇa sukhena yujyanti kevattakāś ca satvā sukhasātasaṃgatā bhavantīti || evam ukte āyuṣmān mahākātyāyana āyuṣmantaṃ mahākāśyapaṃ gāthābhir adhyabhāṣi ||</p>
<blockquote class="gatha">
<p><a class="sc" id="46"></a>sarvasatva sukhasātasaṃgatā<br>
saṃbhavanti yad acintyam adbhutaṃ |<br>
jāyate yada mano maharṣiṇāṃ<br>
bodhi­mārga­pari­bhāva­nātmakaṃ ||</p>
<p><a class="sc" id="47"></a>saptarātram iti niścayāś ca ye<br>
ye pi te nirayadāruṇālayā |<br>
ye ca pretabhavaneṣu prāṇino<br>
te bhavanti sukhitāś ca nāma ||</p>
<p><a class="sc" id="48"></a>saptarātraṃ na cyavanti prāṇino<br>
bodhisatvakuśalānukaṃpayā |<br>
kṣubhyate ca vasudhā sasamudrā<br>
saprabho bhramati merumastakaḥ ||</p>
<p><a class="sc" id="49"></a>bhūmi sandhiṣu ayaṃ pravartate<br>
niścalā nabhasi naātra saṃśayaḥ |<br>
teṣu sarvaśubha­karma­rāśināṃ<br>
tejasā bhramati sarvasaṃtataṃ ||</p>
</blockquote>
<p><a class="sc" id="50"></a><a class="sen" id="sen1.98"></a> atha khalu nāmatidevo nāma trāyastriṃśako bodhisatvo bhūto ekāṃsam uttarāsaṅgaṃ kṛtvā yena bhagavanto dṛṣṭo tenāṃjaliṃ praṇamayya bhagavantam abhistutaḥ saṃmukhaṃ vaśībhūtagaṇasya imaiḥ ślokaiḥ ||</p>
<blockquote class="gatha">
<p><a class="sc" id="51"></a>yasya rūpaṃ hemābhāsaṃ taruṇaravi-avihatavapuṃ virājitatejasā<br>
dvātriṃśadbhiḥ pūrṇaiḥ pūrṇaṃ kuśalacarapuruṣakathitaiḥ sulakṣaṇalakṣaṇaiḥ |<br>
śīlenāgryaṃ saṃpūrṇābhaṃ dharaṇinagagurutarabalaṃ balottamadhāriṇaṃ<br>
te vande śāntaṃ te dāntaṃ <span class="gap">+ + +</span> smṛtivinayakuśalaṃ surāsurasatkṛtaṃ ||</p>
<p><a class="sc" id="52"></a>dīrghaṃ kālaṃ citrācāro kuśala ativipulaphalado bhavakṣayakāṃkṣayā<br>
ślāghyair nānaiḥ maitrīpūrvair bahuvividhajanitakuśalaiḥ śamābhimukho muniḥ |<br>
tyaktvā āvāsaṃ nityaṃ vidvān asurasuramahitaṃ sukhitaṃ satvapratibodhane<br>
ikṣvākūnāṃ vaṃśodbhūto dharaṇitalam avatari yaśaḥsthito acalādhṛtiḥ ||</p>
<p><a class="sc" id="53"></a>māyāyā devyāḥ kukṣismiṃ praviśiṣu sa kumudasadṛśo varo gajarūpavāṃ<br>
evaṃ <span class="gap">+ + +</span> lokālokaḥ tuṣitavarabhavananilayaṃ vihāya ihāgataḥ |<br>
satvāṃ mattāṃ andhāṃ dṛṣṭvā vimatipathaviṣamapatitāṃ samuddharituṃ prajāḥ<br>
<a class="sen" id="sen1.99"></a> tasmiṃ kāle ratnākīrṇā vividhanidhinicayabharitā cacāla vasundharā<br>
taṃ śākyendraṃ cāritrāḍhyaṃ smṛtinibhṛtam adhiguṇacitaṃ avandi mahāmuniṃ ||</p>
<p><a class="sc" id="54"></a>prāsādāgre devī māyā surapatipravarabhavane vā sukhaiḥ pravicāryate<br>
nṛtyair gītair lāsyair vādyaiḥ śravaṇahṛdinayanasubhagaiḥ sureṣv iva devatā |<br>
sā devī rājānaṃ khinnaṃ vadati vanavaraṃ mahipate vrajeyaṃ yad’ icchasi<br>
lumbodyānaṃ puṣpākīrṇaṃ madhuma­dhura­parabhṛtarutaṃ manohṛdinandanaṃ ||</p>
<p><a class="sc" id="55"></a>gatvā tasmiṃ strībhiḥ sārdhaṃ pravicarati muditasukhitā vane vanalolayā<br>
sā codyānaṃ paryaṇvantī taruṇalatakiśalayadharāṃ <span class="var" title="Senart: dadarśatha">dadarśa</span> ’tha lumbinīṃ |<br>
tasyāḥ śākhāṃ <span class="gap">+ + +</span> gṛhyāna paramaratisukhamuditā salīla-avasthitā<br>
sā tatra śākhāṃ rakṣantī janayi jinam ajitamanasaṃ mahāmunim uttamaṃ ||</p>
<p><a class="sc" id="56"></a>śītoṣṇe ca dve vāridhāre pravarakusumabharite jinaṃ yatra snapayiṃsu taṃ<br>
devā jāyantaṃ jātamātraṃ nṛpatiṃ surabhuvanamahitaṃ trilokamaheśvaraṃ |<br>
sānukrośaṃ lokātītaṃ śaraṇam iha divi ca bhuvi cā jarāmaraṇāntakaṃ<br>
aprāptaṃ taṃ bhūmau dhīraṃ kamaladalasadṛśanayanaṃ surāsuranandanaṃ ||</p>
<p><a class="sc" id="57"></a>hṛṣṭā tuṣṭā devā sarve tridaśaprabhṛti­bhavanac­yutā pratisthihiṣur vanaṃ<br>
<a class="sen" id="sen1.100"></a> ikṣvākūnāṃ vaṃśodbhūto dharaṇitalam avatari yaśasthito acalādhṛti |<br>
vikramāṃś ca sapta pūrṇaṃ mṛgavṛṣarājāmatir iva rasamānīkaṃ<br>
jyeṣṭho śreṣṭho lokāgro haṃ na ca mama puna jaramaraṇā hato bhav’ upadravaḥ ||</p>
<p><a class="sc" id="58"></a>chatraṃ daivaṃ ratnākīrṇaṃ sphaṭikarucira­kusuma­citraṃ sitābhrasitaprabhaṃ<br>
hastā muktaṃ sthāye sāmaṃ samabhicchadi nṛpatitanayaṃ vihāyase utthitaṃ |<br>
vālaiś cougraiḥ śaṃkhājābhair mṛdubhir upacitam anupamaṃ divaukasanirmitaṃ<br>
uccair daṇḍaṃ muktāśvetaṃ bhramati maṇikanakavikṛtaṃ sucāmaravījanaṃ ||</p>
<p><a class="sc" id="59"></a>dundubhyo cā meghonnādā pavanakhagagaganaparigā nadanti mahatsvarāḥ<br>
puṣpaughāś cā divyā sṛṣṭā marubhi jinabalavaramukhe sacandanacūrṇitāḥ |<br>
saṃtoṣātīśayayuktebhiḥ suramarū jayati sukhakaro rase ravaṇīśataiḥ<br>
kṣubdhāsannā nānāratnā udadhibhuvi talasalilayos tathāgatatejasā iti ||</p>
</blockquote>
<p class="endsection">iti śrīmahāvastu-avadāne tṛtīyā bhūmiḥ samāptā</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
