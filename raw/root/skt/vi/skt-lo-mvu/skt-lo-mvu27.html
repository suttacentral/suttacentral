<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu27">
<article>
<div class="hgroup">
<p class="division">Mahāvastu</p>
<h1>27. The Three Birds</h1>
</div>
<p><a class="sc" id="1"></a>bhūtapūrvaṃ vāsiṣṭhāho atītam adhvāne nagare vārāṇasī kāśijanapade brahmadatto nāma rājā rājyaṃ kārayati kṛtapuṇyo maheśākhyo mahābalo mahākośo mahāvāhano | tasya ca rājyaṃ ṛddhaṃ ca sphītaṃ ca kṣemaṃ ca subhikṣaṃ ca ākīrṇajanamanuṣyaṃ ca bahujanamanuṣyākīrṇaṃ <a class="sen" id="sen1.272"></a> ca sukhitajanamanuṣyaṃ ca praśāntadaṇḍaḍamaraṃ sunigṛhītataskaraṃ vyavahārasampannaṃ || vistīrṇo ca antaḥpuro aputro ca || tasya rājño bhavati || kathaṃ me putro bhaveyā || sa śṛṇoti amātyānāṃ || anuhimavante āśrame ṛṣayo mahānubhāvā prativasanti paṃcābhijñā caturdhyānalābhino te pṛcchitavyā kathaṃ putro bhaveya || te mahānubhāvā ṛṣayo ācikṣiṣyanti yathā devasya putro bhaviṣyati || so dāni rājā sāntaḥpuro sakumārāmātyo sabalavāhano yena teṣām ṛṣīṇām āśramas tena saṃprasthito || antaramārge vāsam upagato rājā sabalavāhano sāntaḥpuro || tena tahiṃ dṛṣṭā sāmbalīkoṭarāto trayo pakṣiyo niryāntāyo ulūkī śārikā śukī || tasya dāni rājño dṛṣṭvā kautūhalaṃ saṃjātaṃ || tena puruṣo āṇatto gaccha jānāhi kim atra koṭare || so āruhya nidhyāyati paśyati trīṇi aṇḍakāni || so āha || deva trīṇi aṇḍakāni || rājā āha || pṛthak pṛthak puṭake bandhiya otārehi yathā na vipadyante || tena puruṣeṇa puṭakasmiṃ pṛthak pṛthag bandhiya otāritā avipannāḥ || amātyā pṛcchīyanti || kasyemāni aṇḍakāni || amātyā āhuḥ || eteṣāṃ khu śākuntikā pṛcchīyanti| eteṣām atra viṣayo || śākuntikā śabdāpitā || śākuntikā rājñā pṛcchīyanti || rājā āha || bho bhaṇe jānātha kasya imāny aṇḍakāni || te tatra caritā śākuntikāḥ sarveṣāṃ pakṣījātīnāṃ aṇḍakānāṃ vidhijñā pakṣiṇāṃ pi vidhijñā yo yādṛśo pakṣīti || te āhansu || mahārāja imāni trīṇy aṇḍakāni ekam ulūkīye dvitīyaṃ śārikāye tṛtīye śukīye || rājā āha || kiṃ bhavyāny etāni aṇḍakāni abhinirbhedāya || te āhansuḥ || bhavyāni mahārāja otāritāni <a class="sen" id="sen1.273"></a> avipannāni || rājā pṛcchati || ko eteṣām aṇḍakānām upacāro yathaite upacīrṇā vidyensuḥ svastinā ca abhinirbhedaṃ gacchanti || śākuntikā āhansuḥ || mahārāja vihataṃ kārpāsaṃ ubhayatrāśraye saṃstaritavyaṃ || tatra etāni aṇḍakāni madhusarpiṣā mrakṣitvā nikṣiptavyāni upari vihataṃ kārpāsaṃ tam ete mātṛkārthaṃ poṣiṣyati || yathā tehi śākuntikehi āṇattaṃ tathā tāni aṇḍakāni nikṣiptāni || rājā taṃ ṛṣīṇām āśramam anupūrveṇānuprāpto || ekāntena balavāhanaṃ sthāpayitvā sāntaḥpuro ṛṣīṇām āśramam upasaṃkrānto || ṛṣayo rājānaṃ dṛṣṭvā pratyudgatāḥ yathā ṛṣīṇāṃ samudācāro || svāgataṃ mahārāja anurāgataṃ mahārāja niṣīdatu mahārājā imāny āsanāni || rājā sāntaḥpuro ṛṣīṇāṃ pādā vanditvā niṣaṇṇo || ṛṣīṇāṃ mahattarako kulapatī || so taṃ rājānaṃ pratisaṃmodetvā pṛcchati || kiṃ mahārāja ātmano prayojanaṃ ṛṣīṇāṃ sakāśāto || rājā āha || mama vistīrṇo antaḥpuro na kasyācit putro aputro smi yaṃ icchāmi saṃdiśyatu yathā me putro bhaveya || ṛṣīṇāṃ mahattarako āha || mahārāja yāni tāni trīṇi aṇḍakāni amukāto śāmbalīkoṭarato otāritāni tāni veṣṭāvehi tato te putrā bhaviṣyanti || rājā vismito || mahābhāgā ime ṛṣayo yan taṃ nāma yaṃ imāni amukāto śāmbalīkoṭarāto trīṇi aṇḍakāni otārāpitāni imeṣām iha āśrame prativasantānāṃ viditaṃ || mahābhāgā ime ṛṣayo || so ṛṣīṇāṃ pādā vanditvā bhūyo vārāṇasīṃ saṃprasthito | anupūrveṇa vārāṇasīṃ praviṣṭo || tāni aṇḍakāni kālena samayena sarvāṇi trīṇi prabhinnāni ||</p>
<p><a class="sc" id="2"></a><a class="sen" id="sen1.274"></a> ekato ulūkapotako jāto dvitīyāto śārikapotako jāto tṛtīyāto śukapotako jāto || rājāṇattīye unnīyanti vardhīyanti || yatra velāye saṃvṛddhā sarve trayo paṇḍitā meghāvino manuṣyālāpino manujāye vācāye ālāpasaṃlāpaṃ karonti parasparaṃ || so dāni rājā brahmadatto teṣāṃ buddhibalaṃ jñātvā pṛthak pṛthak* rājadharmaṃ pṛcchati || te ca jñātvā vyākaronti || teṣāṃ vyākaraṇaṃ śrutvā sarveṣāṃ trayāṇāṃ rājā brahmadatto prīto saṃvṛtto ||</p>
<blockquote class="gatha">
<p><a class="sc" id="3"></a>vārāṇasyām abhūd rājā brahmadatto pratāpavān* |<br>
tasya rājño abhūt putrā sakunā trīṇi paṇḍitāḥ ||</p>
<p><a class="sc" id="4"></a>prathamo kauśiko āsi dvitīyo āsi śāriko |<br>
tṛtīyo ca śuko āsi sarve paṇḍitajātikāḥ ||</p>
<p><a class="sc" id="5"></a>teṣāṃ buddhibalaṃ jñātvā tuṣṭo rājā janādhipaḥ |<br>
rājadharmāṇi pṛccheyaṃ sarvāṃ pratyekaśo rahe ||</p>
<p><a class="sc" id="6"></a>kauśikaṃ tāva pṛcchāmi śakunta bhadram astu te |<br>
rājyaṃ praśāsamānasya kiṃ kṛtyaṃ putra manyase ||</p>
</blockquote>
<p><a class="sc" id="7"></a>kauśiko āha ||</p>
<blockquote class="gatha">
<p><a class="sc" id="8"></a>cirasya vata māṃ tāto rājadharmāṇi pṛcchati |<br>
hanta te haṃ pravakṣyāmi ekāgramanaso śṛṇu ||</p>
<p><a class="sc" id="9"></a>na krodhasya vasaṃ gacche sa tu krodhaṃ nivārayet* |<br>
na hi kruddhasya artho vā dharmo vākramati pārthiva ||</p>
<p><a class="sc" id="10"></a>akruddhasya hi rājasya artho dharmo janādhipa |<br>
prajñākramati sarvatra tasmā krodhaṃ nivārayet* ||</p>
<p><a class="sc" id="11"></a><a class="sen" id="sen1.275"></a> tato vivāde utpanne ubhau pakṣau samāhitaḥ |<br>
ubhābhyāṃ vacanaṃ śrutvā yathādharmaṃ samācaret* ||</p>
<p><a class="sc" id="12"></a>mā ca cchandā ca doṣā ca bhayā mohā ca pārthiva |<br>
ubhābhyāṃ vacanaṃ śrutvā yathādharmaṃ samācaret* ||</p>
<p><a class="sc" id="13"></a>na ca gacchati so hāniṃ paṇḍito hi arthakāraṇāt* |<br>
yaśakīrtiñ ca rakṣanto svargaṃ mārgeti pārthiva ||</p>
<p><a class="sc" id="14"></a>tato adharmaṃ varjetvā rājadharmehi pārthiva |<br>
anuśāsa mahīpāla evaṃ tatra gamiṣyasi ||</p>
<p><a class="sc" id="15"></a>rañjanīyeṣu kāmeṣu mātivelaṃ pramodyahi |<br>
pramattasya hi kāmehi paraśatru balīyati ||</p>
<p><a class="sc" id="16"></a>tato nagaravṛttāni sarvāṇi anuvartaye |<br>
atha jānapadavṛttaṃ dharmeṇa anuvartayet* ||</p>
<p><a class="sc" id="17"></a>paurajāna­padaṃ rāṣṭraṃ guṇehi abhidhārayet* |<br>
bhogadravyapradānena kṛtyānāṃ karaṇena ca ||</p>
<p><a class="sc" id="18"></a>tataḥ parijanaṃ sarvaṃ vaṭṭena abhidhārayet* |<br>
bhogadravyapradānena abhedyapuruṣo bhave ||</p>
<p><a class="sc" id="19"></a>anuraktaṃ viraktaṃ ca sarvaṃ jānesi pārthiva |<br>
balāgre upajīviṣu paurajānapadeṣu ca ||</p>
<p><a class="sc" id="20"></a>pratyavekṣitvā karmāntā bhūtāṃ harṣāṇi dāpayet* |<br>
sarveṣu hiṃsāṃ varjetvā dharmeṇa phalam ādiśet* ||</p>
<p><a class="sc" id="21"></a>yathā pūrvakehi rājehi āgatāṃ janatāṃ bahuṃ |<br>
yathā rāṣṭraṃ niveśeya tathā kuruhi pārthiva ||</p>
<p><a class="sc" id="22"></a>anugrahaṃ ca dīnānāṃ āḍhyānāṃ paripālanaṃ |<br>
<a class="sen" id="sen1.276"></a> sadā vijitavāsīnāṃ karohi manujādhipa ||</p>
<p><a class="sc" id="23"></a>dhanakrīḍārato rājā paradāraniratas sadā |<br>
rāṣṭrasya apriyo bhavati kṣipraṃ jahati jīvitaṃ ||</p>
<p><a class="sc" id="24"></a>alubdho punar medhāvī paradāravirataḥ sadā |<br>
rāṣṭrasya priyo bhavati suciraṃ tāta jīvati ||</p>
<p><a class="sc" id="25"></a>vairabandhaṃ ca mā kuryā pāṭirājehi pārthiva |<br>
yo vairī hi mahīpāla vairam arpenti vairiṇaḥ ||</p>
<p><a class="sc" id="26"></a>mitrabandhaṃ ca kuryāsi pāṭirājehi pārthiva |<br>
dṛḍhamitrāṃ hi rājāno pūjenti aparā prajā ||</p>
<p><a class="sc" id="27"></a>prakīrṇoccāraṇo māsi sarvārthehi janādhipa |<br>
hetukāraṇasaṃyuktaṃ mantraṃ kālena vyāhare ||</p>
<p><a class="sc" id="28"></a>guhyam arthaṃ ca dhārehi sadā vārehi pārthiva |<br>
bhinnamantrā hi rājendrā anubhonti vyasanaṃ bahuṃ ||</p>
<p><a class="sc" id="29"></a>guhyam arthaṃ dhārayitvā labhate vipulāṃ śiriṃ |<br>
na cāmitravasam eti paścāc ca nānutapyati ||</p>
<p><a class="sc" id="30"></a>ye ’muḍhamantrā avikīrṇavācā<br>
yuktāś ca kāryārthe janā narendra |<br>
na teṣu śatrū janayanti krodhaṃ<br>
maṇiviṣāṇāṃ yathā śataghnīyo ||</p>
<p><a class="sc" id="31"></a>guhyakam arthasaṃbandhaṃ saṃdhārayati yo naraḥ |<br>
<a class="sen" id="sen1.277"></a> satru bhedabhayāt tasya dāsabhūto ca vartati ||</p>
<p><a class="sc" id="32"></a>dharmas­thiteṣu ārakṣāṃ sadā kuryāsi pārthiva |<br>
balacakraṃ hi niśrāya dharmacakraṃ pravartate ||</p>
<p><a class="sc" id="33"></a>dharmas­thitānāṃ tejena sarvā śāmyanti ītayo |<br>
samayena varṣanti devā śasyaṃ nivartate tahiṃ ||</p>
<p><a class="sc" id="34"></a>dṛṣṭadharme hitārthaṃ ca saṃparāye sukhāni ca |<br>
evaṃ bhoti mahārāja guṇavanteṣu yat kṛtaṃ ||</p>
<p><a class="sc" id="35"></a>tasmāt taṃ parirakṣeyā rājā dharmeṇa pārthiva |<br>
taṃ hi rāja hitaṃ tuhyaṃ rāṣṭrasyāpi ca taṃ hitaṃ ||</p>
<p><a class="sc" id="36"></a>samīkṣākārī asyā hi sarvārthehi janādhipa |<br>
koṣṭhāgāre ca koṣṭhe ca apramattaś ca saṃbhava ||</p>
<p><a class="sc" id="37"></a>etāvatī arthavatī eṣā mahyānuśāsanī |<br>
taṃ sarvam ogṛhītvāna evaṃ kuruhi pārthiva ||</p>
<p><a class="sc" id="38"></a>evaṃ te pratipannasya yaśo kīrtiś ca bheṣyati |<br>
kṣemaṃ bhaviṣyate rāṣṭraṃ ṛddhaṃ sphītaṃ janākulaṃ ||</p>
<p><a class="sc" id="39"></a>kauśikasya śrutvā vākyaṃ śreṣṭhaṃ dharmārthasaṃhitaṃ |<br>
tathā śārikaṃ pṛcchāmi rājadharmā bravīhi me ||</p>
</blockquote>
<p><a class="sc" id="40"></a>sārikapoto āha ||</p>
<blockquote class="gatha">
<p><a class="sc" id="41"></a>cirasya vata māṃ tāta rājadharmāṇi pṛcchasi |<br>
hanta te haṃ pravakṣyāmi ekāgramanaso śṛṇu ||</p>
<p><a class="sc" id="42"></a>dvibhis tu pādakais tāta atra lokaḥ pratiṣṭhitaḥ |<br>
alabdhalābho arthasya labdhasya parirakṣaṇaṃ ||</p>
<p><a class="sc" id="43"></a>tasmād arthasya lābhārthaṃ labdhasya parirakṣaṇe |<br>
<a class="sen" id="sen1.278"></a> dṛḍhaṃ kuryāsi vyāyāmaṃ dharmeṇa manujādhipa ||</p>
<p><a class="sc" id="44"></a>yo vai bhūmipatir deva adharmeṇānuśāsati |<br>
rāṣṭraṃ sya dubbalaṃ bhoti cchidrabhūtaṃ samantataḥ ||</p>
<p><a class="sc" id="45"></a>yo ca bhūmipatir deva dharmeṇānuśāsati |<br>
rāṣṭraṃ sya sthāvaraṃ bhavati ṛddhaṃ sphītaṃ janākulaṃ ||</p>
<p><a class="sc" id="46"></a>nigṛhṇe nigṛhītavyaṃ pragrahārhāṃ ca pragṛhṇe |<br>
saṃgṛhṇe saṃgṛhītavyāṃ anugraharucir bhava ||</p>
<p><a class="sc" id="47"></a>yo nigrahaṃ na jānāti pragrahaṃ vā janādhipaḥ |<br>
saṃgrahānugrahaṃ cāpi so arthā parihāyati ||</p>
<p><a class="sc" id="48"></a>putrāṃś ca bhrātarāṃ cāpi śurāṃ sāhasikāṃ chavāṃ |<br>
mā tvan te īśvarāṃ kāsi grāme janapadeṣu vā ||</p>
<p><a class="sc" id="49"></a>anugrahaṃ kuryā bhūpo mātāpitārthaṃ pārthiva |<br>
vimānitā hi dāyadyā udbhrāntā bhonti śatravaḥ ||</p>
<p><a class="sc" id="50"></a>paṃca rāṣṭrā bhave rājyaṃ kuṭilaśatrusevitaṃ |<br>
mā tāṃ ca viśvase tatra mā ca pratipadye utpathe ||</p>
<p><a class="sc" id="51"></a>utpathe ca pratipanno kṣatriyo ca vasānugo |<br>
amitrāṇāṃ vasam eti paścāc ca anutapyati ||</p>
<p><a class="sc" id="52"></a>ātmanā balalābhārthaṃ amitrāṇāṃ pi nigrahe |<br>
rāṣṭrasya anukampārthaṃ saṃtulehi janādhipa ||</p>
<p><a class="sc" id="53"></a>samīkṣiyāna kathaya rātrau vā yadi vā divā |<br>
upaśrotā hi tiṣṭhanti te śrutvā vikarensu te ||</p>
<p><a class="sc" id="54"></a><a class="sen" id="sen1.279"></a> śūro vyāvartyate kṣipraṃ āḍhyaḥ saṃgṛhṇate balaṃ |<br>
arthavaśī mantrabalī kupito kare ’rthaṃ na te ||</p>
<p><a class="sc" id="55"></a>tasmād arthavasaṃ vipraṃ saputradāraṃ pravāsayet* |<br>
āḍhyaṃ mantravaraṃ vaiśyaṃ tanuṃ vāpi śaṭhaṃśaṭhaṃ ||</p>
<p><a class="sc" id="56"></a>amātyaṃ deva kuryāsi paṇḍitam arthacintakaṃ |<br>
alubdham anuraktaṃ ca rāṣṭrasya pariṇāyakaṃ ||</p>
<p><a class="sc" id="57"></a>duṣprajñānām amātyānāṃ prajñāvikalpakāriṇāṃ |<br>
rāṣṭrāṇi duḥkham edhanti rāṣṭrādhipatinā saha ||</p>
<p><a class="sc" id="58"></a>paṇḍitānām amātyānāṃ prajñātejena pārthiva |<br>
rāṣṭrāṇi sukham edhanti rāṣṭrādhipatinā saha ||</p>
<p><a class="sc" id="59"></a>lubdho ca alpabuddhī ca amātyo manujādhipa |<br>
naiva rājño hito bhoti rāṣṭrasyāpi na so hitaḥ ||</p>
<p><a class="sc" id="60"></a>tasmād alubdhamedhāviṃ amātyaṃ manujādhipa |<br>
mantrasyānuyuktaṃ kuryā rāṣṭrasya pariṇāyakaṃ ||</p>
<p><a class="sc" id="61"></a>nāsti cārasamaṃ cakṣuḥ nāsti cārasamo nāyo |<br>
tasmāc cāraṃ prayojeyyā sarvārtheṣu janādhipaḥ ||</p>
<p><a class="sc" id="62"></a>sarvaṃ parijanaṃ rāṣṭraṃ saṃparigṛhṇa pārthiva |<br>
balāgram upajīviñ ca kṛtyākṛtyehi pārthiva ||</p>
<p><a class="sc" id="63"></a>tasmād dhīraṃ pratīhāraṃ pratipadyāsi pārthiva |<br>
apramādaṃ sa kuryā ca tavam etat sukhāvahaṃ ||</p>
<p><a class="sc" id="64"></a>etāvatī arthavatī eṣā mahyānuśāsanī |<br>
<a class="sen" id="sen1.280"></a> taṃ sarvam ograhetvāna evaṃ kuruhi pārthiva ||</p>
<p><a class="sc" id="65"></a>evan te pratipannasya yaśo kīrtiś ca bheṣyati |<br>
kṣemaṃ bhaviṣyati rāṣṭraṃ ṛddhaṃ sphītaṃ janākulaṃ ||</p>
<p><a class="sc" id="66"></a>kauśiko cāpi pṛcchito te pṛṣṭā vyākarensu me |<br>
rājadharmaṃ yathātathā tvaṃ dāni śuka pṛcchasi ||</p>
<p><a class="sc" id="67"></a>balaṃ katividhaṃ rājño paṇḍita arthacintaka |<br>
rājadharmaṃ yathātathā icchitavyaṃ bravīhi me ||</p>
</blockquote>
<p><a class="sc" id="68"></a>śuko āha ||</p>
<blockquote class="gatha">
<p><a class="sc" id="69"></a>balaṃ paṃcavidhaṃ rājñaḥ icchitavyaṃ narādhipa |<br>
ekāgramanaso bhūtvā śṛṇohi vacanaṃ mama ||</p>
<p><a class="sc" id="70"></a>prathamaṃ balaṃ sahajaṃ dvitīyaṃ putrabalaṃ tathā |<br>
jñātimitrabalaṃ cāpi tṛtīyaṃ manujādhipa ||</p>
<p><a class="sc" id="71"></a>caturaṃ­ga­balaṃ cāpi caturthaṃ bhavati pārthiva |<br>
paṃcamaṃ ca balaṃ kruhi prajñābalam anuttaraṃ ||</p>
<p><a class="sc" id="72"></a>etaṃ balaṃ paṃcavidhaṃ yasya cāpi janādhipa |<br>
rāṣṭro ’sya sthāvaro bhoti ṛddhaṃ sphītaṃ janākulo ||</p>
<p><a class="sc" id="73"></a>balavaṃ punar eteṣāṃ prajñābalam anuttama |<br>
prajñābalena saṃgrahe kṛtyākṛtyaṃ janādhipa ||</p>
<p><a class="sc" id="74"></a>akṛtyaṃ parivarjeti kṛtyaṃ ca anutiṣṭhati |<br>
ātmano jñātimitrāṇāṃ rāṣṭrasya ca sukhāvahaṃ ||</p>
<p><a class="sc" id="75"></a>kulīno ’pi hi duṣprajño rājārthe manujādhipa |<br>
naiva rājño hito bhoti rāṣṭrasyāpi na so priyaḥ ||</p>
</blockquote>
<blockquote class="gatha">
<p><a class="sc" id="76"></a><a class="sen" id="sen1.281"></a> kṣipraṃ tu naśyate rājyaṃ pratirājehi pārthiva |<br>
viraktā prakṛtiyo ca anyaṃ mārganti svāmikaṃ ||</p>
<p><a class="sc" id="77"></a>atīva satkṛto bhavati paṇḍito arthacintakaḥ |<br>
varānyo ca sthāpayati śūrāṃ vīrāṃ vicakṣaṇāṃ ||</p>
<p><a class="sc" id="78"></a>yaśaṃ ca iha lokasmiṃ saṃparāye ca svargati |<br>
adharmaṃ parivarjetvā dharmam ācarate sadā ||</p>
<p><a class="sc" id="79"></a>dharmaṃ cara mahārāja mātāpitṛṣu pārthiva |<br>
iha dharmaṃ caritvāna rājā svargaṃ gamiṣyati ||</p>
<p><a class="sc" id="80"></a>dharmaṃ cara mahārāja putradāre janādhipa |<br>
iha dharmaṃ caritvāna rājā svargaṃ gamiṣyati ||</p>
<p><a class="sc" id="81"></a>dharmaṃ cara mahārāja mitrāmātye janādhipa |<br>
iha dharmaṃ caritvāna rājā svargaṃ gamiṣyati ||</p>
<p><a class="sc" id="82"></a>dharmaṃ cara mahārāja śramaṇe brāhmaṇe tathā |<br>
iha dharmaṃ caritvāna rājā svargaṃ gamiṣyati |<br>
dharmaṃ cara mahārāja pure jānapadeṣu ca ||</p>
<p><a class="sc" id="83"></a>iha dharmaṃ caritvāna rājā svargaṃ gamiṣyati ||</p>
<p><a class="sc" id="84"></a>dharmaṃ cara mahārāja asmiṃ loke paratra ca |<br>
iha dharmaṃ caritvāna rājā svargaṃ gamiṣyati ||</p>
<p><a class="sc" id="85"></a>etāvatī arthavatī eṣā mahyānuśāsanī |<br>
taṃ sarvam ograhītvāna evaṃ kuruhi pārthiva ||</p>
<p><a class="sc" id="86"></a>evan te pratipannasya yaśo kīrti ca bheṣyati |<br>
kṣemaṃ bhaviṣyate rāṣṭraṃ ṛddhaṃ sphītaṃ janākulaṃ ||</p>
<p><a class="sc" id="87"></a>tān evam uvāca rājā brahmadatto pratāpavān* |<br>
<a class="sen" id="sen1.282"></a> samantapaṇḍitā putrā nipuṇā arthacintakā ||</p>
<p><a class="sc" id="88"></a>sarveṣāṃ vo kariṣyāmi vacanam anuśāsanīṃ |<br>
dṛṣṭo dhārmikathayā vo artho yaṃ sāṃparāyikaḥ ||</p>
<p><a class="sc" id="89"></a>pūrvenivāsaṃ bhagavāṃ pūrvejātim anusmaran* |<br>
jātakam idam ākhyāsi śāstā bhikṣūṇam antike ||</p>
<p><a class="sc" id="90"></a>anavarāgrasmiṃ saṃsāre yatra me uṣitaṃ purā |<br>
śuko ahaṃ tada āsi śāriputro ca sāriko ||</p>
<p><a class="sc" id="91"></a>ānando kauśiko āsi brahmadatto śuddhodano |<br>
evam idam aparimitaṃ bahuduḥkhaṃ<br>
uccanīcaṃ caritaṃ purāṇaṃ |<br>
vigatajvaro vigatabhayo aśoko svajātakaṃ<br>
bhagavāṃ bhāṣati bhikṣusaṃghamadhye ||</p>
</blockquote>
<p class="endsection">iti śrīmahāvastu-avadāne triśakunīyaṃ nāma jātakaṃ samāptaṃ ||</p>
<p><a class="sc" id="92"></a>atha bodhisatvas taṃ śukabhavaṃ jahitvā kumāro saṃvṛttaḥ daśakuśalāṃ karmapathāṃ deśeti ||</p>
<blockquote class="gatha">
<p><a class="sc" id="93"></a>daśa vaśitā ākhyātā buddhenādityabandhunā |<br>
bodhisatvāna śurāṇāṃ bhāṣato taṃ śṛṇotha me ||</p>
<p><a class="sc" id="94"></a>vaśī āyuṣmanto dhīro pratibhāne tathaiva ca |<br>
upapattiyā ca karme ca cinte ca vaśitāṃ gato ||</p>
<p><a class="sc" id="95"></a>dharme ca ṛddhivaśitā abhiprāyavaśis tathā |<br>
kāladeśe vaśī dhīro ity ete vaśitā daśa ||</p>
<p><a class="sc" id="96"></a><a class="sen" id="sen1.283"></a> vaśitādaśasu etāsu pratiṣṭhāya viśāradāḥ |<br>
satvakoṭisahasrāṇi paripācenti nararṣabhāḥ ||</p>
<p><a class="sc" id="97"></a>buddhakṣetraṃ viśodhenti bodhisatvā ca nāyakā |<br>
bodhisatvā dyutimanto mahākāruṇalābhino ||</p>
<p><a class="sc" id="98"></a>jātaka­parya­vasāne tahiṃ ca paripācitā |<br>
caturaśītihi prāṇisahasrehi dharmo abhisaṃmato ||</p>
</blockquote>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
