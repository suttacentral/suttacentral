<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu37">
<article>
<div class="hgroup">
<p class="division">Mahāvastu</p>
<h1>37. Mañjarī Jātaka</h1>
</div>
<p><a class="sc" id="1"></a>yadā bhagavān abhiniṣkrānto anuttarāṃ samyaksaṃbodhim abhisaṃbuddho pravṛttapravara­dharma­cakro taṃ bhikṣuhi śrutaṃ || bhagavato kumārabhūtasya udyānavanagatasya kanyānām ābharaṇāni viśrāṇentasya yaśodharā hriyāyantī kumārasya allīnā || bhikṣu bhagavantaṃ pṛcchati || kathaṃ bhagavaṃ yaśodharā bhagavato kumārabhūtasya hriyāyantī allīnā || bhagavān āha || na hi bhikṣavaḥ idānīm eva yaśodharā mama hriyāyāntī allīnā | anyadāpi eṣā mama hriyāyantī allīnā || bhikṣū āhansuḥ || anyadāpi bhagavaṃ || bhagavān āha || anyadāpi bhikṣavo ||</p>
<p><a class="sc" id="2"></a>bhūtapūrvaṃ bhikṣavo ’tītam adhvānaṃ nagare vārāṇasī kāśijanapade brāhmaṇo kauśikasagotro | so kāmeṣu ādīnavaṃ dṛṣṭvā anuhimavantaṃ ṛṣipravrajyāṃ pravrajito || tena tahiṃ anuhimavante gaṃgākūle āśramaṃ māpetvā pūrvarātrāpararātraṃ jāgarikāyogam anuyuktena viharantena vāhitakena mārgeṇa catvāri dhyānāny utpāditāni paṃcābhijñā sākṣātkṛtā | <a class="sen" id="sen2.49"></a> candramasūryaparimārjako maharddhiko mahānubhāvo ṛṣi saṃvṛtto na ca saṃvibhāgaśīlo || tasya dāni jñātiko kāyasya bhedād gandharvakāyikeṣu deveṣūpapanno paṃcaśikho nāma gandharvaputro || so devabhūto taṃ kauśikaṃ smarati | kahiṃ kauśika ākāśe pravṛttajīvo ti mṛto ti || so samanvāharati | paśyati taṃ kauśikaṃ ṛṣipravrajyāṃ pravrajitaṃ | anuhimavante gaṃgākūle sa āśrame prativasati asaṃvibhāgaśīlo || tena śakrasya devānām indrasya ārocitaṃ || yo mama manuṣyabhūtasya jñāti priyo manāpo so ṛṣipravrajyāṃ pravrajito anuhimavante gaṃgākūle āśramapade prativasati so ca asaṃvibhāgaśīlo | tasya anugrahārthāya upasaṃkramema saṃvibhāgasmiṃ niyojema ||</p>
<p><a class="sc" id="3"></a>śakro dāni kauśikasya ṛṣisya anugrahārthaṃ āhāradeśakāle candramasūryehi sārdhaṃ mātalinā ca saṃgrāhakena paṃcaśikhena ca devaputreṇa brāhmaṇaveśam abhinirmiṇitvā <span class="gap">+ + + + + +</span> kauśikasya ṛṣisya āśramaṃ āhāradeśakāle ekam eko upasaṃkrānto | sa ca sunakho nānāprakārāṇi uccāvacāni varṇāni upadarśeti || kauśika āha ||</p>
<blockquote class="gatha">
<p><a class="sc" id="4"></a>nāhaṃ kriṇāmi nāpi vikriṇāmi<br>
na cāpi me sannidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalam eṣo duvinnaṃ ||</p>
</blockquote>
<p><a class="sc" id="5"></a>śunakha āha ||</p>
<blockquote class="gatha">
<p><a class="sc" id="6"></a>alpāto alpakaṃ dadyāt* anumadhyāto madhyimaṃ |<br>
<a class="sen" id="sen2.50"></a> bahukāto bahukaṃ dadyāt* adānaṃ nopapadyati ||</p>
<p><a class="sc" id="7"></a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class="sc" id="8"></a>candro pi upasaṃkrānto || kauśiko āha ||</p>
<blockquote class="gatha">
<p><a class="sc" id="9"></a>nāhaṃ kriṇāmi nāpi vikriṇāmi<br>
na cāpi me sannidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo trayāṇāṃ ||</p>
</blockquote>
<p><a class="sc" id="10"></a>candra āha</p>
<blockquote class="gatha">
<p><a class="sc" id="11"></a>vaḍiśaṃ so saṃgilati dīrghasūtraṃ ayomayaṃ |<br>
yo atithismiṃ āsīne adattvā bhuṃjati bhojanaṃ ||</p>
<p><a class="sc" id="12"></a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class="sc" id="13"></a>sūryo pi upasaṃkrānto || kauśika āha ||</p>
<blockquote class="gatha">
<p><a class="sc" id="14"></a>nāhaṃ kriṇāmi nāpi vikriṇāmi<br>
na cāpi me saṃnidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo caturṇāṃ ||</p>
</blockquote>
<p><a class="sc" id="15"></a>sūrya āha ||</p>
<blockquote class="gatha">
<p><a class="sc" id="16"></a>moghaṃ tasya hutaṃ bhoti moghaṃ cāpi samāhitaṃ |<br>
<a class="sen" id="sen2.51"></a> yo atithismiṃ āsīne adattvā bhuṃjati bhojanaṃ ||</p>
<p><a class="sc" id="17"></a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class="sc" id="18"></a>mātali pi upasaṃkrānto || kauśika āha ||</p>
<blockquote class="gatha">
<p><a class="sc" id="19"></a>nāhaṃ kriṇāmi nāpi vikriṇāmi<br>
na cāpi me saṃnidhi asti kiṃci |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo paṃcānāṃ ||</p>
</blockquote>
<p><a class="sc" id="20"></a>mātali āha ||</p>
<blockquote class="gatha">
<p><a class="sc" id="21"></a>satyaṃ tasya hutaṃ bhoti satyaṃ cāpi samāhitaṃ |<br>
yo atithismiṃ āsīne dattvā bhuṃjati bhojanaṃ ||</p>
<p><a class="sc" id="22"></a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class="sc" id="23"></a>śakro pi upasaṃkrānto || kauśika āha ||</p>
<blockquote class="gatha">
<p><a class="sc" id="24"></a>nāhaṃ kriṇāmi nāpi vikriṇāmi<br>
na cāpi me sannidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo ṣaṇāṃ ||</p>
</blockquote>
<p><a class="sc" id="25"></a>śakro āha ||</p>
<blockquote class="gatha">
<p><a class="sc" id="26"></a>sarasvatīṃ so juhoti cāhutāṃ gamaye api |<br>
<a class="sen" id="sen2.52"></a> yo atithismiṃ āsīne dattvā bhuṃjati bhojanaṃ ||</p>
<p><a class="sc" id="27"></a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class="sc" id="28"></a>kośika āha ||</p>
<blockquote class="gatha">
<p><a class="sc" id="29"></a>udāravarṇā iti brāhmaṇā ime<br>
ayaṃ ca vo sunakho kisya hetu |<br>
uccāvacāṃ varṇanibhāṃ nidarśaye<br>
ākhyātha me ko nu bhave bhavanto ||</p>
</blockquote>
<p><a class="sc" id="30"></a>śakra āha ||</p>
<blockquote class="gatha">
<p><a class="sc" id="31"></a>candro ca sūryo ca ihāgatā te<br>
ayaṃ ca so mātali devasārathiḥ |<br>
ahaṃ ca śakro tridaśāna īśvaro<br>
ayaṃ ca so paṃcaśikho <span class="gap">+ + +</span> ti ||</p>
<p><a class="sc" id="32"></a>yasyaiṣa pratigṛhṇāti annaṃ ca pānaṃ ca kauśika |<br>
pāṇisvaraṃ kumbhathūnaṃ mṛdaṃgānāṃ svarāṇi ca |<br>
suptaṃ na pratibodhenti pratibuddho ca nandati ||</p>
<p><a class="sc" id="33"></a><span class="gap">+ + + + + + + + + + + + + + + + + + + + + + + +</span><br>
tuvaṃ no jñātī purimāsu jātiṣu<br>
tvaṃ kauśikā matsaripāpadharmaḥ |<br>
tuhyānukaṃpāya ihāgatā sma<br>
mā pāpadharmo nirathaṃ vrajesi ||</p>
<p><a class="sc" id="34"></a>ye matsarī roṣakapāpadharmā<br>
<a class="sen" id="sen2.53"></a> pradveṣakā śramaṇabrāhmaṇānāṃ |<br>
pāpāni karmāṇi samācaritvā<br>
ito cyutāḥ te nirayaṃ vrajanti ||</p>
<p><a class="sc" id="35"></a>ye ceha dānāni dadanti paṇḍitā<br>
prasannacittāḥ śramaṇabrāhmaṇeṣu |<br>
puṇyāni kṛtvā iha jīvaloke<br>
ito cyutāste sugatiṃ vrajanti ||</p>
</blockquote>
<p><a class="sc" id="36"></a>kauśika āha ||</p>
<blockquote class="gatha">
<p><a class="sc" id="37"></a>eṣo adyaivaṃ kariṣyāmi puṇyaṃ<br>
dāsyāmi dānaṃ śramaṇabrāhmaṇeṣu |<br>
etehi dadyād aham annapānaṃ<br>
nāhaṃ adattvā amṛtaṃ pi pāsye ||</p>
<p><a class="sc" id="38"></a>evaṃ ca me dadato sarvakālaṃ<br>
bhogā ca me ca sarvā kṣipihanti |<br>
tato ahaṃ sugatiṃ pravrajiṣyaṃ<br>
prahāya kāmāni tathādhikāni ||</p>
<p><a class="sc" id="39"></a>nagottame girivaragandhamādane<br>
modenti devavarādhipātmajā |<br>
upāgatā ṛṣivara sarvi pūjituṃ<br>
supuṣpitāṃ drumavaraśākhāṃ gṛhṇiya ||</p>
<p><a class="sc" id="40"></a>śuciṃ sugandhāṃ tridaśehi satkṛtāṃ<br>
supuṣpitāṃ amaravarehi sevitāṃ |<br>
<a class="sen" id="sen2.54"></a> śākhāṃ dadensur nama astu māriṣa<br>
yathaiva mo śakra tathaiva so tuvaṃ ||</p>
<p><a class="sc" id="41"></a>tāṃ yācamānāṃ anudrakṣi brāhmaṇa<br>
ityabrīṣi kalahaṃ udīraye |<br>
na mahyaṃ puṣpehi ihārtha vidyati<br>
yā yeva vo śreyatarā (gṛhṇātu) ||</p>
<p><a class="sc" id="42"></a>tadiyaṃ tvaṃ eva samīkṣa brāhmaṇa<br>
jānāhi mo māriṣa yā nu śreyā |<br>
yasyaiva no māriṣa tāṃ dayiṣyasi<br>
sā eva no śreyatarā bhaviṣyati ||</p>
<p><a class="sc" id="43"></a>akāryam etaṃ vacanaṃ sugātrikā<br>
sa brāhmaṇo krodhaśabdaṃ viyāhare |<br>
gatvāna bhūtādhipatiṃ hi pṛcchatha<br>
so eva vo jñāsyati yā nu śreyā ||</p>
<p><a class="sc" id="44"></a>tadāpi tāyo paramārthadarśino<br>
udārikā varṇavareṇa arthikā |<br>
gatvāna vocantridaśādhipasya<br>
jānāhi mo māriṣa kā nu śreyā ||</p>
<p><a class="sc" id="45"></a>tān dṛṣṭvā aṇāttamanā puraṃdaro<br>
ityabravīt* āttamano sarveṣu |<br>
<span class="gap">+ + +</span> yuṣme sadṛśā sugātrikā<br>
<a class="sen" id="sen2.55"></a> ko thehapūrvaṃ kalahaṃ udīraye ||</p>
<p><a class="sc" id="46"></a>yo sarvaloke carati mahāmuniḥ<br>
nāmena so nārado satyavikramo |<br>
so abravīt parvate gandhamādane<br>
gatvāna bhūtādhipatiṃ hi pṛcchatha ||</p>
<p><a class="sc" id="47"></a>ito so uttarato diśāyāṃ<br>
gaṃgāya kūle himavantapārśve |<br>
so kauśiko dullabhapānabhojano<br>
tasya sudhāṃ preṣayi devasārathiḥ ||</p>
<p><a class="sc" id="48"></a>agniṃ juhantasya pratiṣṭhato mama<br>
prabhaṃkaro lokatamonudo yathā |<br>
ādityalokasmiṃ tatheva īryasi<br>
kā devatā kisya ihāgato si ||</p>
<p><a class="sc" id="49"></a>śaṃkhopamaṃ śveta-atulyasannibhaṃ<br>
manojñagandhaṃ priyarūpadarśanaṃ |<br>
na dṛṣṭapūrvaṃ maya cakṣuṣedṛśaṃ<br>
kā devatā kin tu dadāsidaṃ mama ||</p>
<p><a class="sc" id="50"></a>ahaṃ mahendreṇa maharṣi preṣito<br>
sudhāhariṃ tvāṃ tvaritaṃ upāgami |<br>
jānāhi māṃ mātaliṃ devasārathiṃ<br>
bhuṃjāhimāṃ kāṃkṣiṣu bhogamuttamaṃ ||</p>
<p><a class="sc" id="51"></a>bhuktvā himāṃ dvādaśa <span class="gap">+ + +</span> hi pāpakā<br>
kṣudhāpipāsāṃ aratiṃ jvaraṃ kramā |<br>
<a class="sen" id="sen2.56"></a> krodhopanāhaṃ ca vivādapaiśūnyaṃ<br>
śītoṣṇatandrītarasaṃ ca uttamaṃ ||</p>
<p><a class="sc" id="52"></a>na mātale kalpati mahya bhuṃjituṃ<br>
pūrve adattvā iti bruvan anuttamaṃ |<br>
na cāpi ekasya na mahya varṇitaṃ<br>
asaṃvibhāgo hi sukhaṃ na vindati ||</p>
<p><a class="sc" id="53"></a>mitraṃ opāyikaṃ pāripanthikā<br>
strīghātakā ye paharanti arthaṃ |<br>
sarve pi te matsarine samā matā<br>
prāptaṃ adattvā amṛtaṃ pi nāse ||</p>
<p><a class="sc" id="54"></a>tā preṣitā devarājena ātmajā<br>
kanyā catasro tapanīyasannibhā |<br>
sudhāṃ pi ādāya pratigrahārhāṃ<br>
taṃ āśramaṃ yatra abhūṣi kauśikaḥ ||</p>
<p><a class="sc" id="55"></a>dṛṣṭvā tu tāḥ arthadarśo matīmāṃ<br>
prabhāsayantīyo anantarāśritāḥ |<br>
sthitā catasro pramadā caturdiśaṃ<br>
so dāni kauśika adhyabhāṣitha ||</p>
<p><a class="sc" id="56"></a>purimāṃ diśan tiṣṭhasi devate tvaṃ<br>
alaṃkṛtā tāravarā ca oṣadhī |<br>
pṛcchāmi te kāṃcanavedivigrahe<br>
<a class="sen" id="sen2.57"></a> ākhyāhi me tvaṃ katamāsi devatā ||</p>
<p><a class="sc" id="57"></a>śiro ham asmi manujeṣu saṃmatā<br>
akṣudrasattvā parisevino sadā |<br>
sukheṣiṇī tuhya sukāśamāgatā<br>
taṃ māṃ sudhāye varaprajña bhāgaya ||</p>
<p><a class="sc" id="58"></a>śīlenupetaṃ caraṇena buddhiye<br>
upetasattvaṃ praguṇena karmaṇā |<br>
tvayā upeto śirijātimantiyā<br>
preṣeti dāsaṃ viya bhogavāṃ sukhī ||</p>
<p><a class="sc" id="59"></a>atho pi dāse alaso aśilpako<br>
sudurgato vāpi naro arūpavāṃ |<br>
tvayā upeto śirijātimantiyā<br>
tad idam asādhu yad idaṃ tvayā kṛtaṃ ||</p>
<p><a class="sc" id="60"></a>prabhāsayantī yaśasā yaśasvinī<br>
manorameśāhūyanāṃ diśāṃ prati |<br>
pṛcchāmi tvāṃ kāṃcanavedivigrahe<br>
ācikṣa me tvaṃ katamāsi devatā ||</p>
<p><a class="sc" id="61"></a>śraddhāham asmi manujeṣu sammatā<br>
akṣudrasattvā pratisevinī sadā |<br>
sukheṣiṇī tuhya sakāśam āgatā<br>
taṃ māṃ sudhāye varaprajña bhāgaya ||</p>
<p><a class="sc" id="62"></a>bhāryāpi me kho sadṛśā hi satkṛtā<br>
<a class="sen" id="sen2.58"></a> kalyāṇadharmā ca pativratā ca |<br>
prahāya svakulaṃ dhītarā ca<br>
karoti śraddhāṃ puna kumbhakāśiye ||</p>
<p><a class="sc" id="63"></a>śīlaṃ śrutaṃ cāpi athāpi saṃyamaṃ<br>
śraddhā satī yatra <span class="gap">+ + +</span> ekadā |<br>
naiṣā sāvadyena vighātadarśanā<br>
tad idam asādhu yad idaṃ tvayā kṛtaṃ ||</p>
<p><a class="sc" id="64"></a>sā me va santike api ca vadyase<br>
vijāne mūḍhāsi dhūrtānuvartinī |<br>
na edṛśī arhati āsanodakaṃ<br>
kuto sudhāṃ gaccha na me tvaṃ rocasi ||</p>
<p><a class="sc" id="65"></a>jahāti rātrī aruṇasmiṃ udgate<br>
sā tiṣṭhase tāravarā va oṣadhī |<br>
pṛcchāmi te kāṃcanavedivigrahe<br>
ācikṣa me tvaṃ katamāsi devatā ||</p>
<p><a class="sc" id="66"></a>mṛgīva bhrāntā sarabhāya varjitā<br>
nirākṛtā mandaṃ mamaṃ avekṣase |<br>
kā te sahāyā mṛdugātri lakṣate<br>
na bhāyase ekikā tuvaṃ devatā ||</p>
<p><a class="sc" id="67"></a>na me sahāyā iha āgatā kauśika<br>
<span class="gap">+ + +</span> pravarāsmi devatā |<br>
āśā sudhāye iha āgatāsmi<br>
<a class="sen" id="sen2.59"></a> tan me sudhāye varaprajña bhāgaya ||</p>
<p><a class="sc" id="68"></a>āśāya kṣetrāṇi kṛṣanti karṣakā<br>
saputradārā saṃghaṭanti ekato |<br>
naṃ varṣa harati asanī ca utthitā<br>
tad idam asādhu yad idaṃ tvayā kṛtaṃ ||</p>
<p><a class="sc" id="69"></a>āśāye eke manujā dhanārthikā<br>
nāvāṃ samāruhya taranti (sāgaraṃ) |<br>
ālambane tatra sīdanti athāpi ca<br>
duḥkhaṃ nigacchanti vinaṣṭapuṇyāḥ ||</p>
<p><a class="sc" id="70"></a>sā me va santike api ca vadyase<br>
vijāne mūḍhāsi dhūrtānuvartinī |<br>
na edṛśī arhati āsanodakaṃ<br>
kuto sudhāṃ gaccha na me tvaṃ rocasi ||</p>
<p><a class="sc" id="71"></a>kā dṛṣṭāsi <span class="gap">+ + +</span> pinaddhamañjarī ||</p>
<p><a class="sc" id="72"></a>sīhāṃgadā kāṃcipramṛṣṭadhāraṇī |<br>
kuśāgraraktā supinaddhakuṇḍalā<br>
uśīravarṇā pratibhāya śobhasi ||</p>
<p><a class="sc" id="73"></a>gate yathā prāvṛṣi atra sārade<br>
alaṃkṛtā lohitamālinī <span class="gap">+ + +</span> |<br>
pṛcchāmi tvāṃ kāṃcanavedivigrahe<br>
ācikṣa me tvaṃ katamāsi devatā ||</p>
<p><a class="sc" id="74"></a>hirīyamasmi manujāna sammatā<br>
akṣudrasattvapratisevinī sadā |<br>
<a class="sen" id="sen2.60"></a> sukheṣiṇī tuhya sakāśam āgatā<br>
na tu tvāṃ śakromi maharṣi yācituṃ ||</p>
<p><a class="sc" id="75"></a>kāvarṇadhātu iha strī na vidyati<br>
jānāmi dharmeṇa sugātri lakṣase |<br>
te tāṃ ayācantiye prasavāmy ahaṃ<br>
sudhāmahaṃ jīvitaṃ taṃ dadāmi te ||</p>
<p><a class="sc" id="76"></a>tvām evahaṃ kāṃcanavedivigrahe<br>
āmantrayitvāna pravekṣyi āśramaṃ |<br>
tvām evahaṃ sarvaguṇena pūjaye<br>
tava adattvā amṛtaṃ pi no alaṃ ||</p>
<p><a class="sc" id="77"></a>taṃ āśramaṃ puṣpavicitrasaṃstṛtaṃ<br>
dvijehi ghuṣṭaṃ rucirasvarehi |<br>
sā succhavī taṃ ca praviṣṭā āśrama<br>
udakupetaṃ phalamūlaśobhitaṃ ||</p>
<p><a class="sc" id="78"></a>vṛkṣāgraṇīnāṃ bahavo nupuṣpitā<br>
sālā piyālā panasā ca tindukā |<br>
śobhāṃjanā loghra <span class="gap">+ + +</span> pāṭalā<br>
supuṇyagandhā mucilindakā ca ||</p>
<p><a class="sc" id="79"></a>kuvalā tamālā bahavo nuveśanaṃ<br>
aśvatthanyagrodha tathaivudumbarā |<br>
tilakā kadambā ca tathaiva campakā<br>
prasātikā śyāmaka tatra taṇḍulā ||</p>
<p><a class="sc" id="80"></a><a class="sen" id="sen2.61"></a> tatrāpinaddhaprāvṛto kuśāmayo<br>
supuṇyagandho ajinopasevito |<br>
āśītakurvī harate niṣaṇṇo<br>
niṣīda kalyāṇasukhena āsane ||</p>
<p><a class="sc" id="81"></a>tasyetavāye kuṣicāya kauśikaḥ<br>
jayettamānaye jaṭāyantaṃ dhanena |<br>
nehi pātrehi sudhāṃ svayaṃ dade<br>
sā adhyabhāṣi tvaritā mahāmuniṃ ||</p>
<p><a class="sc" id="82"></a>taṃ saṃprati gṛhyāṇa prītamānasā<br>
ityabravī āttamanā jaṭādharaṃ |<br>
kṛtā tvayā kauśika mahya pūjā<br>
gacchāmi dāni tridaśāna sevituṃ ||</p>
<p><a class="sc" id="83"></a>sā kauśikenānumatā dyutīmatā<br>
jigīṣamāṇā tridaśāṃ upāgami |<br>
gatvāna sā avaca sahasradarśanaṃ<br>
iyaṃ sudhā vāsava yo hi me jayo ||</p>
<p><a class="sc" id="84"></a>so tatra yo preṣita eva mātali<br>
parivṛtto devasabhāya agrato |<br>
hirī sudhāṃ kenabhilabdhe hetunā<br>
ityabravī tvaṃ punar evam āhūya ||</p>
<p><a class="sc" id="85"></a>taṃ so vatārād vinivartayed rathaṃ<br>
<a class="sen" id="sen2.62"></a> jāmbūnadaṃ santapanīyasannibhaṃ |<br>
prajvālyamānaṃ ravikarasaṃnibhaṃ<br>
alaṃkṛtaṃ suvarṇabimbavicitraṃ ||</p>
<p><a class="sc" id="86"></a>gatāś ca hastikapivyāghradvīpiyo<br>
mṛgā ca vaiḍūryamayā upāgatā |<br>
taṃ puṣkalā jyotīrasamayā śubhā<br>
maṇīvaiḍūryamayā ca īdṛśā ||</p>
<p><a class="sc" id="87"></a>heṣṭā manesī upariṃ ca kupsaraṃ<br>
suvarṇacandrā ca rathe upāgatā |<br>
taṃ yānaśreṣṭhaṃ abhiruhya mātali<br>
daśa diśāyo abhinandayet* mahīṃ ||</p>
<p><a class="sc" id="88"></a>nagāṃś ca śailāṃś ca vanaspatīṃ ca<br>
sasāgarāṃ kampamānāṃ vasundharāṃ |<br>
so kṣipram eva tvaritaṃ upāgami<br>
tam āśramaṃ yatra abhūṣi kauśiko ||</p>
<p><a class="sc" id="89"></a>so mātali <span class="gap">+ + + + + +</span><br>
dūto ahaṃ pṛcchati te puraṃdaro |<br>
śirīya śraddhāya ca āśāyāpi ca<br>
hirī śreyā kena guṇena manyasi ||</p>
<p><a class="sc" id="90"></a><span class="gap">+ + + + + + + + + + + +</span><br>
<span class="gap">+ + +</span> śirī me pratibhāti mātali |<br>
śraddhā anityā puna devasārathi<br>
<a class="sen" id="sen2.63"></a> āśā visaṃvādikasaṃyatā mama ||</p>
<p><a class="sc" id="91"></a>hirī manāpā pariśuddhakevalā<br>
saṃgrāmaśīrṣe na ratā pravarjitā |<br>
vipaśyamānā surabhī upadrutā<br>
hirir nivāreti svacittamātmano ||</p>
<p><a class="sc" id="92"></a>hirīha śreṣṭhā manujeṣu mātali<br>
dahare kāṃkṣyati mahallike ca |<br>
priyaṃ ca bhrātṛvyaṃ karoti caṇḍaṃ<br>
hirir nivāreti svacittamātmano ||</p>
<p><a class="sc" id="93"></a>ko te imāṃ kauśika dṛṣṭam* <span class="gap">+ + +</span><br>
ugro hi indro athavā sahāṃpati |<br>
indro tava indrasagotra kāṃkṣati<br>
tasyaiva bhāvasahavratānuja ||</p>
<p><a class="sc" id="94"></a>sa kauśikaḥ taṃ jahiyāna ucchrayaṃ<br>
śīlopapeto asadhuryabhūto |<br>
puṇyāni kṛtvā vipulāni āśrame<br>
kāyasya bhedāt svargeṣu modati ||</p>
</blockquote>
<p><a class="sc" id="95"></a>syāt khalu punaḥ bhikṣavo yuṣmākam evaṃ anyo so tena kālena teva samayena nārado nāma ṛṣi kauśikasagotro | na khalv etad evaṃ draṣṭavyaṃ | tat kasya hetoḥ | ahaṃ <a class="sen" id="sen2.64"></a> so bhikṣavas tena kālena tena samayena nārado nāma ṛṣir abhūṣi kauśikagotro || syāt khalu punar bhikṣavo evam asyā anyā sā tena kālena tena samayena śakrasya devānām indrasya hirī nāma dhītā āsi | na khalv etad evaṃ draṣṭavyaṃ | tat kasya hetor bhikṣavo | eṣā eva yaśodharā tena kālena tena samayena śakrasya devānām indrasya hirī nāma dhītā abhūṣi | tadāpi eṣā mama hrīyāyantī allīnā | etarahiṃ pi mama eṣā hrīyāyantī allīnā ||</p>
<p class="endsection">samāptaṃ maṃjarījātakaṃ ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
