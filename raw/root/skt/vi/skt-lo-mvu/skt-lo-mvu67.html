<!DOCTYPE html>
<html>
<head>
<title></title>
</head>
<body>
<div id="text" lang="skt">
<section class="sutta" id="skt-lo-mvu67">
<article>
<div class="hgroup">
<p class="division">Mahāvastu</p>
<h1>67. The Jātaka of the Bull</h1>
</div>
<p><a class="sc" id="1"></a><a class="sen" id="sen3.28"></a> bhikṣū bhagavantam āhansuḥ || kathaṃ bhagavaṃ māro pāpīmāṃ bhagavato duṣkaraṃ carantasya pṛṣṭhimena pṛṣṭhimaṃ samanubaddho avatārārthī avatāraṃ gaveṣī alabhamāno nirvidya pratyavakrānto || bhagavān āha || anyadāpi mama eṣo pṛṣṭhimena pṛṣṭhimaṃ samanubaddho avatārārthī avatāraṃ gaveṣī alabhanto avatāraṃ nirvidya pratyavakrānto || bhikṣū bhagavantam āhansuḥ || anyadāpi bhagavan* || bhagavān āha || anyadāpi bhikṣavo ||</p>
<p><a class="sc" id="2"></a>bhūtapūrvaṃ bhikṣavaḥ atītam adhvānaṃ ṛṣabho gavāṃpatiḥ gogaṇasamanubaddho || tasya dāni vṛṣabhasya vṛṣaṇā laṃbā śithilā ca so vṛṣabho laṃbitehi vṛṣaṇehi gogaṇasya pṛṣṭhimena pṛṣṭhimaṃ aṇvati || tahiṃ ca araṇyāyatane giriko nāma śṛgālaḥ prativasati || tena so vṛṣabho dṛṣṭo gogaṇena sārdhaṃ aṇvanto lambehi vṛṣaṇehi || so tasya pṛṣṭhimena pṛṣṭhimaṃ bahūni varṣāṇi samanubaddho || tasya aparo śṛgālo vayasyo | tena so giriko dṛṣṭo tasya vṛṣabhasya pṛṣṭhimena pṛṣṭhimaṃ samanubaddho dṛṣṭvā ca punas taṃ girikaṃ gāthāye adhyabhāṣati ||</p>
<blockquote class="gatha">
<p><a class="sc" id="3"></a>kati varṣāṇi girika anubaddho si gavāṃpatiṃ |<br>
muhur muhuś ca trasasi bhītabhītaṃ ca paśyasi ||</p>
<p><a class="sc" id="4"></a>ime sthūlā ca lambā ca sunibaddhā śithilā cime |<br>
imā na pi patiṣyanti tato ’bhakṣo bhaviṣyasi ||</p>
<p><a class="sc" id="5"></a>mayāpi samanubaddho daśa varṣāṇi paṃca ca |<br>
śithilā va subaddhā ca nāsti sānaṃ patatāṃ bhayaṃ ||</p>
</blockquote>
<p><a class="sc" id="6"></a><a class="sen" id="sen3.29"></a> bhagavān āha || syāt khalu punar bhikṣavo yuṣmākam evam asyād anyaḥ sa tena kālena tena samayena vṛṣabho abhūt* || so haṃ vṛṣabho ’bhūṣī || yaḥ giriko nāma śṛgālo ’yam eva māro abhūṣi || tadāpi avatārārthī avatāram alabhanto nirvidyāpakrāntaḥ ||</p>
<p class="endsection">samāptaṃ vṛṣabhajātakaṃ ||</p>
</article>
<aside id="metaarea">
<p>Based on the ed. by Émile <span class="author">Senart</span>, 3 vols., Paris 1882–1897.</p>
<p>Cf. also Emmanuel <span class="author">Faure</span>, B. <span class="author">Oguibénine</span>, M. <span class="author">Yamazaki</span>, and Y. <span class="author">Ousaka</span>, <cite class="book">Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <span class="smallcaps">GRETIL</span> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class="editor">Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</aside>
</section>
</div>
</body>
</html>
