<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-ss8">
<article>
<div class="hgroup">
<p class="division">saṁghātiśeṣa-dharma 8</p>
<h1>vadhyā</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth160"></a>bhagavān śrāvastīyam viharati | mallā nāmā mallakalyo
nāma nigamo | taṁhi dāni aparasya mallasya bhāryā para-puruṣeṇa sārdham
abhicarati | so dān āha | asuke virama | ato doṣo | ’to mā te aham evañ ca evañ
ca asat kariṣyaṁ | sā dāni duṣṭā na viramati | mariṣyāmy ahaṁ | na punar aham
ato doṣato viramiṣyaṁ | tena sā sahoḍhaṁ gṛhītvā āsane upanāmitā | iccheyam
ahaṁ bhavanto imāṁ sva-dharmeṇa lambhiyamānāṁ | kaḥ punas teṣāṁ sva-dharmaḥ
mallānāṁ | yā strī anyena puruṣeṇa sārdhaṁ abhicarati | sā sapta-divasāni
dāna-visargaṁ kārapetvā ubhayato jñāti-saṁghasya purato gopāṭi<span class="choice"><span class="sic">kām</span><span class="corr">kāya</span></span>
pāṭīyati | āsanikā āhaṁsuḥ | dinnā bhavatu sva-dharme labhehi | tena dāni
puruṣeṇa gṛhaṁ nayitvā uktā | iti-kitikāya dhīte dada yat te asti ca nāsti ca |
sapta divasāni ahaṁ te ubhayato jñāti-saṁghasya purato go-pāṭikāya pāṭayiṣyaṁ
| sā dāni ubhayato jñāti-saṁghaṁ sannipātetvā annaṁ pānaṁ khādyaṁ bhojyaṁ
samudānīya rodati | striyo āhaṁsuḥ | kiṁ ruditena tvayaiva tathā ceṣṭitaṁ yena
tvam evaṁ duḥkham anubhaviṣyasi | sā dān āha | nāhaṁ karomi | mariṣyan ti | api
tu ubhayato jñāti-saṁghasya purato go-pāṭikāya pāṭayiṣyan ti | evaṁ rodāmi |
aparā āha | icchasi tvaṁ muccituṁ | sā dān āha | icchāmi | āha | gaccha
śrāvastīṁ | tahiṁ kālī nāma bhikṣuṇī | sā te pravrājayiṣyati | sā tasyā vacanaṁ
śrutvā janasya khādyantasya pibantasya pramattasya yathā vā tathā vā
nirdhāvitvā anupūrveṇa pṛccha-pṛcchikāya śrāvastīm āgatā | pṛcchati | katamo
’tra bhikṣuṇī-vihāro | aparāhi darśitaḥ | sā dāni praviśitvā pṛcchati | katamā
ārya-kālī | aparāhi ākhyātā | eṣā ti | sā tām upasaṁkramya āha | icchāmy āryāya
pravrājīyamānāṁ | sā dān āha | anujñātāsi anujñāpakehi | sā dān āha | ke puna
ārye anujñāpakāḥ | āha | a-vūḍhāye dārikāye mātā-pitarau | vūḍhāya
śvaśru-śvaśurau pati-devarāḥ | āha | tadā eṣāham anujñātā | yadāhaṁ go-pāṭi
<span class="supplied">kāya</span> nisṛṣṭā su-nisṛṣṭā | āha | putriṇi yā tvaṁ
nisṛṣṭā su-nisṛṣṭā yā tvaṁ go-pāṭikāyāṁ nisṛṣṭā | sā tāya pravrājitā
upasaṁpāditā | so manuṣyo mārgayati | gopāṭikāya pāṭiṣyāmīti na labhasi | so
dāni śṛṇoti | śrāvastīyaṁ kālī nāma bhikṣuṇī | tāya pravrājitā | śrāvastīm
āgatvā pṛcchati | katamo ’tra bhikṣuṇī-vihāro | aparehi ākhyāto eṣo ti yāvat |
sa tahiṁ praviśitvā | āryā kālī nāma | āha | kim kartavyaṁ | prāptan nāmāryāya
mama bhāryām an-otsṛṣṭām pravrājayituṁ | sā dān āha | kutas tvaṁ | āha |
āmalaka-kalyato | āha | caṇḍāyu coras tvam ocorakas tvam ocaritu-kāmo tvaṁ
śrāvastīyaṁ praviṣṭaḥ | na tvaṁ jānāsi nityaviruddhāḥ śrāvasteyāḥ
āmalaka-kalyāś ca | sā dāni antevāsinīṁ śabdāpayati | ānehi tāva samaghāṭim
yāvad imaṁ caṇḍā<span class="choice"><span class="sic">yu</span><span class="corr">yuṁ</span></span>
dhare cāṭikaṁ rāja-kule bhandhāpe<span class="choice"><span class="sic">si</span><span class="corr">mi</span></span>
| so manuṣyo paśyati | yādṛśī iyaṁ śramaṇikā dhṛṣṭā ca mukharā ca pragalbhā ca
| bhandhāpeyaṁsi- | eṣa so dāni puruṣo ojjhāyati ca osakkati ca | so dāni
puruṣo bhikṣuṇī nāṁ mahājana-kāyasya ca puro ojjhāyati | paśyatha bhaṇe
śramaṇikā bhāryāñ ca me an-otsṛṣṭāṁ pravrājeti | mama ca bandhanena tarjayati |
etaṁ prakaraṇaṁ bhikṣuṇīyo mahāprajāpatīye gautamīye ārocayanti | yāvad
bhagavān āha |</p>
<p>
<a class="sc" id="2"></a>
duṣkṛtaṁ te kāli | evan nāma tvaṁ jānantī vadhyāṁ viditāṁ jñāti-daṇḍa-prāptām
upasthāpayasi | tena hi na kṣamati jānantī vadhyāṁ viditāṁ jñāti-daṇḍa-prāptām
upasthāpayituṁ |</p>
<p>
<a class="sc" id="3"></a>
<a class="roth" id="roth161"></a>eṣaivārthotpattiḥ | śākyānāṁ śākyā-vāno nāma
<span class="choice">
<span class="sic">dhi</span><span class="corr">ni</span></span>gamaḥ | evam eva
vistareṇa kartavyaṁ | yāvad anyā tāva mayā īdṛśī yeva pravrājitā | tatra mayā
daṇḍakarma ladbhaṁ | gaccha notsahāmi pravrājayituṁ | sā dāni aparāparāsāṁ
bhikṣuṇīnām allīnā na kācit pravrājeti | yāvat tīrthikehi pravrājitā | so
manuṣyo mārgati | gopāṭikāya pāṭiṣyan ti | na labhati | tena śrutaṁ śrāvastyāṁ
tīrthikehi pravrājitā | so dān āha | idānīṁ sā iti-kitikāya dhītā su-mahatā
dṛṣṭadhārmikena ca vadhena | yaṁ upāsaka-dhītā tirthikehi pravrājitā | so punar
na gaveṣati na pṛcchati | sā pi dāni tena tīrthika-bhāvena
tīrthika-bhāvenārtīyati | te dāni tīrthikā durākhyātā adharmāṇāḥ | taṇḍulodakañ
ca pibanti | sthālī-dhovanañ ca pibanti | nagnā a-hrīkā an-otrāpiṇo istri-kāmā
pi dūṣenti | sā strī bhikṣuṇīnām āha | moha bhāginī asmākaṁ pravrajyā gartasmi
patitā | nirayasmi patitā | prapātasmi patitā | uttarayātha māṁ |
anukampayatha māṁ | uddharatha māṁ | anukampayatha māṁ | pravrājetha māṁ | tā
dāni necchanti | sā dāni mahāprajāpatīye gautamīye allīnā | mahāprajāpatī
gautamī ca bhagavato āroceti | bhagavān āha | labhyā | yas tatrāvarṇaḥ sa
tīrthikeṣu gataḥ | atha khalu bhagavān mahāprajāpatīṁ gautamīm āmantrayati |
sannipātaya gautami tāvat paryavadātāni bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="4"></a>
yā puna bhikṣuṇī jānantī vadhyāṁ viditāṁ jñāti-daṇḍa-prāptām upasthāpayed
anyatra samaye | tatrāyaṁ samayaḥ anya-tīrthika-pūrvā bhavati | ayam pi dharmo
prathamāpattiko saṁghātiśeṣo |</p>
<h2><span class="add"><a id="pada">Definitions</a></span></h2>
<ul>
<li>
<a class="roth" id="roth162"></a><span class="term" id="def-1">yā puna bhikṣuṇī</span>
ti
<span class="gloss" id="#def-1">upasampannā</span> |</li>
<li>
<span class="term" id="def-2">jānantī</span> ti
<span class="gloss" id="#def-2">svayam vā jāneya parato vā śruṇeya</span> |</li>
<li>
<span class="term" id="def-3">vadhyām</span> iti
<span class="gloss" id="#def-3">ghātyāṁ</span> |</li>
<li>
<span class="term" id="def-4">viditān</span> ti
<span class="gloss" id="#def-4">ubhayato jñāti-saṁghasya mātṛ-pakṣasya
pitṛ-pakṣasya ca</span> |</li>
<li>
<span class="term" id="def-5">jñāti-daṇḍa-prāptāṁ</span> ti
<span class="gloss" id="#def-5">| jñātayo nāma kṣatriyāṅ brāhmaṇāḥ vaiśyāḥ
śūdrāḥ ambaṣṭha-vaidehāḥ bhaṭanāḥ kuṁkumālāḥ | yāvat keṣāñcit gopāṭikāya
pāṭīyati | keṣāñcit kīṭena vā kāliñjena vā veṭhayitvā dahyati | keṣāñcit
vālukā-ghaṭakaṁ kaṇṭhe badhvā udake praveśiyati | keṣāñcicchīrṣaṁ pradhamīyati
| keṣāñcit karṇa-nāsā chidyanti | keṣāñcit taptaṁ phālaṁ vraṇa-mukhe anuśrotaṁ
prakṣipīyati | mallānāṁ śākyānāṁ ca go-pāṭikāya pāṭīyati | kṣatriyāṇāṁ palālena
śarehi ca veṭhayitvā dahyati | abhīrāṇām vālukāya ghaṭaṁ kaṇṭhe bhadhvā udake
prakṣipati | śaka-yavanānāṁ śīrṣaṁ pradhamīyati | karṇa-nāsā vā chidyanti |
taptam vā phālaṁ anuśrote vraṇa-mukhe prakṣipīyanti</span> |</li>
<li>
<span class="term" id="def-6">upasthāpayed</span> iti
<span class="gloss" id="#def-6">pravrājayed upasampādayed</span> |</li>
<li>
<span class="term" id="def-7">anyatra samaye</span> ti
<span class="gloss" id="#def-7">pratyuddhṛtaṁ bhagavatā padaṁ an-āpattiḥ</span>
|</li>
</ul>
<p>
<a class="sc" id="5"></a>
anyatra samaye tatrāyaṁ samayaḥ | anya-tīrthika-pūrvā bhavati |</p>
<ul>
<li>
<span class="term" id="def-8">anya-tīrthikā</span> nāma |
<span class="gloss" id="#def-8">caraka-parivrājaka-nirgranthājīvaka-tre-daṇḍikāḥ
mākandikāḥ gudugudukāḥ gautama-dharma-cintakāḥ vṛddha-śrāvakaḥ daka-tṛtīyakāḥ</span>
|</li>
</ul>
<p>
yāvat prajñaptiḥ</p>
<h2><span class="add"><a id="cakka">Permutations</a></span></h2>
<p>
<a class="sc" id="6"></a>
sā eṣā bhikṣuṇī jānantī vadhyāṁ viditāṁ jñāti-daṇḍa-prāptāṁ pravrajayati
vinayāti-kramam āsādayati | śikṣāṁ deti thūl’-accayam āsādayati | upasampādeti
saṁghātiśeṣā | tena bhagavān āha | yā puna bhikṣuṇī jānantī vadhyāṁ viditāṁ
jñāti-daṇḍa-prāptām upasthāpayet | anyatra samaye | tatrāyaṁ samayaḥ |
anya-tīrthika-pūrvā bhavati | ayaṁ pi dharmo prathamāpattiko |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>