<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-ss14">
<article>
<div class="hgroup">
<p class="division">saṁghātiśeṣa-dharma 14</p>
<h1>tad anuvartakāḥ</h1>
</div>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="1"></a>
tasyāḥ khalu bhikṣuṇyā bhikṣuṇyo bhavanti sahāyikā | ekā vā dvau vā trayo vā
saṁbahulā vā | varga-vādinīyo anuvartikāḥ samanujñāḥ saṁghabhedāya | tā
bhikṣuṇyaḥ bhikṣuṇyo evam āhuḥ | mā āryamiśrikāḥ etāṁ bhikṣuṇīṁ kiñcid
avavadittha | kalyāṇaṁ vā pāpakaṁ vā | dharma-vādinī caiṣā bhikṣuṇī
vinaya-vādinī caiṣā bhikṣuṇī | asmākaṁ caiṣā bhikṣuṇī chandañ ca ruciṁ ca
sam-ādāya pragṛhya vyavaharati | yañ caitasyāḥ bhikṣuṇyāḥ kṣamate ca rocate ca
asmākam api taṁ kṣamate ca rocate ca | jānantī caiṣā bhikṣuṇī bhāṣate no
a-jānanti | tā bhikṣuṇyo bhikṣuṇībhir evam asya vacanīyāḥ | mā ārya-miśrikāya
evam avocat | naiṣā bhikṣuṇī dharma-vādinī | naiṣā bhikṣuṇī vinaya-vādinī |
mārya-miśrikāḥ saṁbhedaṁ rocayantu | saṁgha-sāmagrīm evārya-miśrikā rocayantu |
samagro hi saṁgho | sahito sammodayamāno a-vivadamāno ek’-uddeśo
kṣīrodakī-bhūto śāstuḥ śāsanaṁ dīpayamānaḥ | sukhāñ ca phāsuñ ca viharati |
evañ ca tā bhikṣuṇyo bhikṣuṇībhiḥ ucyamānā taṁ vastuṁ pratiniḥsareṁsuḥ ity etat
kuśalaṁ | no ce pratiniḥsareṁsuḥ tā bhikṣuṇyo bhikṣuṇībhiḥ yāvat-tṛtīyakaṁ
samanugrāhitavyā samanubhāṣitavyā tasya vastu
<span class="supplied">sya</span> pratiniḥsargāya | yāvat tṛtīyakaṁ
samanugrāhiyamāṇā vā samanubhāṣiyamāṇā vā taṁ vastuṁ pratiniḥsareṁsuḥ ity etat
kuśalaṁ | no ca pratiniḥsareṁsuḥ | tad eva vastuṁ samādāya pragṛhya tiṣṭheyuḥ |
ayam api dharmo yāvat-tṛtīyakaḥ |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>