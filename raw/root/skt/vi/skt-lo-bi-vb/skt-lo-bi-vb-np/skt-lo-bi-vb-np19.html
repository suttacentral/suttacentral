<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-np19">
<article>
<div class="hgroup">
<p class="division">niḥsargika-pācattika-dharma 19</p>
<h1>guru-prāvaraṇaṁ</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth180"></a>bhagavān vaiśālīyam viharati | aparo dāni vāṇijako
śatasahasra-mūlyaṁ kambala-ratanam ādāya uttarā pathāto āgato | so dāni aparehi
pṛcchito kim asya mūlyaṁ | āha | śata-sahasra-mūlyan ti | naiva rājā krīṇāti
na rāja-putrāḥ na vaṇijāḥ na sārthavāhāḥ | so dāni vāṇijako vīthīm abhiruhitvā
cintā-sāgaram anupraviṣṭo āsati | imaṁ mahārghaṁ mūlyaṁ bhāṇḍaṁ bahu-śulkaṁ na
vikrāyati | aparo dāni pṛcchati | vikrītaṁ te bhāṇḍaṁ | āha | nahi icchasi
vikrīṇituṁ | āha | icchāmi | āha | gaccha eṣā bhadrā nāma śramaṇikā sā
krīṇīṣyati | so dāni taṁ ceṭakasya skandhe āropayitvā bhikṣuṇī-vihāraṁ gatvā
pṛcchati | kata<span class="choice"><span class="sic">mā</span><span class="corr">maṁ</span></span>
āryāye bhadrāye pariveṇaṁ | aparāhi bhikṣuṇīhi ākhyātaṁ | so dāni praviśya āha
| vandāmy ārye āryā
<span class="supplied">bhadrā</span>nāma āha | bāḍhaṁ | kiṁ kartavyaṁ | āha |
imaṁ kambala-ratanaṁ vikreyaṁ vikrīṇāmi | āha | kim etasya mūlyaṁ | āha |
śatasahasraṁ | sā dāni na paṇeti na paṇāpeti | antevāsinīye āha | gaccha
sālohitaṁ jalpāhi imasya śatasahasraṁ vīthīkāto dāpehīti | so dāni aparehi
pṛcchito | vikrītaṁ te bhāṇḍaṁ | āha | vikrītaṁ | āha | kena krītaṁ | āha | eṣā
bhadrā nāma śramaṇikā | tāya krītaṁ | te dāni ojjhāyanti | adyāpy eṣā
pravrajitā pi maha-cchandā | etaṁ prakaraṇaṁ bhikṣuṇīyo mahāprajāpatīye
gautamīye ārocayeṁsuḥ | mahāprajāpatī pi gautamī bhagavato āroceti | bhagavān
āha | śabdāpayatha bhadrāṁ | sā dāni śabdāpitā | tad eva sarvaṁ yāvad ām
bhagavan | bhagavān āha | nanu bhadre paścimā pi nāma janatā avalokayitavyā |
tena hi na kṣamati uttari catuṣkarṣeṇa guru-prāvaraṇaṁ cetāpayituṁ | yāvad
bhagavān āha |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī uttari catuṣ-karṣeṇa guru-prāvaraṇaṁ cetāpayati
ṅissargika-pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">uttari catuṣ-karṣeṇe</span> ti
<span class="gloss" id="#def-1">karṣo nāma catvāraḥ purāṇāḥ | catvāraḥ kārṣāḥ
ṣoḍaṣa-kārṣāpaṇāḥ |</span></li>
<li>
<span class="term" id="def-2">guru-prāvaraṇam</span> iti
<span class="gloss" id="#def-2">kambala-ratnaṁ |</span></li>
<li>
<span class="term" id="def-3">cetāpayed</span> iti
<span class="gloss" id="#def-3">jānāpayet</span> |</li>
</ul>
<p>
<a class="sc" id="3"></a>
tad uttariṁ paraṁ ṣoḍaṣehi purāṇehi cetāpayati niḥsargika-pācattikaṁ | yāvat
prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="4"></a>
sā eṣā bhikṣuṇī guru-prāvaraṇaṁ cetāpayitu-kāmā bhavati catuṣ-karṣa-mūlyaṁ
jānāpayitavyaṁ | pratyavaro vā tad uttariṁ na kṣamati |</p>
<p>
<a class="sc" id="5"></a>
atha dāni kocid ayācito avijñapto mahārgha-mūlyaṁ pi dadāti pratigṛhṇāty
an-āpattiḥ | tad evaṁ bhikṣuṇīye parimāṇa-baddhaṁ | kiñcāpi bhikṣur
mahārgha-mūlyaṁ pi jānāpayitvā paribhuñjāty anāpattiḥ | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="6"></a>
yā puna bhikṣuṇī uttari catu<span class="supplied">ṣ-ka</span>rṣa-mūlyāto
guru-prāvaraṇaṁ cetāpayen niḥsargika-pācattikaṁ |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>