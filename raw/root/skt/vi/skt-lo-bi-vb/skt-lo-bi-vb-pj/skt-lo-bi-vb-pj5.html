<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pj5">
<article>
<div class="hgroup">
<p class="division">pārājika-dharma 5</p>
<h1>saṁsarga</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth118"></a>bhagavān chākyeṣu viharati śākyānāṁ kapilavastusmiṁ
nyagrodhārāme | tena dāni kālena tena samayena bhagavatā bhikṣuṇīnāṁ araṇyakāni
śayanāsanāni pratikṣiptāni | grāmāntakāni ca akṛtāni | bhikṣuṇīyo gṛhiṇām
upavasitehi vasanti | rāṣṭrā nāma bhikṣuṇī | sā dāni aparasya sākyasya
udu-vasite vasati | sā dāni rāṣṭrā tasya śākiyakumārasya uddiśati | sā dāni
rāṣṭrā prāsādikā darśaniyā avigata-rāga | so pi śākiya-kumāro prāsādiko
darśanīyo | so dāni tāye trikkhatto de
<span class="supplied">va</span>śikaṁ upalaṁkṛtaṁ kālyaṁ madhyāhne sāyaṁ | tāye
dāni taṁ śākiya-kumāraṁ dṛṣṭvā abhīkṣṇaṁ saṁsevāya ca rāga-cittam
anudhvaṁsayati | sā dāni mlāyati pāṇḍu-kṛśā dur-varṇā bhontī-m-api bhojanaṁ na
chando bhavati |</p>
<p>
<a class="sc" id="2"></a>
<a class="roth" id="roth119"></a>bhikṣū dānīṁ pṛcchanti | kena tvaṁ bhaginī rāṣṭrā
pāṇḍu-kṛśā dur-varṇā | kin te duḥkhati | kin te paryeṣāmaḥ | sarpis tailaṁ
madhu phāṇitaṁ | sā dān āha bhotu bhotu ārya evam eva vartā bhaviṣyāmi |
bhikṣuṇīyo pṛcchanti | ārye rāṣṭre kena tvam evaṁ pāṇḍu-kṛśā dur-varṇā | kin te
duḥkhati | kin te paryeṣāmaḥ | sarpis tailaṁ madhu phāṇitaṁ | sā dān āha |
bhotu bhotu āryamiśrikāyo evam eva vartā bhaviṣyāmīti | evaṁ eva upāsikā
upāsikāyo | so pi śākiya-kumāro āha | ārye kin te duḥkhati | kena si pāṇḍu-kṛśā
dur-varṇā | ācikṣāhi kīdṛśehi atra bhaiṣajyehi vā upakaraṇehi vā artho bhaveya
| saced asmākaṁ na bhaviṣyati prātiveśya-kulāto uddhāra-dharmaṇā ānāpayiṣyāmi
| antarāpaṇāto vā grāmāntarāto vā ānāpayiṣyāmi | sā dān āha bhotu dīrghāyuḥ
evam eva vartā bhaviṣyāmi | dvitīyaṁ tṛtīyam api āha | ārye kin te duḥkhati |
kenāsi pāṇḍu-kṛśā dur-varṇā yāvad grāmāntarāto ānāpayiṣyāmi | sā dān āha bhotu
dīrghāyu evam eva vartā bhaviṣyāmi | so dāni śākiya-kumāro āha | na idaṁ āryāye
kiñcit kāyikaṁ gailāyaṁ | caitasikaṁ āryāye gailānyaṁ | sā dān āha | bāḍhaṁ
caitasikaṁ gailānyaṁ | so dān āha kathaṁ sahyaṁ bhaveya | sā dān āha | yadi
evam icchasi evaṁ sahyaṁ bhaveya |</p>
<p>
<a class="sc" id="3"></a>
<a class="roth" id="roth120"></a>so dān āha | ārye kim artham ahaṁ necchāmi |
<span class="choice">
<span class="sic">yā</span><span class="corr">yo</span></span>
dāni ahaṁ jalpāmi | ācikṣatu āryā kim ājñāpayasi | kiṁ karomi | kīdṛśehi atra
bhaiṣajyehi vā upakaraṇehi vā artho bhaveya | saced asmākaṁ na bhaviṣyati
prātiveśya-kulāto uddhāra-dharmaṇā ānayiṣyāmi antarāpaṇāto vā grāmāntarāto vā
ānāpayiṣyāmīti | ācikṣatu āryā | sā dān āha | sādhu te etam artham karohi | so
dān āha | na ārye evaṁ vaktavyaṁ | anyāhi ahaṁ k<span class="choice"><span class="sic">ār</span><span class="corr">kā</span></span>ṣāya-vasanāhi
notsahāmy etaṁ arthaṁ kartuṁ prāg eva āryāya | ār<span class="choice"><span class="sic">ya</span><span class="corr">yā</span></span>
mama guru ca bhāvanīyā ca | nāham āryāya evaṁ vakta<span class="choice"><span class="sic">vyaṁ</span><span class="corr">vyo</span></span>
| nahy aham utsahāmy etaṁ kāryaṁ kartuṁ | sā dān āha | sādhu tāva me āliṅgasva
cumbasva stanodarañ ca me parimardasveti | labhyan mayā etan mātraṁ kartuṁ | sa
mātrāliṅgati cumbati stanodarañ ca se parimṛśati | sā pi dāni tattakenaiva
vinodayati | so pi dāni śākiyakumāro abhīkṣṇa-saṁsargeṇa apamlāyati |</p>
<p>
<a class="sc" id="4"></a>
<a class="roth" id="roth121"></a>yathā bhagavān āha | nāham bhikṣavo ’nyam ekaṁ
spraṣṭavyaṁ samanupaśyāmi | evaṁ rañjanīyam evaṁ kamanīyam evaṁ vañcanīyam evaṁ
mūrcchanīyam evam adhyohāri evam antarāyakaram anuttarasya
yoga-kṣemasyādhigamāya yathā puruṣasya strī
<span class="choice">
<span class="sic">pra</span><span class="corr">spra</span></span>ṣṭavyaṁ strīyā
puruṣa iti dāni tena abhikṣṇa-saṁ-sevāya apamlāyati | so dāni punaḥ punaḥ
karoti |</p>
<p>
<a class="sc" id="5"></a>
<a class="roth" id="roth122"></a>sā dāni bhikṣuṇīhi vuccati | mā ārye evaṁ karohi naivaṁ
labhyā kartuṁ | sā dān āha | evaṁ mama kriyamāṇaṁ phāsu bhavati | etaṁ
prakaraṇaṁ tāyo bhikṣuṇīyo mahāprajāpatīye gautamīye ārocayeṁsu | mahāprajāpatī
gautamī bhagavato ārocayati | bhagavān āha śabdāpayatha rāṣṭrāṁ | sā dāni
śabdāpitā | bhagavān āha | satyaṁ rāṣṭre evaṁ nāma tvaṁ avaśrutā avaśrutasya |
puruṣasya upari jānu-maṇḍalābhyām adho kakṣābhyāṁ āmoṣaṇa-parā-moṣaṇaṁ sādiyasi
| āha | ām bhagavan | bhagavān āha | duṣkṛtaṁ te rāṣṭre | nanv ahaṁ rāṣṭre
aneka-paryāyeṇa sarveṣāṁ kāmānāṁ kāma-nandīnāṁ kāma-nimnānāṁ kāma-mūrcchānāṁ
kāma-pipāsānāṁ kāma-paridāhyānāṁ kāmādhyavasānānāṁ
<span class="choice">
<span class="sic">ana</span><span class="corr">anta</span></span>m vadāmi |
prahāṇam vadāmi | samatikramaṇaṁ vadāmi | tatra nāma tvaṁ imaṁ evaṁ rūpatvaṁ
pāpam akuśalaṁ dharmaṁ adhyācarasi | naiṣa rāṣṭre dharma | naiṣa vinayo |
naivaṁ śāstuḥ śāsanaṁ | naivaṁ kartavyaṁ | naivaṁ karato vṛddhir bhavati
kuśalehi dharmehi |</p>
<p>
<a class="sc" id="6"></a>
<a class="roth" id="roth123"></a>atha khalu bhagavān mahāprajāpatīṁ gautamīm āmantrayati
| sannipātaya gautami bhikṣuṇīyo | yāvatikā bhikṣuṇīyo kapilavastun nagaram
upaniśritya viharanti | atha khalu bhagavān sannipatitaṁ bhikṣuṇī-saṁghaṁ
viditvā etat prakaraṇaṁ bhikṣuṇīnāṁ vistareṇārocayati | peyālaṁ | yāvat parya<span class="choice"><span class="sic">da</span><span class="corr">va</span></span>dātāni
bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="7"></a>
yā puna bhikṣuṇī avaśrutā avaśrutasya puruṣasya adho kakṣābhyām upari
jānu-maṇḍalābhyām āmoṣaṇa-parāmoṣaṇaṁ sādiyeya iyaṁ pi bhikṣuṇī pārājikā
bhavaty asamvāsyā |</p>
<h2><span class="add"><a id="pada">Definitions</a></span></h2>
<p>
yā puna bhikṣuṇīti | peyālaṁ | yāvad eṣā bhikṣuṇī</p>
<ul>
<li>
<span class="term" id="def-1">avaśrutā</span> ti
<span class="gloss" id="#def-1">rakta-cittā</span> |</li>
<li>
<span class="term" id="def-2">avaśrutasye</span> ti
<span class="gloss" id="#def-2">rakta-cittasya</span> |</li>
<li>
<span class="term" id="def-3">adho kakṣābhyām</span> iti
<span class="gloss" id="#def-3">stanodaraṁ</span> |</li>
<li>
<span class="term" id="def-4">upari jānu-maṇḍalābhyām</span> iti
<span class="gloss" id="#def-4">ūru</span> |</li>
<li>
<span class="term" id="def-5">āmoṣaṇaṁ</span> ti
<span class="gloss" id="#def-5">cchuvaṇaṁ</span> |</li>
<li>
<span class="term" id="def-6">parāmoṣaṇan</span> ti
<span class="gloss" id="#def-6">vītihāro</span> |</li>
<li>
<span class="term" id="def-7">sādiyeyā</span> ti
<span class="gloss" id="#def-7">sātīyati sukhiyati ramīyati āsvāda nigamayati
pārājikā bhavati</span> |</li>
<li>
<span class="term" id="def-8">pārājike</span> ti
<span class="gloss" id="#def-8">pāraṁ nāmocyate dharma-jñānaṁ | tato jīnā ojīnā
saṁjīnā parihīṇā | tenāha pārājiketi</span> |</li>
</ul>
<h2><span class="add"><a id="cakka">Permutations</a></span></h2>
<p>
<a class="sc" id="8"></a>
<a class="roth" id="roth124"></a>evaṁ vistareṇa | sā eṣā bhikṣuṇī avaśrutā avaśrutasya
puruṣasya upari jānu-maṇḍalābhyām adho kakṣābhyām āmoṣaṇaparāmoṣaṇaṁ sādayati
pārājikā bhavati |</p>
<p>
<a class="sc" id="9"></a>
sā eṣā bhikṣuṇī avaśrutasya paṇḍakasya upari jānu-maṇḍalābhyām adho kakṣābhyām
āmoṣaṇaparāmoṣaṇaṁ sādayati pārājikā bhavati |</p>
<p>
<a class="sc" id="10"></a>
sā eṣā bhikṣuṇī avaśrutā anavaśrutena paṇḍakena upari jānu-maṇḍalābhyām adho
kakṣābhyām āmoṣaṇa-parāmoṣaṇaṁ sādiyati thūl-accayam āsādyati |</p>
<p>
<a class="sc" id="11"></a>
sā pi eṣā bhikṣuṇī avaśrutā anavaśrutena puruṣena upari jānumaṇḍalābhyām adho
kakṣābhyām āmoṣaṇa-parāmoṣaṇaṁ sādiyati thūl-accayam āsādayati |</p>
<p>
<a class="sc" id="12"></a>
sā eṣā bhikṣuṇī avaśrutā anavaśrutena paṇḍakena upari jānu-maṇḍalābhyām adho
kakṣābhyām āmoṣaṇaṁ parāmoṣaṇaṁ sādiyeya thūl-accayam āsādayati |</p>
<p>
<a class="sc" id="13"></a>
sā eṣā bhikṣuṇī avaśrutā anavaśrutāya striyāya upari jānu-maṇḍalābhyām adho
kakṣābhyām āmoṣaṇa-parāmoṣaṇaṁ sādiya deśanā-gāmi-vinayā-tikramam āsādayati |</p>
<p>
<a class="sc" id="14"></a>
sā eṣā bhikṣuṇī anavaśrutā avaśrutena puruṣeṇa upari jānu-maṇḍalābhyām adho
kakṣābhyām āmoṣaṇa-parāmoṣaṇaṁ sādiyati thūl’-accayam āsādayati |</p>
<p>
<a class="sc" id="15"></a>
sā eṣā bhikṣuṇī anavaśrutā avaśrutena
<span class="supplied">paṇḍakena</span> upari jānu-maṇḍalābhyām adho kakṣābhyām
āmoṣaṇa-parāmoṣaṇaṁ sādiyati thūl’-accayaṁ āsādayati |</p>
<p>
<a class="sc" id="16"></a>
sā eṣā bhikṣuṇī anavaśrutā avaśrutāya striyāya upari jānu-maṇḍalābhyām adho
kakṣābhyām āmoṣaṇa-parāmoṣaṇaṁ sādayati deśanā-gāmi-vinayātikramam āsādayati |</p>
<p>
<a class="sc" id="17"></a>
sā eṣā bhikṣuṇī anavaśrutā avaśrutena puruṣeṇa upari jānumaṇḍalābhyām adho
kakṣābhyām āmoṣaṇa-parāmoṣaṇaṁ sādayati deśanā-gāmi vinayātikramam āsādayati |</p>
<p>
<a class="sc" id="18"></a>
sā eṣā bhikṣuṇī anavaśrutā anavaśrutena paṇḍakena upari jānu-maṇḍalābhyām adho
kakṣābhyām āmoṣaṇa-parāmoṣaṇaṁ sādayati deśanā-gāmi-vinayātikramam āsādayati |</p>
<p>
<a class="sc" id="19"></a>
sā eṣā bhikṣuṇī anavaśrutā anavaśrutāya striyāya upari jānu-maṇḍalābhyām adho
kakṣābhyām āmoṣaṇa-parāmoṣaṇaṁ sādayati samvara-gāmi-vinayātikramam āsādayati |</p>
<p>
<a class="sc" id="20"></a>
sā eṣā bhikṣuṇī avaśrutā avaśrutena puruṣeṇa adho jānu-maṇḍalā-bhyām upari
kakṣābhyāṁ yāvat sthūlātyayam āsādayati |</p>
<p>
<a class="sc" id="21"></a>
sā eṣā bhikṣuṇī avaśrutā avaśrutena paṇḍakena adho jānu-maṇḍalābhyām upari
kakṣābhyām yāva thūl’-accayam āsādayati |</p>
<p>
<a class="sc" id="22"></a>
sā eṣā bhikṣuṇī avaśrutā avaśrutāya striyāya adho jānu-maṇḍalābhyām upari
kakṣābhyāṁ yāvad deśanā-gāmi-vinayātikramam āsādayati |</p>
<p>
<a class="sc" id="23"></a>
sā eṣā bhikṣuṇī avaśrutā a
<span class="supplied">va</span>śrutena puruṣeṇa adho jānu-maṇḍalābhyām upari
kakṣābhyām yāvat deśanā-gāmi-vinayātikramam āsāsdayati |</p>
<p>
<a class="sc" id="24"></a>
sā eṣā bhikṣuṇī avaśrutā avaśrutena paṇḍakena adho jānu-maṇḍalābhyāṁ upari
kakṣābhyām yāvat deśanā-gāmi-vinayātikramam āsādayati |</p>
<p>
<a class="sc" id="25"></a>
sā eṣā bhikṣuṇī avaśrutā avaśrutāya striyāya adho jānu-maṇḍalābhyām upari
kakṣābhyāṁ yāvat samvaragāmi-vinayātikramam āsādayati |</p>
<p>
<a class="sc" id="26"></a>
sā eṣā bhikṣuṇī anavaśrutā anavaśrutena puruṣeṇa adho jānu-maṇḍalābhyām upari
kakṣābhyām yāvat deśanā-gāmi-vinayātikramam āsādayati |</p>
<p>
<a class="sc" id="27"></a>
sā eṣā bhikṣuṇī anavaśrutā anavaśrutena paṇḍakena adho jānu-maṇḍalābhyām upari
kakṣābhyām yāvat deśanā-gāmi-vinayātikramam āsādayati |</p>
<p>
<a class="sc" id="28"></a>
sā eṣā bhikṣuṇī anavaśrutā anavaśrutāya
<span class="supplied">striyāya</span> adho jānu-maṇḍalābhyām upari kakṣābhyām
yāvat samvara-gāmi-vinayātikramam āsādayati |</p>
<p>
<a class="sc" id="29"></a>
sā eṣā bhikṣuṇī anavaśrutā anavaśrutena puruṣeṇa adho jānu-maṇḍalābhyām upari
kakṣābhyām yāvat samvara-gāmi-vinayātikramam āsādayati |</p>
<p>
<a class="sc" id="30"></a>
sā eṣā bhikṣuṇī anavaśrutā anavaśrutena paṇḍakena adho jānu-maṇḍalābhyām upari
kakṣābhyāṁ yāvat samvara-gāmi-vinayā tikramam āsādayati |</p>
<p>
<a class="sc" id="31"></a>
sā eṣā bhikṣuṇī anavaśrutā anavaśrutāya striyāya adho jānu-maṇḍalābhyām upari
kakṣābhyām āmoṣaṇa-parāmoṣaṇaṁ sādīyati anāpattiḥ |</p>
<p>
<a class="sc" id="32"></a>
<a class="roth" id="roth125"></a>atha dāni bhikṣuṇī lalāṭa-sirāṁ vedhāpayati dvitīyāya
bhikṣuṇīya mūrdhni ākramitavyā yathā strī spraṣṭavyaṁ saṁjānāti na puruṣa
spraṣṭavyaṁ saṁjānāti |</p>
<p>
<a class="sc" id="33"></a>
atha dāni bāhu-śirāṁ vindhāpayati aparāya bhikṣuṇīya bāhā grahetavyā yathā strī
spraṣṭavyaṁ saṁjānāti na puruṣa spraṣṭavyaṁ | evaṁ gulpha-śirā | evaṁ
jānu-maṇḍalādhaḥ |</p>
<p>
<a class="sc" id="34"></a>
atha dāni gaṇḍaṁ vā piṭakam vā kṣatam vā puruṣeṇa pāṭāpayati vā upanāhāpayati
vā aparāya bhikṣuṇīya ālambayitavyaṁ | na kṣamati sambādhe pradeśe gaṇḍam vā
piṭakam vā kṣatam vā upahatam vā puruṣeṇa
<span class="choice">
<span class="sic">vodhā</span><span class="corr">vedhā</span></span>payitum vā
pāṭāpayitum vā upanāhāpayitum vā | sambādho nāma pradeśo upari
jānu-maṇḍalābhyām adhaḥ kakṣābhyām | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="35"></a>
yā puna bhikṣuṇī avaśrutā avaśrutasya
<span class="supplied">puruṣasya</span> adho kakṣā bhyām upari
jānu-maṇḍalābhyām āmoṣaṇa-parāmoṣaṇaṁ sādiyeya iyaṁ pi bhikṣuṇī pārājikā
bhavaty asamvāsyā |</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>