<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pc85">
<article>
<div class="hgroup">
<p class="division">pācattika-dharma 85</p>
<h1>saṁbhojanīyaṁ</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth199"></a>bhagavāṁ cchrāvastīyaṁ viharati | sthūlanandā nāma
bhikṣuṇī madhyāhne vighane aparaṁ kulam upasaṁkrāntā | tahin dāni dve
bhāryā-patikā kleṣotpīḍitā raho saṁjñino maithunaṁ pratiṣetukāmāḥ | sā dāni
apratisaṁviditā sahasā tahiṁ praviṣṭā | so dāni manuṣyo uddhāvito utkaṇṭhito
karmaṇy enāṁ rājā tena parivāteti | imān tāvad iti-kitikāya dhītāṁ śramaṇikāṁ
viṭṭālayiṣyan ti | sā dāni bhītā | prapalānā bhikṣuṇīnāṁ kathayati | manāsmi
ārya-miśrikāyo brahmacaryāto cyāvitā yāvad etaṁ prakaraṇaṁ bhikṣuṇīyo
mahāprajāpatīye gautamīye ārocayeṁsuḥ | peyālaṁ | yāvad bhagavān āha | duṣkṛtaṁ
te nande evan nāma tvaṁ jānantī sambhojanīyaṁ kulan divā pūrve apratisaṁvicitā
upasaṁkrāmasi | atha khalu bhagavān mahāprajāpatīṁ gautamīm āmantrayati |
sannipātaya gautami bhikṣuṇīyo | peyālaṁ | yāvat |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī jānantī saṁbhojanīyaṁ kulaṁ divā pūrve apratisaṁviditā
upasaṁkrameya pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">jānantī</span> ti
<span class="gloss" id="#def-2">svayam vā jāneya parato vā śruṇeya |</span>
</li>
<li>
<span class="term" id="def-3">kulaṁ</span> ti
<span class="gloss" id="#def-3">brāhmaṇādi kulaṁ | yahiṁ strī-puruṣa-kaṁ
sthālī-piṭharakaṁ kaṇṭikā-musalakaṁ sūpellakaṁ yava-prasthakaṁ imaṁ paścimakaṁ
kulaṁ |</span></li>
<li>
<span class="term" id="def-4">sambhojanīyan</span> ti
<span class="gloss" id="#def-4">strī puruṣasya bhojanaṁ puruṣasyāpi strī
bhojanaṁ |</span></li>
<li>
<span class="term" id="def-5">yadi vigate madhyāhne pūrve a-pratisaṁviditā</span>
ti
<span class="gloss" id="#def-5">a-śabda-karṇikāya an-āhūtā</span></li>
<li>
<span class="term" id="def-6">upasaṁ-krameyā</span> ti
<span class="gloss" id="#def-6">praviśet</span></li>
</ul>
<p>
pācattikaṁ | yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="3"></a>
yaṁ dāni jñāyate etaṁ saṁbhojanīyaṁ kulan ti nahi kṣamati tahiṁ pūrve
a-pratisaṁviditaṁ an-āhūtāya upasaṁkramituṁ | yadi tāva
<span class="choice">
<span class="sic">hau</span><span class="corr">dau</span></span>vāriko bhavati
vaktavyaṁ | praviśāmīti | yady āha | mā praviśehīti na praviśitavyaṁ | atha dān
āha | pratipālehi tāvat yāvat pratisaṁvidāyāmīti | yadi praviśitvā na
niṣkrāmati na kṣamati praviśituṁ | atha dāni tuṇu-tuṇā śabdo bhavati acchaṭikā
dātavyā utkāśitavyaṁ vā | yadi tāva tūṣṇīkā bhavati na kṣamati praviśituṁ |
atha dāni pratyudgacchanti svāgatam āryāyeti praviśeti praveṣṭavyaṁ | bhikṣur
api saṁvidito upasamkramati vinayātikramam āsādayati | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="4"></a>
yā puna bhikṣuṇī jānantī saṁbhojanīye kule divā upasaṁkrameya pūrve
apratisaṁviditā an-āhūtā pācattikaṁ ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>