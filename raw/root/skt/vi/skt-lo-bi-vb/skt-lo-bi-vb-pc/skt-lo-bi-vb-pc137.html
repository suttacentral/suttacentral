<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pc137">
<article>
<div class="hgroup">
<p class="division">pācattika-dharma 137</p>
<h1>pūrvopagataṁ</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth248"></a>bhagavān śrāvastīyam viharati | atha kālī nāma bhikṣuṇī
| sā upagacchati | tā kālaṁ grāmāntaraṁ gatā | sā bhikṣuṇīhi upagatāhi āgatā |
tatra ca bhikṣuṇīhi vihāroddeśaḥ śayanāsanoddeśaḥ kṛtaḥ | sā dān āha | ārye
mahyaṁ vihāraṁ detha | sā vihāraṁ na labhati | āhaṁsuḥ | kahiṁ āryā
varṣopanāyikā kālaṅ gatā | sā kalahaṁ karoti | aparā dāni bhikṣuṇī yogācārā |
sā dān āha | ārye ayaṁ mama vihāro | atra mañcakaṁ praveśehi sahitikā
vasiṣyāmaḥ | tayā tahiṁ mañcako praveśito | sā kāṣṭha-khaṇḍā ti yatra śākhāni
praveśayati | sā dān āha | ārye mā vihāre ovilayaṁ karehi | sā dān āha |
bhadrāyaṇi kin tvayā vihāro kṛto kim vikrīto | sāṁghiko vihāro kim arthaṁ na
praveśayiṣyam | sā udvahati kāyenāpi vācāye pi | etaṁ prakaraṇaṁ bhikṣuṇīyo
mahāprajāpatīye gautamīye ārocayeṁsuḥ | yāvat śabdāpayatha kāliṁ sā dāni
śabdāpitā | etad eva sarvaṁ pṛcchīyati | yāvad āma bhagavan | bhagavān āha |
duṣkṛtaṁ te kāli |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī jānantī bhikṣuṇīṁ pūrvopagatāṁ paścād āgatvā udvaheya vā
udvahāpeya vā kāyena vā vācāya vā pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">jānantī</span> ti
<span class="gloss" id="#def-2">svayaṁ vā jāneya parato vā śruṇeya |</span>
</li>
<li>
<span class="term" id="def-3">bhikṣuṇīm pūrvopagatām</span> iti
<span class="gloss" id="#def-3">purimikāyāṁ varṣopanāyikāyāṁ |</span></li>
<li>
<span class="term" id="def-4">paścād āgatve</span> ti
<span class="gloss" id="#def-4">paścimikāyāṁ |</span></li>
<li>
<span class="term" id="def-5">udvaheya vā</span> ti
<span class="gloss" id="#def-5">svayaṁ |</span></li>
<li>
<span class="term" id="def-6">udvahāpeya | vā</span> ti
<span class="gloss" id="#def-6">pareṇa kāyeṇa vā vācā vā</span></li>
</ul>
<p>
pācattikaṁ yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="3"></a>
sā eṣā bhikṣuṇīm udvahati pācattikaṁ | śrāmaṇerīm vā śikṣamāṇām vā udvahati
deśanā-gāmi-vinayātikramam āsādayati | antamasato gṛhiṇīṁ pi udvahati
samvara-gāmi-vinayātikramaḥ | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="4"></a>
yā puna bhikṣuṇī jānantī bhikṣuṇīṁ pūrvopagatāṁ paścād āgatvā udvaheya vā
udvahāpeya vā kāyena vā vācā vā pācattikaṁ ||
<span class="counter">phu</span> ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>