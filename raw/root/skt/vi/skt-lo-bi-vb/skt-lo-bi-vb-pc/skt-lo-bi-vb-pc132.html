<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pc132">
<article>
<div class="hgroup">
<p class="division">pācattika-dharma 132</p>
<h1>ovādopasaṁkramaṇaṁ, viśuddhi-poṣadhaṁ</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth243"></a>bhagavān śrāvastīyam viharati | thera-bhikṣū paryāyeṇa
bhikṣuṇīyo ovadanti | te dāni āyuṣmanto ṣaḍ-vargikāḥ ovādaka-vāraṁ na labhanti
| te dān āhaṁsuḥ | na ete yuṣmākaṁ ovādaka-vāraṁ dāsyanti | kasya dāni vayam
ovādaka-vāraṁ gacchāmaḥ | te dān āhaṁsuḥ | āyuṣmāṁ cchāriputraḥ sa khilo ca
mṛduko ca | vistāreṇa yāvad bhagavatā śikṣāpadaṁ prajñaptaṁ | na kṣamati
a-sammatena bhikṣuṇā bhikṣuṇīyo ovadituṁ | eṣa niḥsīmaṁ gatvā parasparaṁ
sammanyāmaḥ | te dāni niḥ-sīmaṁ gatvā anyamanyaṁ saṁmanyitvā kalyato yeva
nivāsayitvā prāvaritvā ca bhikṣuṇī-upāśrayaṁ gatvā āhaṁsuḥ | sannipatatha
bhaginīyo ovādo bhaviṣyati | yāyo ṣaḍ-vargiṇīyo tāyo ’cchanti sannipatitāḥ |
yāyo yogācārāyo bhikṣuṇīyo tāyo na sannipatanti | āhaṁsuḥ | kim artham vayam
eṣām a-vinītānām avavādaṁ gamiṣyāmaḥ | te dāni tāhi saha muhūrtam antaraṁ
kāka-vaṁhā bhañjitvā gatāḥ | āyuṣmān dāni śāriputro kālasyaiva nivāsayitvā
pātra-cīvaram ādāya āyuṣmatā ānandena paścāc chramaṇena sārdhaṁ vistareṇa |
yāvad āha | sannipatatha bhaginīyo ovādo bhaviṣyati | yāyo bhikṣuṇīyo yogācārāḥ
tāyo ’cchanti sannipatitāyo | ṣaḍ-vargiṇīyo bhikṣuṇīyo nāgacchanti | thero
pṛcchati | samagro hi bhikṣuṇī-saṁgho | āhaṁsuḥ | nahi ko nāgacchati | āhaṁsuḥ
ṣaḍ-vargiṇīyo | tāsān dūtaḥ preṣito | āgacchatha bhaginīyo ovādo bhaviṣyati |
tā dān āhaṁsuḥ | na vayam āgamiṣyāmaḥ | ovaditā vayam āryamiśrakehi
ṣaḍ-vargikehi anya-vihitakena ovādena | athāyuṣmān śāriputro vyagro
bhikṣuṇī-saṁgho ti kṛtvā utthāyāsanāto prakrānto | bhagavān jānanto yeva
pṛcchati kin dāni gautamī mātā śīghram āgato si | ovaditā bhikṣuṇīyo | āha |
ahaṁ bhagavan kālasyaiva nivāsayitvā yāvad bhikṣuṇī-upāśrayaṁ praviṣṭo ovadituṁ
mayoktaṁ sannipatatha bhaginīyo ovādo bhaviṣyati | yāyo yogācārāyo bhikṣuṇīyo
tāyo ’cchanti sannipatitāyo | yāyo ṣaḍ-vargiṇīyo bhikṣuṇīyo tā na sannipatanti
| ahaṁ jalpāmi samagro bhikṣuṇī-saṁgho | āhaṁsuḥ | nahi | ko nāgacchati |
āhaṁsuḥ ṣaḍ-vargiṇīyo | tāsān dūtaḥ preṣitaḥ | āgacchatha bhaginiyo ovādo
bhaviṣyati | āhaṁsuḥ | na vayam āgamiṣyāmaḥ ovaditā vayam āryamiśrikehi
ṣaḍ-vargikehi anya-vi<span class="choice"><span class="sic">di</span><span class="corr">hi</span></span>takena
ovādena | ahaṁ pi bhagavan vyagro bhikṣuṇī-saṁgho ti kṛtvā utthāyāsanāto
sannirgato | bhagavān āha | śabdāpayatha ṣaḍ-vargiṇīyo bhikṣuṇīyo | tā dāni
śabdāpitāḥ | tad eva sarvaṁ bhagavān vistareṇa pṛcchati | yāvad āma bhagavan |
bhagavān āha | duṣkṛtaṁ vo ṣaḍ-vargiṇīyo yāvat paryavadātāni bhavanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī anvardha māsaṁ bhikṣu-saṁghe ovādopasaṁ-kramaṇaṁ na satkareya
pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">anvardha-māsan</span> ti
<span class="gloss" id="#def-2">cāturdaśikena vā cāturdaśikaṁ | pāñcadaśikena
vā pāñcadaśikaṁ | bhikṣusaṁghe ovadopasaṁkramaṇaṁ na satkareya</span></li>
</ul>
<p>
pācattikaṁ yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="3"></a>
atha dāni jarā-durbalā vā vyādhi-durbalā vā ghṛta-pītikā vā bhavati vaktavyaṁ |
ovādasya chandan demi trikkhatto | sā eṣā bhikṣuṇī a-gilānā ovādopasaṁkramaṇaṁ
na gacchati gilānā vā chandan na deti pācattikam āsādayati | yadā poṣadho
bhavati tadā cchanda-hārikāhi bhikṣu-vihāraṅ gatvā vaktavyaṁ | samagro
bhikṣuṇī-saṁgho samagrasya bhikṣu-saṁghasya pādāṁ cchirasā vandati poṣadhañ ca
pratīcchati avavādaṁ ca yācati evaṁ trikkhatto yācitavyaṁ | yadi tāvat kocid
bhikṣuṇī-ovādako bhavati vaktavyaṁ | eṣa bhaginīyo ovādako āgamiṣyati | atha na
kocid bhavati yo taṁhi aṅgopeto bhavati so saṁmanyitavyo | atha na kocid
vaktavyaṁ | nāsti bhaginīyo bhikṣuṇī-ovādako apramādena saṁpādetha āpattiñ ca
poṣadhaṁ pratijāgratha sa-gauravā ca bhavatha sthavirehi bhikṣūhi madhyehi
navakehīti | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="4"></a>
yā puna bhikṣuṇī anvardha-māsaṁ viśuddhi-poṣadhaṁ na satkareya pācattikaṁ ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>