<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">
<section class="sutta" id="skt-lo-bi-vb-pc97">
<article>
<div class="hgroup">
<p class="division">pācattika-dharma 97</p>
<h1>adeśita-śikṣā</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth211"></a>bhagavān śrāvastīyam viharati | bhagavatā dāni
śikṣāpadam prajñaptaṁ | na kṣamati ūna-viṁśati-varṣāṁ kumārī-bhūtām
upasthāpayitun ti | tā dāni bhikṣuṇīyo pūra-viṁśati-varṣāṁ kumārī-bhūtām
<span class="supplied">adeśita-śikṣām</span> upasthāpayanti | bhikṣuṇīyo dāni
ojjhāyanti | ko jānāti pūra-viṁśati-varṣā vā eṣā na vā ti | etaṁ prakaraṇaṁ
bhikṣuṇīyo mahāprajāpatīye gautamīye ārocayeṁsuḥ | peyālaṁ | yāvad bhagavān āha
| yā eṣā kumārī-bhūtā ākāṁkṣati | tathāgata-pravedite dharma-vinaye
upasaṁpadāṁ bhikṣuṇī-bhāvaṁ | tāya saṁgho dve varṣāṇi śikṣā-deśanā-sammutiṁ
yācitavyo | karma-kārikāya karma kartavyaṁ | śṛṇotu āryā saṁgho | iyam
itthan-nāmā aṣṭādaśa-varṣā kumārī-bhūtā ākāṁkṣati tathāgata-pravedite
dharma-vinaye upasaṁpadaṁ bhikṣuṇī-bhāvaṁ | yadi saṁghasya prāpta-kālaṁ iyam
itthan-nāmā saṁghaṁ dve-varṣāṇi śikṣā-deśanā-sammutiṁ yāceyyā | yāciṣyati
āryamiśrikā aṣṭādaśa-varṣā kumārī-bhūtā dve-varṣāṇi śikṣā-deśanā-sammutiṁ
saṁghaṁ | kṣamate taṁ saṁghasya yasmāt tūṣṇīm evam etaṁ dhārayāmi | tāya dāni
yācitavyaṁ | vandāmy āryā saṁghaṁ | aham itthan-nāmā aṣṭādaśa-varṣā
kumārī-bhūtā ākāṁkṣāmi tathāgata-pravedite dharmavinaye upasaṁpadaṁ
bhikṣuṇī-bhāvaṁ | sāhaṁ dve varṣāṇi śikṣā-deśanāsammutiṁ yācāmi | sādhu vata me
āryā saṁgho dve varṣāṇi śikṣā-padāni sammutiṁ detu | evaṁ tri-khhatto
yācitavyaṁ |</p>
<p>
<a class="sc" id="2"></a>
karma | śṛṇotu me āryā saṁgho | iyam itthan-namā aṣṭādaśa-varṣā kumārī-bhūtā
ākāṁkṣati tathāgata-pravedite dharma-vinaye upasaṁpadaṁ bhikṣuṇī-bhāvaṁ | sā
saṁghaṁ dve varṣāṇi śikṣā-deśanāsammutiṁ yācati | yadi saṁghasya prāpta-kālaṁ
saṁgho itthan-nāmāye aṣṭādaśa-varṣāye kumārī-bhūtāye dve varṣāṇi
śikṣā-deśanā-sammutiṁ dadyāt | ovayikā eṣā jñaptiḥ |</p>
<p>
<a class="sc" id="3"></a>
śṛṇotu me āryā saṁgho | iyam itthan-nāmā aṣṭādaśa-varṣā kumārī-bhūtā ākāṁkṣati
tathāgata-pravedite dharma-vinaye upasaṁpadaṁ bhikṣuṇī-bhāvaṁ | sā saṁghaṁ dve
varṣāṇī śikṣā-deśanā-sammutiṁ yācati | tasyāḥ saṁgho itthan-nāmāye
aṣṭādaśa-varṣāye kumārī-bhūtāye dve varsāṇī śikṣā-deśanā-sammutiṁ deti | yasyā
āryamiśrikāṇāṁ kṣamati itthan-nāmāye aṣṭādaśa-varṣāye kumārī-bhūtāye dve
varṣāṇi śikṣā-deśanā-sammutiṁ dīyamānāṁ saṁghena | sā tūṣṇīm asya | yasyā na
kṣamati sā bhāṣitu | iyaṁ prathamā karma-vācanā | evaṁ dvitīyā tṛtīyā
karma-vācaneti | dinnā āryamiśrikāyo itthan-nāmāye aṣṭādaśavarṣāye
kumārī-bhūtāye dve varṣāṇi śikṣā-deśanā-sammutiḥ samghena | kṣamate taṁ
saṁghasya yasmāt tūṣṇīm evam etad dhārayāmi | atha khalu bhagavān
mahāprajāpatīṁ gautamīm āmāntrayati | sannipātaya gautami bhikṣuṇīyo yāvat
paryavadātāni bhaviṣyanti |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="4"></a>
pūra-viṁśati-varṣā pi ca bhavati kumārī-bhūtā | tāṁ cādeśita-śikṣām
upasthāpayet pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">pūra-viṁśati-varṣā</span> ti
<span class="gloss" id="#def-1">pūra-viṁśodaka-varṣā | pūra-viṁśo samvatsaro |
pūra-viṁśo samvatsaro | pūra-viṁśati-varṣā |</span></li>
<li>
<span class="term" id="def-2">kumārī-bhūtā</span> ti
<span class="gloss" id="#def-2">a-viropita-brahmacaryā |</span></li>
<li>
<span class="term" id="def-3">a-deśita-śikṣā</span> ti
<span class="gloss" id="#def-3">a-deśita-śikṣaiva a-deśita-śikṣā | taṁ ca se
karma kurvanti jñapti-vipannaṁ gaṇa-vipannaṁ anu-śrāvaṇā-vipan-naṁ
anyatarānyatareṇa karmopakleśena upakliṣṭaṁ | evam apy eṣā a-deśita-śikṣā |</span>
</li>
<li>
<span class="term" id="def-4">upasthāpayed</span> iti
<span class="gloss" id="#def-4">upasaṁpādayet</span></li>
</ul>
<p>
<a class="sc" id="5"></a>
pācattikaṁ | yāvat prajñaptiḥ | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="6"></a>
pūra-viṁśati-varṣā pi ca bhavati kumārī-bhūtā | tañ cādeśita-śikṣām
upasthāpayet pācattikaṁ ||
<span class="counter">7</span> ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>