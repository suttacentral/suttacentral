<!DOCTYPE html>
<html>
<head>
<meta charset="UTF-8">
<title></title>
<meta author="Gustav Roth">
</head>
<body>
<div id="text" lang="skt">

<section class="sutta" id="skt-lo-bi-vb-pc107">
<article>
<div class="hgroup">
<p class="division">pācattika-dharma 107</p>
<h1>ekato viśuddhāṁ</h1>
</div>
<h2><span class="add"><a id="nidana">Origin story</a></span></h2>
<p>
<a class="sc" id="1"></a>
<a class="roth" id="roth221"></a>bhagavān rājagṛhe viharati | tahiṁ dāni jetā nāma
bhikṣuṇī | sā antevāsinīṁ bhikṣuṇīhi upasaṁpādīyāna sthūlanandāṁ bhikṣuṇīm āha
| ārye mama antevāsinī upasampādyā sādhu ārye āryamiśrikānāṁ gaṇaṁ paryeṣehi |
tāya gatvā ṣad-vargikā bhikṣū ānītā | sā dān āha | nāham etehi upasaṁpādayeyaṁ
| tāya dāni aparaṁ divasaṁ bhadrakāṇāṁ bhikṣuṇāṁ gaṇaṁ samudānayitvā
upasaṁpādayitvā | etaṁ prakaraṇaṁ bhikṣuṇīyo majāprajāpatīye gautamīye
ārocayeṁsuḥ | yāvad bhagavān āha | duṣkṛtaṁ te jete evan nāma tvaṁ ekato
viśuddhāṁ parivāsikinīm upasthāpayasi | evan nāma tvaṁ gaṇam avajānāsi | tena
hi na kṣamati gaṇam avajānituṁ | peyālaṁ | yāvad bhagavān āha |</p>
<h2><span class="add"><a id="pannatti">Ruling</a></span></h2>
<p class="rule">
<a class="sc" id="2"></a>
yā puna bhikṣuṇī ekato viśuddhāṁ parivāsikinīm upasthāpayet pācattikaṁ |</p>
<h2><span class="add"><a id="pada">Definitions</a></span></h2>
<ul>
<li>
<span class="term" id="def-1">yā puna bhikṣuṇī</span> ti
<span class="gloss" id="#def-1">upasampannā |</span></li>
<li>
<span class="term" id="def-2">ekato viśuddhām</span> iti
<span class="gloss" id="#def-2">bhikṣuṇīgaṇenopasampannāṁ |</span></li>
<li>
<span class="term" id="def-3">pārivāsikinīm</span> iti
<span class="gloss" id="#def-3">parivasita-rātriṁ |</span></li>
<li>
<span class="term" id="def-4">upasthāpayed</span> iti
<span class="gloss" id="#def-4">upasampādayen</span></li>
</ul>
<p>
na bhikṣu-gaṇena pārājikaṁ | yāvat prajñaptiḥ |</p>
<h2><span class="add"><a id="cakka">Permutations</a></span></h2>
<p>
<a class="sc" id="3"></a>
na kṣamati ekato pārivāsikinīm upasthāpayituṁ | nāpi kṣamati a-pariśuddhena
upasaṁpādayituṁ | atha khalu pratikṛty eva tāva bhadrakāṇāṁ bhikṣūṇāṁ gaṇo
samudānayitavyo | atha dāni anye bhadrakāḥ anye a-bhadrakāḥ tathā kartavyaṁ
yathā bhadrottarāṇi karmāṇi bhavanti | bhikṣuṇā pi bhadrottarāṇi karmāṇi
kartavyāni | atha dāni gaṇam avajānāti vinayātikramam āsādayati | atha dāni
senābhayaṁ vā bhavati para-cakra-bhayaṁ vā nagaroparodho vā kiñcāpi
pārivāsikinīm upasthāpayety an-āpattiḥ | tena bhagavān āha |</p>
<h2><span class="add"><a id="restatement">Restatement of rule</a></span></h2>
<p class="rule">
<a class="sc" id="4"></a>
yā puna bhikṣuṇī ekato viśuddhāṁ pārivāsikīnīm upasthāpayet pācattikaṁ ||
<span class="counter">7</span> ||</p>
</article>
<aside id="metaarea">
<p>
<cite class="book">Bhikṣuṇī Vinaya including Bhikṣuṇī-prakīrṇaka and a summary
of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited
and annoted by
<span class="author">Gustav Roth</span>, K.P. Jayaswal Research Institute,
Patna, 1973. Tibetan Sanskrit Works Series Vol.
<span class="roman-numerals">xii</span>.</p>
<p>
Digitized by the staff of the
<a href="http://www.dsbcproject.org/node/7503" target="_blank">Digital Sanskrit
Buddhist Canon</a>, 2008. Proofread by Milan Shakya.</p>
<p>
Note by Bhikkhu Sujato: This SuttaCentral edition was prepared on the basis of
the digital file from the
<span class="smallcaps">DSBC</span>, with reference to Roth’s text. I have
added headings and structure and have retained all variant readings and the
like, while making occasional corrections.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>