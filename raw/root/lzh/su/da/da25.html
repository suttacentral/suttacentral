<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da25">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 3</span> <span class="mirror-right">第三分</span></p>
<h1 class="mirror-row">
<span class="mirror-left latin">25</span> <span class="mirror-right">（二五）倮形梵志經</span>
</h1>
<a class="t" id="t0102c25"></a>
</div>
<p><a class="t-linehead" id="t-linehead0102c25"></a>如是我聞：</p>
<p>一時，佛在委若國金槃鹿野林 <a class="t" id="t0102c26"></a>中，與大比丘眾千二百五十人俱。</p>
<p><a class="t-linehead" id="t-linehead0102c26"></a>時，有倮 <a class="t" id="t0102c27"></a>形梵志姓迦葉，詣世尊所，問訊已，一面坐。 <a class="t" id="t0102c28"></a>倮形迦葉白佛言：「我聞沙門瞿曇呵責一切 <a class="t" id="t0102c29"></a>諸祭祀法，罵諸苦行人以為弊穢。瞿曇！若 <a class="t" id="t0103a01"></a>有言：『沙門瞿曇呵責一切諸祭祀法，罵苦行 <a class="t" id="t0103a02"></a>人以為弊穢。』作此言者，是為法語，法法成 <a class="t" id="t0103a03"></a>就，不誹謗沙門瞿曇耶？」</p>
<p><a class="t-linehead" id="t-linehead0103a03"></a>佛言：「迦葉！彼若言： <a class="t" id="t0103a04"></a>『沙門瞿曇呵責一切諸祭祀法，罵苦行人 <a class="t" id="t0103a05"></a>以為弊穢。』者，彼非法言，非法法成就，為 <a class="t" id="t0103a06"></a>誹謗我，非誠實言。所以者何？迦葉！我見彼 <a class="t" id="t0103a07"></a>等苦行人，有身壞命終，墮地獄中者；又見 <a class="t" id="t0103a08"></a>苦行人身壞命終，生天善處者；或見苦行 <a class="t" id="t0103a09"></a>人樂為苦行，身壞命終，生地獄中者；或見 <a class="t" id="t0103a10"></a>苦行人樂為苦行，身壞命終，生天善處者。 <a class="t" id="t0103a11"></a>迦葉！我於此二趣所受報處，盡知盡見，我寧 <a class="t" id="t0103a12"></a>可呵責諸苦行者以為弊穢耶？我正說是， <a class="t" id="t0103a13"></a>彼則言非，我正說非，彼則言是。迦葉！有法 <a class="t" id="t0103a14"></a>沙門、婆羅門同，有法沙門、婆羅門不同。迦 <a class="t" id="t0103a15"></a>葉！彼不同者，我則捨置，以此法不與沙門、 <a class="t" id="t0103a16"></a>婆羅門同故。</p>
<p><a class="t-linehead" id="t-linehead0103a16"></a>「迦葉！彼有智者作如是觀，沙 <a class="t" id="t0103a17"></a>門瞿曇於不善法、重濁、黑冥、非賢聖法，彼異 <a class="t" id="t0103a18"></a>眾師於不善法、重濁、黑冥、非賢聖法，誰能堪 <a class="t" id="t0103a19"></a>任滅此法者？迦葉！彼有智者作是觀時，如 <a class="t" id="t0103a20"></a>是知見，唯沙門瞿曇能滅是法。迦葉！彼有智 <a class="t" id="t0103a21"></a>者作如是觀，如是推求，如是論時，我於此 <a class="t" id="t0103a22"></a>中則有名稱。</p>
<p><a class="t-linehead" id="t-linehead0103a22"></a>「復次，迦葉！彼有智者作如是 <a class="t" id="t0103a23"></a>觀，沙門瞿曇弟子於不善法、重濁、黑冥、非賢 <a class="t" id="t0103a24"></a>聖法，彼異眾師弟子於不善法、重濁、黑冥、非 <a class="t" id="t0103a25"></a>賢聖法，誰能堪任滅此法者？迦葉！彼有智 <a class="t" id="t0103a26"></a>者作如是觀，如是知見，唯沙門瞿曇弟子能 <a class="t" id="t0103a27"></a>滅是法。迦葉！彼有智者作如是觀，如是推 <a class="t" id="t0103a28"></a>求，如是論時，我弟子則得名稱。</p>
<p><a class="t-linehead" id="t-linehead0103a28"></a>「復次，迦葉！ <a class="t" id="t0103a29"></a>彼有智者作如是觀，沙門瞿曇於諸善法、 <a class="t" id="t0103b01"></a>清白、微妙及賢聖法，彼異眾師於諸善法、清 <a class="t" id="t0103b02"></a>白、微妙及賢聖法，誰能堪任增廣修行者？迦 <a class="t" id="t0103b03"></a>葉！彼有智者作如是觀，如是知見，唯有沙 <a class="t" id="t0103b04"></a>門瞿曇堪任增長修行是法。迦葉！彼有智 <a class="t" id="t0103b05"></a>者作如是觀，如是推求，如是論時，我於此 <a class="t" id="t0103b06"></a>中則有名稱。</p>
<p><a class="t-linehead" id="t-linehead0103b06"></a>「迦葉！彼有智者作如是觀，沙 <a class="t" id="t0103b07"></a>門瞿曇弟子於諸善法、清白、微妙及賢聖法， <a class="t" id="t0103b08"></a>彼異眾師弟子於諸善法、清白、微妙及賢聖 <a class="t" id="t0103b09"></a>法，誰能堪任增長修行者？迦葉！彼有智者 <a class="t" id="t0103b10"></a>作如是觀，如是知見，唯有沙門瞿曇弟子 <a class="t" id="t0103b11"></a>能堪任增長修行是法。迦葉！彼有智者作 <a class="t" id="t0103b12"></a>如是觀，如是推求，如是論時，於我弟子 <a class="t" id="t0103b13"></a>則有名稱。迦葉！有道有迹，比丘於中修行， <a class="t" id="t0103b14"></a>則自知自見，沙門瞿曇時說、實說、義說、法說、 <a class="t" id="t0103b15"></a>律說。</p>
<p><a class="t-linehead" id="t-linehead0103b15"></a>「迦葉！何等是道？何等是迹？比丘於中修 <a class="t" id="t0103b16"></a>行，自知自見，沙門瞿曇時說、實說、義說、法說、 <a class="t" id="t0103b17"></a>律說。迦葉！於是比丘修念覺意，依止息，依 <a class="t" id="t0103b18"></a>無欲，依出要；修法、精進、喜、猗、定、捨覺意，依 <a class="t" id="t0103b19"></a>止息，依無欲，依出要。迦葉！是為道，是為 <a class="t" id="t0103b20"></a>迹，比丘於中修行，自知自見，沙門瞿曇時說、 <a class="t" id="t0103b21"></a>實說、義說、法說、律說。」</p>
<p><a class="t-linehead" id="t-linehead0103b21"></a>迦葉言：「瞿曇！唯有是道、 <a class="t" id="t0103b22"></a>是迹，比丘於中修行，自知自見。沙門瞿曇時 <a class="t" id="t0103b23"></a>說、實說、義說、法說、律說。但苦行穢污，有得婆 <a class="t" id="t0103b24"></a>羅門名，有得沙門名。何等是苦行穢污，有 <a class="t" id="t0103b25"></a>得婆羅門名，有得沙門名？瞿曇！離服倮形， <a class="t" id="t0103b26"></a>以手自障蔽，不受夜食，不受朽食，不 <a class="t" id="t0103b27"></a>受兩壁中間食，不受 <span class="corr" title="[三&gt;二] cf.【麗】">二</span> 人中間食，不受 <a class="t" id="t0103b28"></a>兩刀中間食，不受兩杇中間食，不受共食 <a class="t" id="t0103b29"></a>家食，不受懷姙家食，狗在門前不食其 <a class="t" id="t0103c01"></a>食，不受有蠅家食，不受請食。他言先識則 <a class="t" id="t0103c02"></a>不受其飡，不食魚，不食肉，不飲酒，不兩 <a class="t" id="t0103c03"></a>器食，一飡一咽，至七飡止，受人益食，不過 <a class="t" id="t0103c04"></a>七益，或一日一食，或二日、三日、四日、五日、六 <a class="t" id="t0103c05"></a>日、七日一食。或復食果，或復食莠，或食飯 <a class="t" id="t0103c06"></a>汁，或食麻米，或食 <span class="gaiji">［禾＊咸］ <!--gaiji,,1[禾*咸],2&#x25806;,3--></span>稻，或食牛糞，或食 <a class="t" id="t0103c07"></a>鹿糞，或食樹根枝葉花實，或食自落果；或 <a class="t" id="t0103c08"></a>披衣，或披莎衣，或衣樹皮，或草襜身，或 <a class="t" id="t0103c09"></a>衣鹿皮，或留髮，或被毛編，或著塚間衣；或 <a class="t" id="t0103c10"></a>有常舉手者，或不坐床席，或有常蹲者，或 <a class="t" id="t0103c11"></a>有剃髮留髭鬚者，或有臥荊棘上者，或有 <a class="t" id="t0103c12"></a>臥果蓏上者，或有倮形臥牛糞上者；或一 <a class="t" id="t0103c13"></a>日三浴，或一夜三浴，以無數苦，苦役此身。 <a class="t" id="t0103c14"></a>瞿曇！是為苦行穢污，或得沙門名，或得婆 <a class="t" id="t0103c15"></a>羅門名。」</p>
<p><a class="t-linehead" id="t-linehead0103c15"></a>佛言：「迦葉！離服倮形者，以無數方 <a class="t" id="t0103c16"></a>便苦役此身，彼戒不具足，見不具足，不 <a class="t" id="t0103c17"></a>能勤修，亦不廣普。」</p>
<p><a class="t-linehead" id="t-linehead0103c17"></a>迦葉白佛言：「云何為戒 <a class="t" id="t0103c18"></a>具足？云何為見具足？過諸苦行，微妙第一。」</p>
<a class="t" id="t0103c19"></a>
<p><a class="t-linehead" id="t-linehead0103c19"></a>佛告迦葉：「諦聽，善思念之，當為汝說。」</p>
<p>迦葉 <a class="t" id="t0103c20"></a>言：「唯然。瞿曇！願樂欲聞。」</p>
<p><a class="t-linehead" id="t-linehead0103c20"></a>佛告迦葉：「若如來、 <a class="t" id="t0103c21"></a>至真出現於世，乃至四禪，於現法中而得 <a class="t" id="t0103c22"></a>快樂。所以者何？斯由精勤，專念一心，樂於 <a class="t" id="t0103c23"></a>閑靜，不放逸故。迦葉！是為戒具足，見具足， <a class="t" id="t0103c24"></a>勝諸苦行，微妙第一。」</p>
<p><a class="t-linehead" id="t-linehead0103c24"></a>迦葉言：「瞿曇！雖曰戒 <a class="t" id="t0103c25"></a>具足，見具足，過諸苦行，微妙第一，但沙門法 <a class="t" id="t0103c26"></a>難，婆羅門法難。」</p>
<p><a class="t-linehead" id="t-linehead0103c26"></a>佛言：「迦葉！此是世間不共 <a class="t" id="t0103c27"></a>法。所謂沙門法、婆羅門法難，迦葉！乃至優婆 <a class="t" id="t0103c28"></a>夷亦能知此法。離服倮形，乃至無數方便苦 <a class="t" id="t0103c29"></a>役此身，但不知其心：為有恚心、為無恚心， <a class="t" id="t0104a01"></a>有恨心、無恨心，有害心、無害心？若知此心 <a class="t" id="t0104a02"></a>者，不名沙門、婆羅門，為已不知故，沙門、婆 <a class="t" id="t0104a03"></a>羅門為難。」</p>
<p><a class="t-linehead" id="t-linehead0104a03"></a>爾時，迦葉白佛言：「何等是沙門、 <a class="t" id="t0104a04"></a>何等是婆羅門，戒具足、見具足，為上為勝，微 <a class="t" id="t0104a05"></a>妙第一？」</p>
<p><a class="t-linehead" id="t-linehead0104a05"></a>佛告迦葉：「諦聽，諦聽，善思念之，當 <a class="t" id="t0104a06"></a>為汝說。」</p>
<p><a class="t-linehead" id="t-linehead0104a06"></a>迦葉言：「唯然。瞿曇！願樂欲聞。」</p>
<p>佛言： <a class="t" id="t0104a07"></a>「迦葉！彼比丘以三昧心，乃至得三明，滅諸 <a class="t" id="t0104a08"></a>癡冥，生智慧明，所謂漏盡智生。所以者何？ <a class="t" id="t0104a09"></a>斯由精勤，專念不忘，樂獨閑靜，不放逸故。 <a class="t" id="t0104a10"></a>迦葉！此名沙門、婆羅門，戒具足、見具足，最勝 <a class="t" id="t0104a11"></a>最上，微妙第一。」</p>
<p><a class="t-linehead" id="t-linehead0104a11"></a>迦葉言：「瞿曇！雖言是沙門、 <a class="t" id="t0104a12"></a>婆羅門，見具足、戒具足，為上為勝，微妙第一。 <a class="t" id="t0104a13"></a>但沙門、婆羅門法，甚難！甚難！沙門亦難知，婆 <a class="t" id="t0104a14"></a>羅門亦難知。」</p>
<p><a class="t-linehead" id="t-linehead0104a14"></a>佛告迦葉：「優婆塞亦能修行 <a class="t" id="t0104a15"></a>此法。」白言：「我從今日能離服倮形，乃至以 <a class="t" id="t0104a16"></a>無數方便苦役此身，不可以此行名為沙 <a class="t" id="t0104a17"></a>門、婆羅門，若當以此行名為沙門、婆羅門 <a class="t" id="t0104a18"></a>者，不得言沙門甚難！婆羅門甚難！不以此 <a class="t" id="t0104a19"></a>行為沙門、婆羅門故，言沙門甚難！婆羅門 <a class="t" id="t0104a20"></a>甚難！」</p>
<p><a class="t-linehead" id="t-linehead0104a20"></a>佛告迦葉：「我昔一時在羅閱祇，於高 <a class="t" id="t0104a21"></a>山七葉窟中，曾為尼俱陀梵志說清淨苦 <a class="t" id="t0104a22"></a>行。時梵志生歡喜心，得清淨信，供養我、稱 <a class="t" id="t0104a23"></a>讚我，第一供養稱讚於我。」</p>
<p><a class="t-linehead" id="t-linehead0104a23"></a>迦葉言：「瞿曇！誰 <a class="t" id="t0104a24"></a>於瞿曇不生第一歡喜、淨信、供養、稱讚者？ <a class="t" id="t0104a25"></a>我今於瞿曇亦生第一歡喜，得清淨信，供 <a class="t" id="t0104a26"></a>養、稱讚，歸依瞿曇。」</p>
<p><a class="t-linehead" id="t-linehead0104a26"></a>佛告迦葉：「諸世間諸所有 <a class="t" id="t0104a27"></a>戒，無有與此增上戒等者，況欲出其上？ <a class="t" id="t0104a28"></a>諸有三昧、智慧、解脫、見解脫慧，無有與此增 <a class="t" id="t0104a29"></a>上三昧、智慧、解脫、見解脫慧等者，況欲出其 <a class="t" id="t0104b01"></a>上？迦葉！所謂師子者，是如來、至真、等正覺， <a class="t" id="t0104b02"></a>如來於大眾中廣說法時，自在無畏，故號師 <a class="t" id="t0104b03"></a>子。云何？迦葉！汝謂如來師子吼時不勇捍 <a class="t" id="t0104b04"></a>耶？勿造斯觀，如來師子吼勇捍無畏。迦葉！ <a class="t" id="t0104b05"></a>汝謂如來勇捍師子吼時不在大眾中耶？ <a class="t" id="t0104b06"></a>勿造斯觀，如來在大眾中勇捍師子吼。迦 <a class="t" id="t0104b07"></a>葉！汝謂如來在大眾中作師子吼不能說 <a class="t" id="t0104b08"></a>法耶？勿造斯觀。所以者何？如來在大眾中 <a class="t" id="t0104b09"></a>勇捍無畏，作師子吼，善能說法。</p>
<p><a class="t-linehead" id="t-linehead0104b09"></a>「云何？迦葉！ <a class="t" id="t0104b10"></a>汝謂如來於大眾中勇捍無畏，為師子吼， <a class="t" id="t0104b11"></a>善能說法，眾 <span class="corr" title="[曾&gt;會]">會</span> 聽者不一心耶？勿造斯觀。 <a class="t" id="t0104b12"></a>所以者何？如來在大眾中勇捍無畏，為師 <a class="t" id="t0104b13"></a>子吼，善能說法，諸來會者皆一心聽。云何？迦 <a class="t" id="t0104b14"></a>葉！汝謂如來在大眾中勇捍無畏，為師子 <a class="t" id="t0104b15"></a>吼，善能說法，諸來會者皆一心聽，而不歡喜信 <a class="t" id="t0104b16"></a>受行耶？勿造斯觀。所以者何？如來在大眾 <a class="t" id="t0104b17"></a>中勇捍多力，能師子吼，善能說法，諸來會 <a class="t" id="t0104b18"></a>者皆一心聽，歡喜信受。迦葉！汝謂如來在大 <a class="t" id="t0104b19"></a>眾中勇捍無畏，為師子吼，善能說法，諸來 <a class="t" id="t0104b20"></a>會者歡喜信受，而不供養耶？勿造斯觀，如 <a class="t" id="t0104b21"></a>來在大眾中勇捍無畏，為師子吼，善能說 <a class="t" id="t0104b22"></a>法，諸來會者皆一心聽，歡喜信受，而設供養。</p>
<a class="t" id="t0104b23"></a>
<p><a class="t-linehead" id="t-linehead0104b23"></a>「迦葉！汝謂如來在大眾中勇捍無畏，為師 <a class="t" id="t0104b24"></a>子吼，乃至信敬供養，而不剃除鬚髮，服三法 <a class="t" id="t0104b25"></a>衣，出家修道耶？勿造斯觀。所以者何？如來 <a class="t" id="t0104b26"></a>在大眾中勇捍無畏，乃至信敬供養，剃 <a class="t" id="t0104b27"></a>除鬚髮，服三法衣，出家修道。迦葉！汝謂如來 <a class="t" id="t0104b28"></a>在大眾中勇捍無畏，乃至出家修道，而不究 <a class="t" id="t0104b29"></a>竟梵行，至安隱處，無餘泥洹耶？勿造斯觀。 <a class="t" id="t0104c01"></a>所以者何？如來於大眾中勇捍無畏，乃至出 <a class="t" id="t0104c02"></a>家修道，究竟梵行，至安隱處，無餘泥洹。」</p>
<p><a class="t-linehead" id="t-linehead0104c02"></a>時，迦 <a class="t" id="t0104c03"></a>葉白佛言：「云何？瞿曇！我得於此法中出家 <a class="t" id="t0104c04"></a>受具戒不？」</p>
<p><a class="t-linehead" id="t-linehead0104c04"></a>佛告迦葉：「若異學欲來入我法 <a class="t" id="t0104c05"></a>中出家修道者，當留四月觀察，稱可眾意， <a class="t" id="t0104c06"></a>然後當得出家受戒。迦葉！雖有是法，亦觀 <a class="t" id="t0104c07"></a>其人耳。」</p>
<p><a class="t-linehead" id="t-linehead0104c07"></a>迦葉言：「若有異學欲來入佛法中 <a class="t" id="t0104c08"></a>修梵行者，當留四月觀察，稱可眾意，然後 <a class="t" id="t0104c09"></a>當得出家受戒。我今能於佛法中四歲觀 <a class="t" id="t0104c10"></a>察，稱可眾意，然後乃出家受戒。」</p>
<p><a class="t-linehead" id="t-linehead0104c10"></a>佛告迦葉： <a class="t" id="t0104c11"></a>「我已有言，但觀其人耳。」</p>
<p><a class="t-linehead" id="t-linehead0104c11"></a>爾時，迦葉即於佛 <a class="t" id="t0104c12"></a>法中出家受具足戒。時，迦葉受戒未久，以 <a class="t" id="t0104c13"></a>淨信心修無上梵行，現法中自身作證，生 <a class="t" id="t0104c14"></a>死已盡，梵行已立，所作已辦，不受後有，即 <a class="t" id="t0104c15"></a>成阿羅漢。</p>
<p><a class="t-linehead" id="t-linehead0104c15"></a>爾時，迦葉聞佛所說，歡喜奉行。</p>
<a class="t" id="t0104c16"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


