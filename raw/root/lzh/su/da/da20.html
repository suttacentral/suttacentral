<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da20">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 3</span> <span class="mirror-right">第三分</span></p>
<h1 class="mirror-row">
<span class="mirror-left latin">20</span> <span class="mirror-right">（二〇）阿摩晝經</span>
</h1>
<a class="t" id="t0082a07"></a>
</div>
<p class="suttainfo"><span class="t-juanname">佛說長阿含經卷第十三</span><br>
<a class="t" id="t0082a04"></a> <a class="t" id="t0082a05"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0082a06"></a>
<p><a class="t-linehead" id="t-linehead0082a07"></a>如是我聞：</p>
<p>一時，佛遊俱薩羅國，與大比丘 <a class="t" id="t0082a08"></a>眾千二百五十人俱，至伊車能伽羅俱薩羅 <a class="t" id="t0082a09"></a>婆羅門村，即於彼伊車林中止宿。</p>
<p><a class="t-linehead" id="t-linehead0082a09"></a>時，有沸 <a class="t" id="t0082a10"></a>伽羅娑羅婆羅門，止郁伽羅村，其村豐樂，人 <a class="t" id="t0082a11"></a>民熾盛，波斯匿王即封此村，與沸伽羅娑 <a class="t" id="t0082a12"></a>羅婆羅門，以為梵分。此婆羅門七世已來父 <a class="t" id="t0082a13"></a>母真正，不為他人之所輕毀，三部舊典諷誦 <a class="t" id="t0082a14"></a>通利，種種經書皆能分別，又能善解大人相 <a class="t" id="t0082a15"></a>法、祭祀儀禮，有五百弟子，教授不廢。其第一 <a class="t" id="t0082a16"></a>摩納弟子名阿摩晝，七世以來父母真正， <a class="t" id="t0082a17"></a>不為他人之所輕毀，三部舊典諷誦通利， <a class="t" id="t0082a18"></a>種種經書皆能分別，亦能善解大人相法、祭 <a class="t" id="t0082a19"></a>祀儀禮，亦有五百摩納弟子，教授不廢，與 <a class="t" id="t0082a20"></a>師無異。</p>
<p><a class="t-linehead" id="t-linehead0082a20"></a>時，沸伽羅娑羅婆羅門聞沙門瞿曇 <a class="t" id="t0082a21"></a>釋種子出家成道，與大比丘眾千二百五十 <a class="t" id="t0082a22"></a>人俱，至伊車能伽羅俱薩羅婆羅門村，止 <a class="t" id="t0082a23"></a>伊車林中，有大名稱，流聞天下，如來、至真、 <a class="t" id="t0082a24"></a>等正覺，十號具足，於諸天、世人、魔、若魔、天、沙 <a class="t" id="t0082a25"></a>門、婆羅門中，自身作證，為他說法，上中下善， <a class="t" id="t0082a26"></a>義味具足，梵行清淨。如此真人應往親覲，我 <a class="t" id="t0082a27"></a>今寧可觀沙門瞿曇，為定有三十二相，名聞 <a class="t" id="t0082a28"></a>流布，為稱實不？當以何緣得見佛相？復 <a class="t" id="t0082a29"></a>作是念言：今我弟子阿摩晝，七世以來父母 <a class="t" id="t0082b01"></a>真正，不為他人之所輕毀，三部舊典諷誦 <a class="t" id="t0082b02"></a>通利，種種經書盡能分別，又能善解大人相 <a class="t" id="t0082b03"></a>法、祭祀儀禮，唯有此人可使觀佛，知相有 <a class="t" id="t0082b04"></a>無。</p>
<p><a class="t-linehead" id="t-linehead0082b04"></a>時，婆羅門即命弟子阿摩晝而告之曰： <a class="t" id="t0082b05"></a>「汝往觀彼沙門瞿曇，為定有三十二相，為 <a class="t" id="t0082b06"></a>虛妄耶？」</p>
<p><a class="t-linehead" id="t-linehead0082b06"></a>時，阿摩晝尋白師言：「我以何驗觀 <a class="t" id="t0082b07"></a>瞿曇相，知其虛實？」</p>
<p><a class="t-linehead" id="t-linehead0082b07"></a>師即報曰：「我今語汝，其 <a class="t" id="t0082b08"></a>有具足三十二大人相者，必趣二處，無有 <a class="t" id="t0082b09"></a>疑也。若在家，當為轉輪聖王，王四天下，以 <a class="t" id="t0082b10"></a>法治化統領民物，七寶具足：一、金輪寶，二、白 <a class="t" id="t0082b11"></a>象寶，三、紺馬寶，四、神珠寶，五、玉女寶，六、居士 <a class="t" id="t0082b12"></a>寶，七、典兵寶。王有千子，勇猛多智，降伏怨 <a class="t" id="t0082b13"></a>敵，兵杖不用，天下泰平，國內民物無所 <a class="t" id="t0082b14"></a>畏懼。若其不樂世間，出家求道，當成如來、 <a class="t" id="t0082b15"></a>至真、等正覺，十號具足。以此可知瞿曇虛 <a class="t" id="t0082b16"></a>實。」</p>
<p><a class="t-linehead" id="t-linehead0082b16"></a>時，阿摩晝受師教已，即嚴駕寶車，將五 <a class="t" id="t0082b17"></a>百摩納弟子，清旦出村，往詣伊車林。到已下 <a class="t" id="t0082b18"></a>車，步進詣世尊所；佛坐彼立，佛立彼坐，於 <a class="t" id="t0082b19"></a>其中間共談義理。佛告摩納曰：「汝曾與諸 <a class="t" id="t0082b20"></a>耆舊長宿大婆羅門如是論耶？」</p>
<p><a class="t-linehead" id="t-linehead0082b20"></a>摩納白佛： <a class="t" id="t0082b21"></a>「此為何言？」</p>
<p><a class="t-linehead" id="t-linehead0082b21"></a>佛告摩納：「我坐汝立，我立汝坐， <a class="t" id="t0082b22"></a>中間共論，汝師論法當如是耶？」</p>
<p><a class="t-linehead" id="t-linehead0082b22"></a>摩納白佛 <a class="t" id="t0082b23"></a>言：「我婆羅門論法，坐則俱坐，立則俱立，臥則 <a class="t" id="t0082b24"></a>俱臥。今諸沙門毀形鰥獨，卑陋下劣，習黑冥 <a class="t" id="t0082b25"></a>法，我與此輩共論義時，坐起無在。」</p>
<p><a class="t-linehead" id="t-linehead0082b25"></a>爾時，世 <a class="t" id="t0082b26"></a>尊即語彼言：「卿摩納未被調伏。」</p>
<p><a class="t-linehead" id="t-linehead0082b26"></a>時，摩納聞 <a class="t" id="t0082b27"></a>世尊稱卿，又聞未被調伏，即生忿恚，毀 <a class="t" id="t0082b28"></a>謗佛言：「此釋種子，好懷嫉惡，無有義法。」</p>
<a class="t" id="t0082b29"></a>
<p><a class="t-linehead" id="t-linehead0082b29"></a>佛告摩納：「諸釋種子，何過於卿？」</p>
<p>摩納言：「昔我 <a class="t" id="t0082c01"></a>一時為師少緣，在釋迦迦維羅越國。時，有 <a class="t" id="t0082c02"></a>眾多諸釋種子，以少因緣集在講堂，遙 <a class="t" id="t0082c03"></a>見我來，輕慢戲弄，不順儀法，不相敬待。」</p>
<p><a class="t-linehead" id="t-linehead0082c03"></a>佛 <a class="t" id="t0082c04"></a>告摩納：「彼諸釋子還在本國，遊戲自恣，猶 <a class="t" id="t0082c05"></a>如飛鳥自於樔林，出入自在。諸釋種子自 <a class="t" id="t0082c06"></a>於本國，遊戲自在，亦復如是。」</p>
<p><a class="t-linehead" id="t-linehead0082c06"></a>摩納白佛言： <a class="t" id="t0082c07"></a>「世有四姓——剎利、婆羅門、居士、首陀羅，其彼三 <a class="t" id="t0082c08"></a>姓，常尊重、恭敬、供養婆羅門；彼諸釋子義 <a class="t" id="t0082c09"></a>不應爾。彼釋廝細、卑陋、下劣，而不恭敬我 <a class="t" id="t0082c10"></a>婆羅門。」</p>
<p><a class="t-linehead" id="t-linehead0082c10"></a>爾時，世尊默自念言：「此摩納子！數數 <a class="t" id="t0082c11"></a>毀罵言及廝細，我今寧可說其本緣調伏 <a class="t" id="t0082c12"></a>之耶！」佛告摩納：「汝姓何等？」</p>
<p><a class="t-linehead" id="t-linehead0082c12"></a>摩納答言：「我姓 <a class="t" id="t0082c13"></a>聲王。」</p>
<p><a class="t-linehead" id="t-linehead0082c13"></a>佛告摩納：「汝姓爾者，則為是釋迦奴 <a class="t" id="t0082c14"></a>種。」</p>
<p><a class="t-linehead" id="t-linehead0082c14"></a>時，彼五百摩納弟子，皆舉大聲而語佛 <a class="t" id="t0082c15"></a>言：「勿說此言！謂：『此摩納為釋迦奴種。』所以 <a class="t" id="t0082c16"></a>者何？此大摩納，真族姓子，顏貌端正，辯才應 <a class="t" id="t0082c17"></a>機，廣博多聞，足與瞿曇往返談論。」</p>
<p><a class="t-linehead" id="t-linehead0082c17"></a>爾時，世 <a class="t" id="t0082c18"></a>尊告五百摩納：「若汝師盡不如汝言者，當 <a class="t" id="t0082c19"></a>捨汝師共汝論義；若汝師有如上事如汝 <a class="t" id="t0082c20"></a>言者，汝等宜默，當共汝師論。」</p>
<p><a class="t-linehead" id="t-linehead0082c20"></a>時，五百摩納 <a class="t" id="t0082c21"></a>白佛言：「我等盡默，聽共師論。」時，五百摩納 <a class="t" id="t0082c22"></a>盡皆默然。</p>
<p><a class="t-linehead" id="t-linehead0082c22"></a>爾時，世尊告阿摩晝：「乃往過去久 <a class="t" id="t0082c23"></a>遠世時，有王名聲摩。王有四子：一名面 <a class="t" id="t0082c24"></a>光，二名象食，三名路指，四名莊嚴。其王四 <a class="t" id="t0082c25"></a>子少有所犯，王擯出國到雪山南，住直 <a class="t" id="t0082c26"></a>樹林中，其四子母及諸家屬，皆追念之，即 <a class="t" id="t0082c27"></a>共集議，詣聲摩王所，白言：『大王！當知我等 <a class="t" id="t0082c28"></a>與四子別久，欲往看視。』王即告曰：『欲往隨 <a class="t" id="t0082c29"></a>意。』時，母眷屬聞王教已，即詣雪山南直樹 <a class="t" id="t0083a01"></a>林中，到四子所。時諸母言：『我女與汝子，汝 <a class="t" id="t0083a02"></a>女與我子，即相配匹遂成夫婦，後生男子， <a class="t" id="t0083a03"></a>容貌端正。』</p>
<p><a class="t-linehead" id="t-linehead0083a03"></a>「時，聲摩王聞其四子諸母與女 <a class="t" id="t0083a04"></a>共為夫婦，生子端正，王即歡喜，而發此言： <a class="t" id="t0083a05"></a>『此真釋子！真釋童子！』能自存立，因此名釋 <a class="t" id="t0083a06"></a> <span class="t-note">（釋。秦言能在直樹林。故名釋。釋。秦言亦言直）</span> 。聲摩王即釋種先 <a class="t" id="t0083a07"></a>也。王有青衣，名曰方面，顏貌端正，與一婆 <a class="t" id="t0083a08"></a>羅門交通，遂便有娠，生一摩納子，墮地能 <a class="t" id="t0083a09"></a>言，尋語父母：『當洗浴我，除諸穢惡；我年大 <a class="t" id="t0083a10"></a>已，自當報恩。』以其初生能言，故名聲王。如 <a class="t" id="t0083a11"></a>今初生有能言者，人皆怖畏，名為可畏；彼 <a class="t" id="t0083a12"></a>亦如是，生便能言，故名聲王。從此已來，婆 <a class="t" id="t0083a13"></a>羅門種遂以聲王為姓。」</p>
<p><a class="t-linehead" id="t-linehead0083a13"></a>又告摩納：「汝頗從 <a class="t" id="t0083a14"></a>先宿耆舊大婆羅門，聞此種姓因緣已不？」</p>
<a class="t" id="t0083a15"></a>
<p><a class="t-linehead" id="t-linehead0083a15"></a>時，彼摩納默然不對。如是再問，又復不對。 <a class="t" id="t0083a16"></a>佛至三問，語摩納言：「吾問至三，汝宜速答， <a class="t" id="t0083a17"></a>設不答者，密迹力士手執金杵在吾左右， <a class="t" id="t0083a18"></a>即當破汝頭為七分。」</p>
<p><a class="t-linehead" id="t-linehead0083a18"></a>時，密迹力士手執金 <a class="t" id="t0083a19"></a>杵，當摩納頭上虛空中立，若摩納不時答 <a class="t" id="t0083a20"></a>問，即下金杵碎摩納首。佛告摩納：「汝可 <a class="t" id="t0083a21"></a>仰觀。」</p>
<p><a class="t-linehead" id="t-linehead0083a21"></a>摩納仰觀，見密迹力士手執金杵立 <a class="t" id="t0083a22"></a>虛空中，見已恐怖，衣毛為竪，即起移坐附 <a class="t" id="t0083a23"></a>近世尊，依恃世尊為救為護，白世尊言： <a class="t" id="t0083a24"></a>「世尊當問，我今當答。」</p>
<p><a class="t-linehead" id="t-linehead0083a24"></a>佛即告摩納：「汝曾於 <a class="t" id="t0083a25"></a>先宿耆舊大婆羅門，聞說如是種姓緣不？」</p>
<a class="t" id="t0083a26"></a>
<p><a class="t-linehead" id="t-linehead0083a26"></a>摩納答言：「我信曾聞，實有是事。」</p>
<p>時，五百摩納 <a class="t" id="t0083a27"></a>弟子，皆各舉聲自相謂言：「此阿摩晝，實是釋 <a class="t" id="t0083a28"></a>迦奴種也。沙門瞿曇所說真實，我等無狀，懷 <a class="t" id="t0083a29"></a>輕慢心。」</p>
<p><a class="t-linehead" id="t-linehead0083a29"></a>爾時，世尊便作是念：「此五百摩納後 <a class="t" id="t0083b01"></a>必懷慢，稱彼為奴，今當方便滅其奴名。」即 <a class="t" id="t0083b02"></a>告五百摩納曰：「汝等諸人！慎勿稱彼為奴 <a class="t" id="t0083b03"></a>種也。所以者何？彼先婆羅門是大仙人，有 <a class="t" id="t0083b04"></a>大威力，伐聲摩王索女，王以畏故，即以 <a class="t" id="t0083b05"></a>女與。」由佛此言得免奴名。</p>
<p><a class="t-linehead" id="t-linehead0083b05"></a>爾時，世尊告阿 <a class="t" id="t0083b06"></a>摩晝曰：「云何？摩納！若剎利女七世已來父母 <a class="t" id="t0083b07"></a>真正，不為他人之所輕毀，若與一婆羅門 <a class="t" id="t0083b08"></a>為妻生子，摩納！容貌端正，彼入剎利種，得 <a class="t" id="t0083b09"></a>坐受水誦剎利法不？」</p>
<p><a class="t-linehead" id="t-linehead0083b09"></a>答曰：「不得。」</p>
<p>「得父財業 <a class="t" id="t0083b10"></a>不？」</p>
<p><a class="t-linehead" id="t-linehead0083b10"></a>答曰：「不得。」</p>
<p>「得嗣父職不？」</p>
<p>答曰：「不得。」</p>
<p>「云 <a class="t" id="t0083b11"></a>何？摩納！若婆羅門女七世以來父母真正，不 <a class="t" id="t0083b12"></a>為他人之所輕毀，與剎利為妻，生一童 <a class="t" id="t0083b13"></a>子，顏貌端正，彼入婆羅門眾中，得坐起受 <a class="t" id="t0083b14"></a>水不？」</p>
<p><a class="t-linehead" id="t-linehead0083b14"></a>答曰：「得。」</p>
<p>「得誦婆羅門法，得父遺財， <a class="t" id="t0083b15"></a>嗣父職不？」</p>
<p><a class="t-linehead" id="t-linehead0083b15"></a>答曰：「得。」</p>
<p>「云何，摩納！若婆羅門擯 <a class="t" id="t0083b16"></a>婆羅門投剎利種者，寧得坐起受水，誦剎 <a class="t" id="t0083b17"></a>利法不？」</p>
<p><a class="t-linehead" id="t-linehead0083b17"></a>答曰：「不得。」</p>
<p>「得父遺財，嗣父職不？」</p>
<a class="t" id="t0083b18"></a>
<p><a class="t-linehead" id="t-linehead0083b18"></a>答曰：「不得。」</p>
<p>「若剎利種擯剎利投婆羅門，寧 <a class="t" id="t0083b19"></a>得坐起受水，誦婆羅門法，得父遺財，嗣父 <a class="t" id="t0083b20"></a>職不？」</p>
<p><a class="t-linehead" id="t-linehead0083b20"></a>答曰：「得。」</p>
<p>「是故，摩納！女中剎利女勝，男 <a class="t" id="t0083b21"></a>中剎利男勝，非婆羅門也。」</p>
<p><a class="t-linehead" id="t-linehead0083b21"></a>梵天躬自說偈 <a class="t" id="t0083b22"></a>言：</p>
<a class="t" id="t0083b23"></a>
<blockquote class="gatha">
<p>「剎利生中勝，　　種姓亦純真； <a class="t" id="t0083b24"></a><br>
明行悉具足，　　天人中最勝。」</p>
</blockquote>
<a class="t" id="t0083b25"></a>
<p><a class="t-linehead" id="t-linehead0083b25"></a>佛告摩納：「梵天說此偈，實為善說，非不善 <a class="t" id="t0083b26"></a>也，我所然可，所以者何？我今如來、至真、等正 <a class="t" id="t0083b27"></a>覺，亦說此義：</p>
<a class="t" id="t0083b28"></a>
<blockquote class="gatha">
<p>「剎利生中勝，　　種姓亦純真； <a class="t" id="t0083b29"></a><br>
明行悉具足，　　天人中最勝。」</p>
</blockquote>
<a class="t" id="t0083c01"></a>
<p><a class="t-linehead" id="t-linehead0083c01"></a>摩納白佛言：「瞿曇！何者是無上士，明行具 <a class="t" id="t0083c02"></a>足？」</p>
<p><a class="t-linehead" id="t-linehead0083c02"></a>佛告摩納：「諦聽！諦聽！善思念之，當為汝 <a class="t" id="t0083c03"></a>說。」</p>
<p><a class="t-linehead" id="t-linehead0083c03"></a>對曰：「唯然！願樂欲聞。」</p>
<p>佛告摩納：「若如來 <a class="t" id="t0083c04"></a>出現於世，應供、正遍知、明行足、為善逝、世間 <a class="t" id="t0083c05"></a>解、無上士、調御丈夫、天人師、佛、世尊，於一切 <a class="t" id="t0083c06"></a>諸天、世人、沙門、婆羅門、天、魔、梵王中，獨覺自 <a class="t" id="t0083c07"></a>證，為人說法。上語亦善、中語亦善、下語亦善， <a class="t" id="t0083c08"></a>義味具足，開清淨行。若居士、居士子及餘種 <a class="t" id="t0083c09"></a>姓，聞正法者即生信樂，以信樂心而作是 <a class="t" id="t0083c10"></a>念：『我今在家，妻子繫縛，不得清淨純修梵 <a class="t" id="t0083c11"></a>行；今者寧可剃除鬚髮，服三法衣，出家修 <a class="t" id="t0083c12"></a>道。』彼於異時，捨家財產，捐棄親族，剃除鬚 <a class="t" id="t0083c13"></a>髮、服三法衣，出家修道，與出家人同捨飾 <a class="t" id="t0083c14"></a>好，具諸戒行，不害眾生。</p>
<p><a class="t-linehead" id="t-linehead0083c14"></a>「捨於刀杖，懷慙 <a class="t" id="t0083c15"></a>愧心，慈念一切，是為不殺；捨竊盜心，不與 <a class="t" id="t0083c16"></a>不取，其心清淨，無私竊意，是為不盜；捨離 <a class="t" id="t0083c17"></a>婬欲，淨修梵行，慇懃精進，不為欲染，潔淨 <a class="t" id="t0083c18"></a>而住，是為不婬；捨離妄語，至誠無欺，不誑 <a class="t" id="t0083c19"></a>他人，是為不妄語；捨離兩舌，若聞此語，不 <a class="t" id="t0083c20"></a>傳至彼，若聞彼語，不傳至此，有離別者， <a class="t" id="t0083c21"></a>善為和合，使相親敬，凡所言說，和順知時， <a class="t" id="t0083c22"></a>是為不兩舌；捨離惡口，所言麤獷，喜惱他 <a class="t" id="t0083c23"></a>人，令生忿結，捨如是言，言則柔 <span class="gaiji">濡 <!--gaiji,濡,1[泳-永+(而/而)],2&#x23F48;,3--></span>，不生 <a class="t" id="t0083c24"></a>怨害，多所饒益，眾人敬愛，樂聞其言，是為 <a class="t" id="t0083c25"></a>不惡口；捨離綺語，所言知時，誠實如法，依 <a class="t" id="t0083c26"></a>律滅諍，有緣而言，言不虛發，是為捨離綺 <a class="t" id="t0083c27"></a>語；捨于飲酒，離放逸處，不著香華瓔珞，歌 <a class="t" id="t0083c28"></a>舞倡伎不往觀聽，不坐高牀，非時不食，金 <a class="t" id="t0083c29"></a>銀七寶不取不用，不娶妻妾，不畜奴婢、象 <a class="t" id="t0084a01"></a>馬、車牛、鷄犬、猪羊、田宅、園觀，不為虛詐斗秤 <a class="t" id="t0084a02"></a>欺人，不以手拳共相牽抴，亦不觝債，不 <a class="t" id="t0084a03"></a>誣罔人，不為偽詐。捨如是惡，滅於諍 <a class="t" id="t0084a04"></a>訟諸不善事，行則知時，非時不行，量腹而 <a class="t" id="t0084a05"></a>食無所藏積，度身而衣趣足而已，法服應 <a class="t" id="t0084a06"></a>器常與身俱，猶如飛鳥羽翮隨身，比丘無 <a class="t" id="t0084a07"></a>餘亦復如是。</p>
<p><a class="t-linehead" id="t-linehead0084a07"></a>「摩納！如餘沙門、婆羅門受他 <a class="t" id="t0084a08"></a>信施，更求餘積，衣服飲食無有厭足；入 <a class="t" id="t0084a09"></a>我法者，無如此事。摩納！如餘沙門、婆羅門 <a class="t" id="t0084a10"></a>食他信施，自營生業，種殖樹木，鬼神所 <a class="t" id="t0084a11"></a>依；入我法者，無如是事。摩納！如餘沙門婆 <a class="t" id="t0084a12"></a>羅門食他信施，更作方便，求諸利養，象牙、 <a class="t" id="t0084a13"></a>雜寶、高廣大牀、種種文繡、綩綖被褥；入 <a class="t" id="t0084a14"></a>我法者，無如是事。摩納！如餘沙門、婆羅門 <a class="t" id="t0084a15"></a>受他信施，更作方便，求自莊嚴，酥油摩身， <a class="t" id="t0084a16"></a>香水洗沐，香末自塗，香澤梳頭，著好華鬘， <a class="t" id="t0084a17"></a>染目紺色，拭面莊嚴，鐶紐澡潔，以鏡自照， <a class="t" id="t0084a18"></a>雜色革屣，上服純白，刀杖、侍從、寶蓋、寶扇、莊 <a class="t" id="t0084a19"></a>嚴寶車；入我法者，無如此事。摩納！如餘沙 <a class="t" id="t0084a20"></a>門、婆羅門食他信施，專為嬉戱，碁局博奕， <a class="t" id="t0084a21"></a>八道、十道、百道，至一切道，種種戱笑；入我法 <a class="t" id="t0084a22"></a>者，無如此事。</p>
<p><a class="t-linehead" id="t-linehead0084a22"></a>「摩納！如餘沙門、婆羅門食他 <a class="t" id="t0084a23"></a>信施，但說遮道無益之言，王者、戰鬪、軍馬之 <a class="t" id="t0084a24"></a>事，群僚、大臣、騎乘出入、遊園觀事，及論臥起、 <a class="t" id="t0084a25"></a>行步、女人之事，衣服、飲食、親里之事，又說入 <a class="t" id="t0084a26"></a>海採寶之事；入我法者，無如此事。摩納！如 <a class="t" id="t0084a27"></a>餘沙門、婆羅門食他信施，無數方便，但作 <a class="t" id="t0084a28"></a>邪命，諂諛美辭，現相毀訾，以利求利；入我 <a class="t" id="t0084a29"></a>法者，無如此事。摩納！如餘沙門、婆羅門食 <a class="t" id="t0084b01"></a>他信施，但共諍訟，或於園觀，或在浴池，或 <a class="t" id="t0084b02"></a>於堂上，互相是非，言：『我知經律，汝無所知； <a class="t" id="t0084b03"></a>我趣正道，汝向邪徑；以前著後，以後著 <a class="t" id="t0084b04"></a>前；我能忍汝，汝不能忍；汝所言說，皆不真 <a class="t" id="t0084b05"></a>正；若有所疑，當來問我，我盡能答。』入我 <a class="t" id="t0084b06"></a>法者，無如此事。</p>
<p><a class="t-linehead" id="t-linehead0084b06"></a>「摩納！如餘沙門、婆羅門食 <a class="t" id="t0084b07"></a>他信施，更作方便，求為使命，若為王、王大 <a class="t" id="t0084b08"></a>臣、婆羅門、居士通信使，從此詣彼，從彼至 <a class="t" id="t0084b09"></a>此，持此信授彼，持彼信授此，或自為，或 <a class="t" id="t0084b10"></a>教他為；入我法者，無如此事。摩納！如餘 <a class="t" id="t0084b11"></a>沙門、婆羅門食他信施，但習戰陣鬪諍之 <a class="t" id="t0084b12"></a>事，或習刀杖、弓矢之事，或鬪鷄犬、猪羊、象 <a class="t" id="t0084b13"></a>馬、牛駝諸畜，或鬪男女，及作眾聲：貝聲、鼙 <a class="t" id="t0084b14"></a>聲、歌聲、舞聲，緣幢倒絕，種種伎戱；入我法 <a class="t" id="t0084b15"></a>者，無如此事。摩納！如餘沙門、婆羅門食他 <a class="t" id="t0084b16"></a>信施，行遮道法，邪命自活，瞻相男女，吉凶 <a class="t" id="t0084b17"></a>好醜，及相畜生，以求利養；入我法者，無 <a class="t" id="t0084b18"></a>如此事。</p>
<p><a class="t-linehead" id="t-linehead0084b18"></a>「摩納！如餘沙門、婆羅門食他信施， <a class="t" id="t0084b19"></a>行遮道法，邪命自活，召喚鬼神，或復驅遣， <a class="t" id="t0084b20"></a>或能令住，種種 <span class="gaiji">［袖－由＋厭］ <!--gaiji,,1[袖-由+厭],2&#x277A3;,3--></span>禱，無數方道，恐嚇於 <a class="t" id="t0084b21"></a>人，能聚能散，能苦能樂，又能為人安胎出 <a class="t" id="t0084b22"></a>衣，亦能呪人使作驢馬，亦能使人盲聾瘖 <a class="t" id="t0084b23"></a>瘂，現諸技術，叉手向日月，作諸苦行以 <a class="t" id="t0084b24"></a>求利養；入我法者，無如是事。摩納！如餘 <a class="t" id="t0084b25"></a>沙門、婆羅門食他信施，行遮道法，邪命自 <a class="t" id="t0084b26"></a>活，為人呪病，或誦惡術，或為善呪，或為醫 <a class="t" id="t0084b27"></a>方、鍼灸、藥石，療治眾病；入我法者，無如是 <a class="t" id="t0084b28"></a>事。摩納！如餘沙門、婆羅門食他信施，行遮 <a class="t" id="t0084b29"></a>道法，邪命自活，或呪水火，或為鬼呪，或誦 <a class="t" id="t0084c01"></a>剎利呪，或誦鳥呪，或支節呪，或是安宅符 <a class="t" id="t0084c02"></a>呪，或火燒、鼠嚙能為解呪，或誦別死生書， <a class="t" id="t0084c03"></a>或讀夢書，或相手面，或誦天文書，或誦一 <a class="t" id="t0084c04"></a>切音書；入我法者，無如是事。摩納！如餘沙 <a class="t" id="t0084c05"></a>門、婆羅門食他信施，行遮道法，邪命自活， <a class="t" id="t0084c06"></a>瞻相天時，言雨不雨， <span class="gaiji">穀 <!--gaiji,穀,1[穀-(一/禾)+釆],2,3--></span>貴 <span class="gaiji">穀 <!--gaiji,穀,1[穀-(一/禾)+釆],2,3--></span>賤，多病少病， <a class="t" id="t0084c07"></a>恐怖安隱，或說地動、彗星、日月薄蝕，或言 <a class="t" id="t0084c08"></a>星蝕，或言不蝕，如是善瑞，如是惡徵；入 <a class="t" id="t0084c09"></a>我法者，無如是事。</p>
<p><a class="t-linehead" id="t-linehead0084c09"></a>「摩納！如餘沙門、婆羅門 <a class="t" id="t0084c10"></a>食他信施，行遮道法，邪命自活，或言此國 <a class="t" id="t0084c11"></a>勝彼，彼國不如；或言彼國勝此，此國不如； <a class="t" id="t0084c12"></a>瞻相吉凶，說其盛衰；入我法者，無如是 <a class="t" id="t0084c13"></a>事。但修聖戒，無染著心，內懷喜樂，目雖 <a class="t" id="t0084c14"></a>見色而不取相，眼不為色之所拘繫，堅 <a class="t" id="t0084c15"></a>固寂然，無所貪著，亦無憂患，不漏諸惡， <a class="t" id="t0084c16"></a>堅持戒品，善護眼根，耳、鼻、舌、身、意亦復如 <a class="t" id="t0084c17"></a>是。善御六觸，護持調伏，令得安隱，猶如平 <a class="t" id="t0084c18"></a>地駕四馬車，善調御者，執鞭持控，使不 <a class="t" id="t0084c19"></a>失轍，比丘如是，御六根馬，安隱無失。彼有 <a class="t" id="t0084c20"></a>如是聖戒，得聖眼根，食知止足，亦不貪 <a class="t" id="t0084c21"></a>味，趣以養身，令無苦患而不貢高，調和其 <a class="t" id="t0084c22"></a>身，令故苦滅，新苦不生，有力無事，令身安 <a class="t" id="t0084c23"></a>樂。猶如有人以藥塗瘡，趣使瘡差，不求 <a class="t" id="t0084c24"></a>飾好，不以自高。摩納！比丘如是，食足支身， <a class="t" id="t0084c25"></a>不懷慢恣。又如膏車，欲使通利以用運載， <a class="t" id="t0084c26"></a>有所至到；比丘如是，食足支身，欲為行 <a class="t" id="t0084c27"></a>道。</p>
<p><a class="t-linehead" id="t-linehead0084c27"></a>「摩納！比丘如是成就聖戒，得聖諸根，食 <a class="t" id="t0084c28"></a>知止足，初夜後夜，精進覺悟。又於晝日，若 <a class="t" id="t0084c29"></a>行若坐，常念一心，除眾陰蓋。彼於初夜，若 <a class="t" id="t0085a01"></a>行若坐，常念一心，除眾陰蓋；乃至中夜，偃 <a class="t" id="t0085a02"></a>右脅而臥，念當時起，繫想在明，心無錯亂； <a class="t" id="t0085a03"></a>至於後夜，便起思惟，若行若坐，常念一心，除 <a class="t" id="t0085a04"></a>眾陰蓋。比丘有如是聖戒具足，得聖諸根， <a class="t" id="t0085a05"></a>食知止足，初夜後夜，精勤覺悟，常念一心，無 <a class="t" id="t0085a06"></a>有錯亂。</p>
<p><a class="t-linehead" id="t-linehead0085a06"></a>「云何比丘念無錯亂？如是比丘內 <a class="t" id="t0085a07"></a>身身觀，精勤不懈，憶念不忘，除世貪憂；外 <a class="t" id="t0085a08"></a>身身觀、內外身身觀，精勤不懈，憶念不忘，捨 <a class="t" id="t0085a09"></a>世貪憂，受、意、法觀亦復如是，是為比丘念無 <a class="t" id="t0085a10"></a>錯亂。云何一心？如是比丘若行步出入，左右 <a class="t" id="t0085a11"></a>顧視，屈申俯仰，執持衣鉢，受取飲食，左右 <a class="t" id="t0085a12"></a>便利，睡眠覺悟，坐立語默，於一切時，常念一 <a class="t" id="t0085a13"></a>心，不失威儀，是為一心。譬如有人與大眾 <a class="t" id="t0085a14"></a>行，若在前行，若在中、後，常得安隱，無有 <a class="t" id="t0085a15"></a>怖畏。摩納！比丘如是行步出入，——至於語默， <a class="t" id="t0085a16"></a>常念一心，無有憂畏。</p>
<p><a class="t-linehead" id="t-linehead0085a16"></a>「比丘有如是聖戒，得 <a class="t" id="t0085a17"></a>聖諸根，食知止足，初夜後夜，精勤覺悟，常念 <a class="t" id="t0085a18"></a>一心，無有錯亂，樂在靜處、樹下、塚間。若在 <a class="t" id="t0085a19"></a>山窟，或在露地及糞聚間，至時乞食，還洗 <a class="t" id="t0085a20"></a>手足，安置衣鉢，結跏趺坐，端身正意，繫念 <a class="t" id="t0085a21"></a>在前。除去慳貪，心不與俱，滅瞋恨心，無 <a class="t" id="t0085a22"></a>有怨結，心住清淨，常懷慈愍；除去睡眠，繫 <a class="t" id="t0085a23"></a>想在明，念無錯亂，斷除掉戲，心不與 <a class="t" id="t0085a24"></a>俱。內行寂滅，滅掉戲心，斷除疑惑，已度 <a class="t" id="t0085a25"></a>疑網，其心專一，在於善法。譬如僮僕，大家 <a class="t" id="t0085a26"></a>賜姓，安隱解脫，免於僕使，其心歡喜，無復 <a class="t" id="t0085a27"></a>憂畏。</p>
<p><a class="t-linehead" id="t-linehead0085a27"></a>「又如有人舉財治生，大得利還，還 <a class="t" id="t0085a28"></a>本主物，餘財足用，彼自念言：『我本舉財，恐 <a class="t" id="t0085a29"></a>不如意，今得利還，還主本物，餘財足用，無 <a class="t" id="t0085b01"></a>復憂畏，發大歡喜。』如人久病，從病得差， <a class="t" id="t0085b02"></a>飲食消化，色力充足，彼作是念：『我先有病，而 <a class="t" id="t0085b03"></a>今得差，飲食消化，色力充足，無復憂畏，發 <a class="t" id="t0085b04"></a>大歡喜。』又如人久閉牢獄，安隱得出，彼自 <a class="t" id="t0085b05"></a>念言：『我先拘閉，今已解脫，無復憂畏，發大 <a class="t" id="t0085b06"></a>歡喜。』又如人多持財寶，經大曠野，不遭 <a class="t" id="t0085b07"></a>賊盜，安隱得過，彼自念言：『我持財寶過此 <a class="t" id="t0085b08"></a>嶮難，無復憂畏發大歡喜，其心安樂。』</p>
<p><a class="t-linehead" id="t-linehead0085b08"></a>「摩納！ <a class="t" id="t0085b09"></a>比丘有五蓋自覆，常懷憂畏亦復如奴。 <a class="t" id="t0085b10"></a>如負債人、久病在獄、行大曠野，自見未離， <a class="t" id="t0085b11"></a>諸陰蓋心，覆蔽闇冥，慧眼不明，彼即精勤捨 <a class="t" id="t0085b12"></a>欲、惡不善法，與覺、觀俱，離生喜、樂，得入初 <a class="t" id="t0085b13"></a>禪。彼已喜樂潤漬於身，周遍盈溢，無不充 <a class="t" id="t0085b14"></a>滿。如人巧浴器盛眾藥，以水漬之，中外 <a class="t" id="t0085b15"></a>俱潤，無不周遍。比丘如是得入初禪，喜樂 <a class="t" id="t0085b16"></a>遍身，無不充滿。如是，摩納！是為最初現身 <a class="t" id="t0085b17"></a>得樂，所以者何？斯由精進，念無錯亂，樂靜 <a class="t" id="t0085b18"></a>閑居之所得也。</p>
<p><a class="t-linehead" id="t-linehead0085b18"></a>「彼於覺、觀，便生為信，專念 <a class="t" id="t0085b19"></a>一心，無覺、無觀，定生喜、樂，入第二禪。彼已一 <a class="t" id="t0085b20"></a>心喜樂潤漬於身，周遍盈溢，無不充滿，猶 <a class="t" id="t0085b21"></a>如山頂涼泉水自中出，不從外來，即此池 <a class="t" id="t0085b22"></a>中出清淨水，還自浸漬，無不周遍。摩納！比 <a class="t" id="t0085b23"></a>丘如是入第二禪，定生喜、樂，無不充滿，是 <a class="t" id="t0085b24"></a>為第二現身得樂。</p>
<p><a class="t-linehead" id="t-linehead0085b24"></a>「彼捨喜、住，護念不錯亂， <a class="t" id="t0085b25"></a>身受快樂，如聖所說，起護念樂，入第三 <a class="t" id="t0085b26"></a>禪。彼身無喜，以樂潤漬，周遍盈溢，無不充 <a class="t" id="t0085b27"></a>滿，譬如優鉢花、鉢頭摩華、拘頭摩花、分陀 <a class="t" id="t0085b28"></a>利花，始出淤泥而未出水，根莖枝葉潤漬 <a class="t" id="t0085b29"></a>水中，無不周遍。摩納！比丘如是入第三禪。 <a class="t" id="t0085c01"></a>離喜、住樂，潤漬於身，無不周遍，此是第三 <a class="t" id="t0085c02"></a>現身得樂。</p>
<p><a class="t-linehead" id="t-linehead0085c02"></a>「彼捨喜、樂，憂、喜先滅，不苦不樂， <a class="t" id="t0085c03"></a>護念清淨，入第四禪，身心清淨，具滿盈溢，無 <a class="t" id="t0085c04"></a>不周遍。猶如有人沐浴清潔，以新白疊 <a class="t" id="t0085c05"></a>被覆其身，舉體清淨。摩納！比丘如是入第 <a class="t" id="t0085c06"></a>四禪，其心清淨，充滿於身，無不周遍，又入 <a class="t" id="t0085c07"></a>第四禪，心無增減，亦不傾動，住無愛恚、無 <a class="t" id="t0085c08"></a>動之地。譬如密室，內外塗治，堅閉戶嚮，無 <a class="t" id="t0085c09"></a>有風塵，於內燃燈無觸嬈者，其燈焰上怗 <a class="t" id="t0085c10"></a>然不動。摩納！比丘如是入第四禪，心無增 <a class="t" id="t0085c11"></a>減，亦不傾動，住無愛恚、無動之地，此是第 <a class="t" id="t0085c12"></a>四現身得樂，所以者何？斯由精勤不懈，念 <a class="t" id="t0085c13"></a>不錯亂，樂靜閑居之所得也。</p>
<p><a class="t-linehead" id="t-linehead0085c13"></a>「彼得定心，清 <a class="t" id="t0085c14"></a>淨無穢，柔濡調伏，住無動地，自於身中起 <a class="t" id="t0085c15"></a>變化心，化作異身，支節具足，諸根無闕，彼 <a class="t" id="t0085c16"></a>作是觀：『此身色四大化成彼身，此身亦異，彼 <a class="t" id="t0085c17"></a>身亦異，從此身起心，化成彼身，諸根具足， <a class="t" id="t0085c18"></a>支節無闕。』譬如有人鞘中拔刀，彼作是念： <a class="t" id="t0085c19"></a>『鞘異刀異，而刀從鞘出。』又如有人合麻為 <a class="t" id="t0085c20"></a>繩，彼作是念：『麻異繩異，而繩從麻出。』又如 <a class="t" id="t0085c21"></a>有人篋中出蛇，彼作是念：『篋異蛇異，而蛇 <a class="t" id="t0085c22"></a>從篋出。』又如有人從簏出衣，彼作是念： <a class="t" id="t0085c23"></a>『簏異衣異，而衣從簏出。』摩納！比丘亦如是， <a class="t" id="t0085c24"></a>此是最初所得勝法。所以者何？斯由精進，念 <a class="t" id="t0085c25"></a>不錯亂，樂靜閑居之所得也。</p>
<p><a class="t-linehead" id="t-linehead0085c25"></a>「彼已定心，清淨 <a class="t" id="t0085c26"></a>無穢，柔 <span class="gaiji">濡 <!--gaiji,濡,1[泳-永+(而/而)],2&#x23F48;,3--></span>調伏，住無動地，從己四大色身 <a class="t" id="t0085c27"></a>中起心，化作化身，一切諸根、支節具足，彼作 <a class="t" id="t0085c28"></a>是觀：『此身是四大合成，彼身從化而有，此身 <a class="t" id="t0085c29"></a>亦異，彼身亦異，此心在此身中，依此身住， <a class="t" id="t0086a01"></a>至化身中。』譬如琉璃、摩尼，瑩治甚明，清淨 <a class="t" id="t0086a02"></a>無穢，若以青、黃、赤綖貫之，有目之士置掌 <a class="t" id="t0086a03"></a>而觀，知珠異綖異，而綖依於珠，從珠至珠。 <a class="t" id="t0086a04"></a>摩納！比丘觀心依此身住，至彼化身亦復 <a class="t" id="t0086a05"></a>如是，此是比丘第二勝法。所以者何？斯由 <a class="t" id="t0086a06"></a>精勤，念不錯亂，樂獨閑居之所得也。</p>
<p><a class="t-linehead" id="t-linehead0086a06"></a>「彼以 <a class="t" id="t0086a07"></a>定心，清淨無穢，柔濡調伏，住無動地，一心修 <a class="t" id="t0086a08"></a>習神通智證，能種種變化，變化一身為無 <a class="t" id="t0086a09"></a>數身，以無數身還合為一；身能飛行，石壁無 <a class="t" id="t0086a10"></a>礙；遊空如鳥，履水如地；身出烟燄，如大 <a class="t" id="t0086a11"></a>火 <span class="gaiji">［卄／積］ <!--gaiji,,1[卄/積],2&#x27090;,3--></span>；手捫日月，立至梵天。譬如陶師善調 <a class="t" id="t0086a12"></a>和泥，隨意所造，任作何器，多所饒益。亦 <a class="t" id="t0086a13"></a>如巧匠善能治木，隨意所造，自在能成，多 <a class="t" id="t0086a14"></a>所饒益。又如牙師善治象牙，亦如金師善 <a class="t" id="t0086a15"></a>煉真金，隨意所造，多所饒益。摩納！比丘 <a class="t" id="t0086a16"></a>如是，定心清淨，住無動地，隨意變化，乃至 <a class="t" id="t0086a17"></a>手捫日月，立至梵天，此是比丘第三勝法。</p>
<a class="t" id="t0086a18"></a>
<p><a class="t-linehead" id="t-linehead0086a18"></a>「彼以心定，清淨無穢，柔濡調伏，住無動地，一 <a class="t" id="t0086a19"></a>心修習，證天耳智。彼天耳淨，過於人耳，聞 <a class="t" id="t0086a20"></a>二種聲：天聲、人聲。譬如城內有大講堂，高廣 <a class="t" id="t0086a21"></a>顯敞，有聰聽人居此堂內，堂內有聲，不勞 <a class="t" id="t0086a22"></a>聽功，種種悉聞；比丘如是，以心定故，天耳 <a class="t" id="t0086a23"></a>清淨，聞二種聲。摩納！此是比丘第四勝法。</p>
<p><a class="t-linehead" id="t-linehead0086a23"></a>「彼 <a class="t" id="t0086a24"></a>以定心，清淨無穢，柔濡調伏，住無動地，一 <a class="t" id="t0086a25"></a>心修習，證他心智。彼知他心有欲無欲、有 <a class="t" id="t0086a26"></a>垢無垢、有癡無癡、廣心狹心、小心大心、定心 <a class="t" id="t0086a27"></a>亂心、縛心解心、上心下心，至無上心皆悉知 <a class="t" id="t0086a28"></a>之。譬如有人以清水自照，好惡必察；比 <a class="t" id="t0086a29"></a>丘如是，以心淨故，能知他心。摩納！此是比 <a class="t" id="t0086b01"></a>丘第五勝法。</p>
<p><a class="t-linehead" id="t-linehead0086b01"></a>「彼以心定，清淨無穢，柔濡調 <a class="t" id="t0086b02"></a>伏，住無動地，一心修習宿命智證，便能憶 <a class="t" id="t0086b03"></a>識宿命無數若干種事，能憶一生至無數生， <a class="t" id="t0086b04"></a>劫數成敗、死此生彼、名姓種族、飲食好惡、壽 <a class="t" id="t0086b05"></a>命長短、所受苦樂、形色相貌皆悉憶識。譬如 <a class="t" id="t0086b06"></a>有人，從己村落至他國邑，在於彼處，若行 <a class="t" id="t0086b07"></a>若住，若語若默，復從彼國至於餘國，如是 <a class="t" id="t0086b08"></a>展轉便還本土，不勞心力，盡能憶識所 <a class="t" id="t0086b09"></a>行諸國，從此到彼，從彼到此，行住語默，皆 <a class="t" id="t0086b10"></a>悉憶之。摩納！比丘如是，能以定心清淨無 <a class="t" id="t0086b11"></a>穢，住無動地，以宿命智能憶宿命無數劫 <a class="t" id="t0086b12"></a>事，此是比丘得第一勝。無明永滅，大明法生， <a class="t" id="t0086b13"></a>闇冥消滅，光曜法生，此是比丘宿命智明。所 <a class="t" id="t0086b14"></a>以者何？斯由精勤，念無錯亂，樂獨閑居之 <a class="t" id="t0086b15"></a>所得也。</p>
<p><a class="t-linehead" id="t-linehead0086b15"></a>「彼以定心，清淨無穢，柔 <span class="gaiji">濡 <!--gaiji,濡,1[泳-永+(而/而)],2&#x23F48;,3--></span>調伏，住 <a class="t" id="t0086b16"></a>無動處，一心修習見生死智證。彼天眼淨，見 <a class="t" id="t0086b17"></a>諸眾生死此生彼、從彼生此、形色好醜、善 <a class="t" id="t0086b18"></a>惡諸果、尊貴卑賤、隨所造業報應因緣皆悉 <a class="t" id="t0086b19"></a>知之。此人身行惡，口言惡，意念惡，誹謗賢 <a class="t" id="t0086b20"></a>聖， <span class="corr" title="[言&gt;信] cf.【麗】">信</span> 邪倒見，身敗命終，墮三惡道；此人身 <a class="t" id="t0086b21"></a>行善，口言善，意念善，不謗賢聖，見正信行， <a class="t" id="t0086b22"></a>身壞命終，生天、人中。以天眼淨，見諸眾生 <a class="t" id="t0086b23"></a>隨所業緣，往來五道，譬如城內高廣平地， <a class="t" id="t0086b24"></a>四交道頭起大高樓，明目之士在上而觀，見 <a class="t" id="t0086b25"></a>諸行人東西南北，舉動所為皆悉見之。摩 <a class="t" id="t0086b26"></a>納！比丘如是，以定心清淨，住無動處，見生 <a class="t" id="t0086b27"></a>死智證。以天眼淨，盡見眾生所為善惡，隨 <a class="t" id="t0086b28"></a>業受生，往來五道皆悉知之，此是比丘得 <a class="t" id="t0086b29"></a>第二明。斷除無明，生於慧明，捨離闇冥，出 <a class="t" id="t0086c01"></a>智慧光，此是見眾生生死智證明也。所以者 <a class="t" id="t0086c02"></a>何？斯由精勤，念不錯亂，樂獨閑居之所得 <a class="t" id="t0086c03"></a>也。</p>
<p><a class="t-linehead" id="t-linehead0086c03"></a>「彼以定心，清淨無穢，柔 <span class="gaiji">濡 <!--gaiji,濡,1[泳-永+(而/而)],2&#x23F48;,3--></span>調伏，住不動 <a class="t" id="t0086c04"></a>地，一心修習無漏智證。彼如實知苦聖諦，如 <a class="t" id="t0086c05"></a>實知有漏集，如實知有漏盡，如實知趣漏 <a class="t" id="t0086c06"></a>盡道。彼如是知、如是見，欲漏、有漏、無明漏， <a class="t" id="t0086c07"></a>心得解脫，得解脫智，生死已盡，梵行已立， <a class="t" id="t0086c08"></a>所作已辦，不受後有。譬如清水中，有木石、 <a class="t" id="t0086c09"></a>魚鱉水性之屬東西遊行，有目之士明了見 <a class="t" id="t0086c10"></a>之：此是木石，此是魚鱉。摩納！比丘如是，以 <a class="t" id="t0086c11"></a>定心清淨，住無動地，得無漏智證，乃至不 <a class="t" id="t0086c12"></a>受後有，此是比丘得第三明。斷除無明，生 <a class="t" id="t0086c13"></a>於慧明，捨離闇冥，出大智光，是為無漏智 <a class="t" id="t0086c14"></a>明。所以者何？斯由精勤，念不錯亂，樂獨閑 <a class="t" id="t0086c15"></a>居之所得也。摩納！是為無上明行具足，於 <a class="t" id="t0086c16"></a>汝意云何？如是明行為是，為非？」</p>
<p><a class="t-linehead" id="t-linehead0086c16"></a>佛告摩納： <a class="t" id="t0086c17"></a>「有人不能得無上明行具足，而行四方便， <a class="t" id="t0086c18"></a>云何為四？摩納！或有人不得無上明行具 <a class="t" id="t0086c19"></a>足，而持斫負籠，入山求藥，食樹木根。是為， <a class="t" id="t0086c20"></a>摩納！不得無上明行具足，而行第一方便。 <a class="t" id="t0086c21"></a>云何？摩納！此第一方便，汝及汝師行此法 <a class="t" id="t0086c22"></a>不？」</p>
<p><a class="t-linehead" id="t-linehead0086c22"></a>答曰：「不也。」</p>
<p>佛告摩納：「汝自卑微，不識真 <a class="t" id="t0086c23"></a>偽，而便誹謗，輕罵釋子，自種罪根，長地 <a class="t" id="t0086c24"></a>獄本。復次，摩納！有人不能得無上明行具 <a class="t" id="t0086c25"></a>足，而手執澡瓶，持杖筭術，入山林中，食 <a class="t" id="t0086c26"></a>自落果。是為，摩納！不得無上明行具足，而 <a class="t" id="t0086c27"></a>行第二方便，云何？摩納！汝及汝師行此法 <a class="t" id="t0086c28"></a>不？」</p>
<p><a class="t-linehead" id="t-linehead0086c28"></a>答曰：「不也。」</p>
<p>佛告摩納：「汝自卑微，不識真 <a class="t" id="t0086c29"></a>偽，而便誹謗，輕慢釋子，自種罪根，長地 <a class="t" id="t0087a01"></a>獄本。復次，摩納！不得無上明行具足，而捨 <a class="t" id="t0087a02"></a>前採藥及拾落果，還來向村依附人間，起 <a class="t" id="t0087a03"></a>草菴舍，食草木葉。摩納！是為不得明行具 <a class="t" id="t0087a04"></a>足，而行第三方便。云何？摩納！汝及汝師行 <a class="t" id="t0087a05"></a>此法不？」</p>
<p><a class="t-linehead" id="t-linehead0087a05"></a>答曰：「不也。」</p>
<p>佛告摩納：「汝自卑微，不 <a class="t" id="t0087a06"></a>識真偽，而便誹謗，輕慢釋子，自種罪根， <a class="t" id="t0087a07"></a>長地獄本，是為第三方便。復次，摩納！不得 <a class="t" id="t0087a08"></a>無上明行具足，不食藥草，不食落果，不 <a class="t" id="t0087a09"></a>食草葉，而於村城起大堂閣，諸有東西南 <a class="t" id="t0087a10"></a>北行人過者隨力供給，是為不得無上明 <a class="t" id="t0087a11"></a>行具足，而行第四方便。云何？摩納！汝及汝師 <a class="t" id="t0087a12"></a>行此法不？」</p>
<p><a class="t-linehead" id="t-linehead0087a12"></a>答曰：「不也。」</p>
<p>佛告摩納：「汝自卑微， <a class="t" id="t0087a13"></a>不識真偽，而便誹謗，輕慢釋子，自種罪 <a class="t" id="t0087a14"></a>根，長地獄本，云何？摩納！諸舊婆羅門及諸仙 <a class="t" id="t0087a15"></a>人多諸伎術，讚歎稱說本所誦習，如今 <a class="t" id="t0087a16"></a>婆羅門所可諷誦稱說：一、阿咤摩，二、婆摩， <a class="t" id="t0087a17"></a>三、婆摩提婆，四、鼻波密多，五、伊兜瀨悉， <a class="t" id="t0087a18"></a>六、耶婆提伽，七、婆婆婆悉吒，八、迦葉，九、 <a class="t" id="t0087a19"></a>阿樓那，十、瞿曇，十一、首夷婆，十二、損陀羅。如 <a class="t" id="t0087a20"></a>此諸大仙、婆羅門皆掘塹建立堂閣，如汝 <a class="t" id="t0087a21"></a>師徒今所居止不？」</p>
<p><a class="t-linehead" id="t-linehead0087a21"></a>答曰：「不也。」</p>
<p>「彼諸大仙頗 <a class="t" id="t0087a22"></a>起城墎，圍遶舍宅，居止其中，如汝師徒 <a class="t" id="t0087a23"></a>今所止不？」</p>
<p><a class="t-linehead" id="t-linehead0087a23"></a>答曰：「不也。」</p>
<p>「彼諸大仙頗處高床 <a class="t" id="t0087a24"></a>重褥，綩綖細軟，如汝師徒今所止不？」</p>
<p><a class="t-linehead" id="t-linehead0087a24"></a>答曰： <a class="t" id="t0087a25"></a>「不也。」</p>
<p><a class="t-linehead" id="t-linehead0087a25"></a>「彼諸大仙頗以金銀、瓔珞、雜色花鬘、美 <a class="t" id="t0087a26"></a>女自娛，如汝師徒不？彼諸大仙頗駕乘寶 <a class="t" id="t0087a27"></a>車，持 <span class="gaiji">［金＊戟］ <!--gaiji,,1[金*戟],2,3--></span>導引，白蓋自覆，手執寶拂，著雜 <a class="t" id="t0087a28"></a>色寶屣，又著全白疊，如汝師徒今所服 <a class="t" id="t0087a29"></a>不？」</p>
<p><a class="t-linehead" id="t-linehead0087a29"></a>答曰：「不也。」</p>
<p>「摩納！汝自卑微，不識真偽，而 <a class="t" id="t0087b01"></a>便誹謗，輕慢釋子，自種罪根，長地獄本。 <a class="t" id="t0087b02"></a>云何？摩納！如彼諸大仙、舊婆羅門，讚嘆稱 <a class="t" id="t0087b03"></a>說本所諷誦，如今婆羅門所可稱說諷誦 <a class="t" id="t0087b04"></a>阿咤摩等，若傳彼所說，以教他人，欲望生 <a class="t" id="t0087b05"></a>梵天者，無有是處。猶如，摩納！王波斯匿與 <a class="t" id="t0087b06"></a>人共議，或與諸王，或與大臣、婆羅門、居士 <a class="t" id="t0087b07"></a>共論，餘細人聞，入舍衛城，遇人便說波斯 <a class="t" id="t0087b08"></a>匿王有如是語。云何？摩納！王與是人共言 <a class="t" id="t0087b09"></a>議不？」</p>
<p><a class="t-linehead" id="t-linehead0087b09"></a>答曰：「不也。」</p>
<p>「摩納！此人諷誦王言以語 <a class="t" id="t0087b10"></a>餘人，寧得為王作大臣不？」</p>
<p><a class="t-linehead" id="t-linehead0087b10"></a>答曰：「無有是 <a class="t" id="t0087b11"></a>處。」</p>
<p><a class="t-linehead" id="t-linehead0087b11"></a>「摩納！汝等今日傳先宿、大仙、舊婆羅門， <a class="t" id="t0087b12"></a>諷誦教人，欲至生梵天者，無有是處。云 <a class="t" id="t0087b13"></a>何？摩納！汝等受他供養，能隨法行不？」</p>
<p><a class="t-linehead" id="t-linehead0087b13"></a>答曰： <a class="t" id="t0087b14"></a>「如是，瞿曇！受他供養，當如法行。」</p>
<p><a class="t-linehead" id="t-linehead0087b14"></a>「摩納！汝師 <a class="t" id="t0087b15"></a>沸伽羅娑羅受王村封，而與王波斯匿 <a class="t" id="t0087b16"></a>共論議時，說王不要論無益之言，不以正 <a class="t" id="t0087b17"></a>事共相諫曉，汝今自觀及汝師過，且置是 <a class="t" id="t0087b18"></a>事，但當求汝所來因緣。」</p>
<p><a class="t-linehead" id="t-linehead0087b18"></a>摩納即時舉目觀 <a class="t" id="t0087b19"></a>如來身，求諸相好，盡見餘相，唯不見二相， <a class="t" id="t0087b20"></a>心即懷疑。爾時，世尊默自念言：「今此摩納不 <a class="t" id="t0087b21"></a>見二相，以此生疑。」即出廣長舌相，舐耳 <a class="t" id="t0087b22"></a>覆面。時，彼摩納復疑一相，世尊復念：「今此 <a class="t" id="t0087b23"></a>摩納猶疑一相。」即以神力，使彼摩納獨見 <a class="t" id="t0087b24"></a>陰馬藏。爾時，摩納盡見相已，乃於如來無 <a class="t" id="t0087b25"></a>復狐疑，即從座起，遶佛而去。</p>
<p><a class="t-linehead" id="t-linehead0087b25"></a>時，沸伽羅婆羅 <a class="t" id="t0087b26"></a>門立於門外，遙望弟子，見其遠來，逆問之 <a class="t" id="t0087b27"></a>言：「汝觀瞿曇實具相不？功德神力實如所 <a class="t" id="t0087b28"></a>聞不？」</p>
<p><a class="t-linehead" id="t-linehead0087b28"></a>即白師言：「瞿曇沙門三十二相皆悉具 <a class="t" id="t0087b29"></a>足，功德神力實如所聞。」</p>
<p><a class="t-linehead" id="t-linehead0087b29"></a>師又問曰：「汝頗與 <a class="t" id="t0087c01"></a>瞿曇少語議不？」</p>
<p><a class="t-linehead" id="t-linehead0087c01"></a>答曰：「實與瞿曇言語往返。」</p>
<a class="t" id="t0087c02"></a>
<p><a class="t-linehead" id="t-linehead0087c02"></a>師又問曰：「汝與瞿曇共論何事？」</p>
<p>時，摩納如 <a class="t" id="t0087c03"></a>共佛論，具以白師，師言：「我遂得聰明弟子 <a class="t" id="t0087c04"></a>致使如是者，我等將入地獄不久，所以 <a class="t" id="t0087c05"></a>者何？汝語諸欲勝毀呰瞿曇，使之不悅，於 <a class="t" id="t0087c06"></a>我轉疎，汝與聰明弟子致使如是，使我 <a class="t" id="t0087c07"></a>入地獄不久。」於是，其師懷忿結心，即蹴摩 <a class="t" id="t0087c08"></a>納令墮，師自乘車。時，彼摩納當墮車時，即 <a class="t" id="t0087c09"></a>生白癩。</p>
<p><a class="t-linehead" id="t-linehead0087c09"></a>時，沸伽羅娑羅婆羅門仰觀日已， <a class="t" id="t0087c10"></a>然自念言：「今覲沙門瞿曇，非是時也，須待 <a class="t" id="t0087c11"></a>明日，當往覲問。」於明日旦，嚴駕寶車，從五 <a class="t" id="t0087c12"></a>百弟子前後圍遶，詣伊車林中，下車步進， <a class="t" id="t0087c13"></a>到世尊所，問訊已，一面坐，仰觀如來身，具見 <a class="t" id="t0087c14"></a>諸相，唯不見二相。</p>
<p><a class="t-linehead" id="t-linehead0087c14"></a>時，婆羅門疑於二相，佛 <a class="t" id="t0087c15"></a>知其念，即出廣長舌相，舐耳覆面。時，婆羅 <a class="t" id="t0087c16"></a>門又疑一相，佛知其念，即以神力，使見陰 <a class="t" id="t0087c17"></a>馬藏。時，婆羅門具見如來三十二相，心即開 <a class="t" id="t0087c18"></a>悟，無復狐疑，尋白佛言：「若我行時，中路遇 <a class="t" id="t0087c19"></a>佛，少停止乘，當知我已禮敬世尊，所以者 <a class="t" id="t0087c20"></a>何？我受他村封，設下乘者，當失此封，惡聲 <a class="t" id="t0087c21"></a>流布。」</p>
<p><a class="t-linehead" id="t-linehead0087c21"></a>又白佛言：「若我下乘，解劍退蓋，并除 <a class="t" id="t0087c22"></a>幢麾，澡瓶履屣，當知我已禮敬如來，所以 <a class="t" id="t0087c23"></a>者何？我受他封，故有五威儀，若禮拜者，即 <a class="t" id="t0087c24"></a>失所封，惡名流布。」</p>
<p><a class="t-linehead" id="t-linehead0087c24"></a>又白佛言：「若我在眾見 <a class="t" id="t0087c25"></a>佛起者，若偏露右臂，自稱姓字，則知我已 <a class="t" id="t0087c26"></a>敬禮如來，所以者何？我受他封，若禮拜者， <a class="t" id="t0087c27"></a>則失封邑，惡名流布。」</p>
<p><a class="t-linehead" id="t-linehead0087c27"></a>又白佛言：「我歸依佛， <a class="t" id="t0087c28"></a>歸依法，歸依僧，聽我於正法中為優婆 <a class="t" id="t0087c29"></a>塞！自今已後不殺、不盜、不婬、不欺、不飲酒，唯 <a class="t" id="t0088a01"></a>願世尊及諸大眾當受我請。」爾時，世尊默然 <a class="t" id="t0088a02"></a>受請。</p>
<p><a class="t-linehead" id="t-linehead0088a02"></a>時，婆羅門見佛默然，知以許可，即從 <a class="t" id="t0088a03"></a>坐起，不覺禮佛遶三匝而去。歸設飯食， <a class="t" id="t0088a04"></a>供饍既辦，還白：「時到。」</p>
<p><a class="t-linehead" id="t-linehead0088a04"></a>爾時，世尊著衣持鉢， <a class="t" id="t0088a05"></a>與諸大眾千二百五十人往詣其舍，就坐 <a class="t" id="t0088a06"></a>而坐。</p>
<p><a class="t-linehead" id="t-linehead0088a06"></a>時，婆羅門手自斟酌，以種種甘饍供 <a class="t" id="t0088a07"></a>佛及僧，食訖去鉢，行澡水畢，時婆羅門右 <a class="t" id="t0088a08"></a>手執弟子阿摩晝臂至世尊前言：「唯願如 <a class="t" id="t0088a09"></a>來聽其悔過！唯願如來聽其悔過！」如是至 <a class="t" id="t0088a10"></a>三，又白佛言：「猶如善調象馬，猶有蹶倒還 <a class="t" id="t0088a11"></a>復正路，此人如是，雖有漏失，願聽悔過。」</p>
<p><a class="t-linehead" id="t-linehead0088a11"></a>佛 <a class="t" id="t0088a12"></a>告婆羅門：「當使汝壽命延長，現世安隱，使 <a class="t" id="t0088a13"></a>汝弟子白癩得除。」佛言適訖，時彼弟子白癩 <a class="t" id="t0088a14"></a>即除。</p>
<p><a class="t-linehead" id="t-linehead0088a14"></a>時，婆羅門取一小座於佛前坐，世尊 <a class="t" id="t0088a15"></a>即為婆羅門說法，示教利喜，施論、戒論、生天 <a class="t" id="t0088a16"></a>之論，欲為穢汙，上漏為患，出要為上，演 <a class="t" id="t0088a17"></a>布清淨。爾時，世尊知婆羅門心已調柔、清淨、 <a class="t" id="t0088a18"></a>無垢，堪受道教，如諸佛常法，說苦聖諦、 <a class="t" id="t0088a19"></a>苦集聖諦、苦滅聖諦、苦出要諦。時，婆羅門即 <a class="t" id="t0088a20"></a>於座上遠塵離垢，得法眼淨，猶如淨潔白 <a class="t" id="t0088a21"></a>疊，易為受染；沸伽 <span class="corr" title="[&gt;羅]">羅</span> 娑羅婆羅門亦復如是， <a class="t" id="t0088a22"></a>見法得法，決定道果，不信餘道，得無所 <a class="t" id="t0088a23"></a>畏，即白佛言：「我今再三歸依佛、法及比丘 <a class="t" id="t0088a24"></a>僧，聽我於正法中為優婆塞！盡形壽不殺、 <a class="t" id="t0088a25"></a>不盜、不婬、不欺、不飲酒，唯願世尊及諸大眾 <a class="t" id="t0088a26"></a>哀愍我故，受七日請。」爾時，世尊默然許之。 <a class="t" id="t0088a27"></a>時，婆羅門即於七日中，種種供養佛及大眾。 <a class="t" id="t0088a28"></a>爾時，世尊過七日已，遊行人間。</p>
<p><a class="t-linehead" id="t-linehead0088a28"></a>佛去未久， <a class="t" id="t0088a29"></a>沸伽羅娑羅婆羅門遇病命終。時諸比丘聞 <a class="t" id="t0088b01"></a>此婆羅門於七日中供養佛已，便取命終， <a class="t" id="t0088b02"></a>各自念：「此命終，為生何趣？」爾時，眾比丘往至 <a class="t" id="t0088b03"></a>世尊所，禮佛已，一面坐，白佛言：「彼婆羅門 <a class="t" id="t0088b04"></a>於七日中供養佛已，身壞命終，當生何 <a class="t" id="t0088b05"></a>處？」</p>
<p><a class="t-linehead" id="t-linehead0088b05"></a>佛告比丘：「此族姓子諸善普集，法法具 <a class="t" id="t0088b06"></a>足，不違法行，斷五下結，於彼般涅槃，不 <a class="t" id="t0088b07"></a>來此世。」</p>
<p><a class="t-linehead" id="t-linehead0088b07"></a>爾時，諸比丘聞佛所說，歡喜奉行。</p>
<a class="t" id="t0088b08"></a>
<p class="endsutta"><span class="t-juanname">佛說長阿含經卷第十三</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


