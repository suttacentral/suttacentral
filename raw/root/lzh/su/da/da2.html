<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da2">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 1</span> <span class="mirror-right">第一分</span></p>
<h1 class="mirror-row">
<span class="mirror-left latin">2</span> <span class="mirror-right">（二）遊行經</span>
</h1>
<a class="t" id="t0011a08"></a>
</div>
<p class="suttainfo"><span class="t-juanname">佛說長阿含經卷第二</span><br>
<a class="t" id="t0011a05"></a> <a class="t" id="t0011a06"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0011a07"></a>
<p><a class="t-linehead" id="t-linehead0011a08"></a>如是我聞：</p>
<p>一時，佛在羅閱城耆闍崛山 <a class="t" id="t0011a09"></a>中，與大比丘眾千二百五十人俱。</p>
<p><a class="t-linehead" id="t-linehead0011a09"></a>是時，摩 <a class="t" id="t0011a10"></a>竭王阿闍世欲伐跋祇，王自念言：「彼雖 <a class="t" id="t0011a11"></a>勇健，人眾豪強，以我取彼，未足為難。」時， <a class="t" id="t0011a12"></a>阿闍世王命婆羅門大臣禹舍，而告之曰： <a class="t" id="t0011a13"></a>「汝詣耆闍崛山，至世尊所，持我名字，禮世 <a class="t" id="t0011a14"></a>尊足，問訊世尊：『起居輕利，遊步強耶？』又白世 <a class="t" id="t0011a15"></a>尊：『跋祇國人自恃勇健，民眾豪強，不順伏 <a class="t" id="t0011a16"></a>我，我欲伐之，不審世尊何所誡勅？』若有 <a class="t" id="t0011a17"></a>教誡，汝善憶念，勿有遺漏，如所聞說。如來 <a class="t" id="t0011a18"></a>所言，終不虛妄。」</p>
<p><a class="t-linehead" id="t-linehead0011a18"></a>大臣禹舍受王教已，即乘 <a class="t" id="t0011a19"></a>寶車詣耆闍崛山，到所止處，下車步進，至 <a class="t" id="t0011a20"></a>世尊所，問訊畢，一面坐，白世尊曰：「摩竭王 <a class="t" id="t0011a21"></a>阿闍世 <span class="gaiji">稽 <!--gaiji,稽,1[(禾*尤)/上/日],2&#x25873;,3--></span>首佛足，敬問慇懃：『起居輕利，遊步 <a class="t" id="t0011a22"></a>強耶？』又白世尊：『跋祇國人自恃勇健，民眾 <a class="t" id="t0011a23"></a>豪強，不順伏我，我欲伐之，不審世尊何所 <a class="t" id="t0011a24"></a>誡勅？』」</p>
<p><a class="t-linehead" id="t-linehead0011a24"></a>爾時，阿難在世尊後執扇扇佛，佛 <a class="t" id="t0011a25"></a>告阿難：「汝聞跋祇國人數相集會，講議正 <a class="t" id="t0011a26"></a>事不？」</p>
<p><a class="t-linehead" id="t-linehead0011a26"></a>答曰：「聞之。」</p>
<p>佛告阿難：「若能爾者，長幼 <a class="t" id="t0011a27"></a>和順，轉更增盛，其國久安，無能侵損。阿難！汝 <a class="t" id="t0011a28"></a>聞跋祇國人君臣和順，上下相敬不？」</p>
<p><a class="t-linehead" id="t-linehead0011a28"></a>答曰：「聞 <a class="t" id="t0011a29"></a>之。」</p>
<p><a class="t-linehead" id="t-linehead0011a29"></a>「阿難！若能爾者，長幼和順，轉更增盛，其 <a class="t" id="t0011b01"></a>國久安，無能侵損。阿難！汝聞跋祇國人奉 <a class="t" id="t0011b02"></a>法曉忌，不違禮度不？」</p>
<p><a class="t-linehead" id="t-linehead0011b02"></a>答曰：「聞之。」</p>
<p>「阿難！若能 <a class="t" id="t0011b03"></a>爾者，長幼和順，轉更增盛，其國久安，無能侵 <a class="t" id="t0011b04"></a>損。阿難！汝聞跋祇國人孝事父母，敬順師 <a class="t" id="t0011b05"></a>長不？」</p>
<p><a class="t-linehead" id="t-linehead0011b05"></a>答曰：「聞之。」</p>
<p>「阿難！若能爾者，長幼和順， <a class="t" id="t0011b06"></a>轉更增上，其國久安，無能侵損。阿難！汝聞 <a class="t" id="t0011b07"></a>跋祇國人恭於宗廟，致敬鬼神不？」</p>
<p><a class="t-linehead" id="t-linehead0011b07"></a>答曰：「聞 <a class="t" id="t0011b08"></a>之。」</p>
<p><a class="t-linehead" id="t-linehead0011b08"></a>「阿難！若能爾者，長幼和順，轉更增上，其 <a class="t" id="t0011b09"></a>國久安，無能侵損。阿難！汝聞跋祇國人閨 <a class="t" id="t0011b10"></a>門真正潔淨無穢，至於戲笑，言不及邪不？」</p>
<a class="t" id="t0011b11"></a>
<p><a class="t-linehead" id="t-linehead0011b11"></a>答曰：「聞之。」</p>
<p>「阿難！若能爾者，長幼和順，轉更增 <a class="t" id="t0011b12"></a>盛，其國久安，無能侵損。阿難！汝聞跋祇國 <a class="t" id="t0011b13"></a>人宗事沙門，敬持戒者，瞻視護養，未甞懈 <a class="t" id="t0011b14"></a>惓不？」答曰：「聞之。」</p>
<p><a class="t-linehead" id="t-linehead0011b14"></a>「阿難！若能爾者，長幼和順， <a class="t" id="t0011b15"></a>轉更增盛，其國久安，無能侵損。」</p>
<p><a class="t-linehead" id="t-linehead0011b15"></a>時，大臣禹舍 <a class="t" id="t0011b16"></a>白佛言：「彼國人民，若行一法，猶不可圖，況 <a class="t" id="t0011b17"></a>復具七？國事多故，今請辭還歸。」</p>
<p><a class="t-linehead" id="t-linehead0011b17"></a>佛言：「可， <a class="t" id="t0011b18"></a>宜知是時。」時，禹舍即從座起，遶佛三匝，揖 <a class="t" id="t0011b19"></a>讓而退。</p>
<p><a class="t-linehead" id="t-linehead0011b19"></a>其去未久，佛告阿難：「汝勅羅閱 <a class="t" id="t0011b20"></a>祇左右諸比丘盡集講堂。」</p>
<p><a class="t-linehead" id="t-linehead0011b20"></a>對曰：「唯然。」即詣 <a class="t" id="t0011b21"></a>羅閱祇城，集諸比丘，盡會講堂，白世尊曰： <a class="t" id="t0011b22"></a>「諸比丘已集，唯聖知時。」</p>
<a class="t" id="t0011b23"></a>
<p><a class="t-linehead" id="t-linehead0011b23"></a>爾時，世尊即從座起，詣法講堂，就座而坐， <a class="t" id="t0011b24"></a>告諸比丘：「我當為汝說七不退法，諦聽！諦 <a class="t" id="t0011b25"></a>聽！善思念之。」</p>
<p><a class="t-linehead" id="t-linehead0011b25"></a>時，諸比丘白佛言：「唯然，世尊！ <a class="t" id="t0011b26"></a>願樂欲聞！」</p>
<p><a class="t-linehead" id="t-linehead0011b26"></a>佛告諸比丘：「七不退法者：一曰 <a class="t" id="t0011b27"></a>數相集會，講論正義，則長幼和順，法不可 <a class="t" id="t0011b28"></a>壞。二曰上下和同，敬順無違，則長幼和順，法 <a class="t" id="t0011b29"></a>不可壞。三曰奉法曉忌，不違制度，則長幼 <a class="t" id="t0011c01"></a>和順，法不可壞。四曰若有比丘力能護眾， <a class="t" id="t0011c02"></a>多諸知識，宜敬事之，則長幼和順，法不可 <a class="t" id="t0011c03"></a>壞。五曰念護心意，孝敬為首，則長幼和順， <a class="t" id="t0011c04"></a>法不可壞。六曰淨修梵行，不隨欲態，則長 <a class="t" id="t0011c05"></a>幼和順，法不可壞。七曰先人後己，不貪名 <a class="t" id="t0011c06"></a>利，則長幼和順，法不可壞。」</p>
<p><a class="t-linehead" id="t-linehead0011c06"></a>佛告比丘：「復 <a class="t" id="t0011c07"></a>有七法，令法增長，無有損耗。一者樂於少 <a class="t" id="t0011c08"></a>事，不好多為，則法增長，無有損耗。二者樂 <a class="t" id="t0011c09"></a>於靜默，不好多言。三者少於睡眠，無有昏 <a class="t" id="t0011c10"></a>昧。四者不為群黨，言無益事。五者不以 <a class="t" id="t0011c11"></a>無德而自稱譽。六者不與惡人而為伴黨。 <a class="t" id="t0011c12"></a>七者樂於山林閑靜獨處。如是比丘！則法增 <a class="t" id="t0011c13"></a>長，無有損耗。」</p>
<p><a class="t-linehead" id="t-linehead0011c13"></a>佛告比丘：「復有七法，令法 <a class="t" id="t0011c14"></a>增長，無有損耗。何謂為七？一者有信，信於 <a class="t" id="t0011c15"></a>如來、至真、正覺，十號具足。二者知慚，恥於 <a class="t" id="t0011c16"></a>己闕。三者知愧，羞為惡行。四者多聞，其所 <a class="t" id="t0011c17"></a>受持，上中下善，義味深奧，清淨無穢，梵行具 <a class="t" id="t0011c18"></a>足。五者精勤苦行，滅惡修善，勤習不捨。六 <a class="t" id="t0011c19"></a>者昔所學習，憶念不忘。七者修習智慧，知 <a class="t" id="t0011c20"></a>生滅法，趣賢聖要，盡諸苦本。如是七法，則 <a class="t" id="t0011c21"></a>法增長，無有損耗。」</p>
<p><a class="t-linehead" id="t-linehead0011c21"></a>佛告比丘：「復有七法， <a class="t" id="t0011c22"></a>令法增長，無有損耗。何謂為七？一者敬佛， <a class="t" id="t0011c23"></a>二者敬法，三者敬僧，四者敬戒，五者敬定，六 <a class="t" id="t0011c24"></a>者敬順父母，七者敬不放逸。如是七法，則法 <a class="t" id="t0011c25"></a>增長，無有損耗。」</p>
<p><a class="t-linehead" id="t-linehead0011c25"></a>佛告比丘：「復有七法，則法 <a class="t" id="t0011c26"></a>增長，無有損耗。何謂為七法？一者觀身不 <a class="t" id="t0011c27"></a>淨，二者觀食不淨，三者不樂世間，四者常 <a class="t" id="t0011c28"></a>念死想，五者起無常想，六者無常苦想，七 <a class="t" id="t0011c29"></a>者苦無我想。如是七法，則法增長，無有損 <a class="t" id="t0012a01"></a>耗。」</p>
<p><a class="t-linehead" id="t-linehead0012a01"></a>佛告比丘：「復有七法，則法增長，無有 <a class="t" id="t0012a02"></a>損耗。何謂為七？一者修念覺意，閑靜無 <a class="t" id="t0012a03"></a>欲，出要無為。二者修法覺意。三者修精進覺 <a class="t" id="t0012a04"></a>意。四者修喜覺意。五者修猗覺意。六者修 <a class="t" id="t0012a05"></a>定覺意。七者修護覺意。如是七法，則法增 <a class="t" id="t0012a06"></a>長，無有損耗。」</p>
<p><a class="t-linehead" id="t-linehead0012a06"></a>佛告比丘：「有六不退法，令法 <a class="t" id="t0012a07"></a>增長，無有損耗。何謂為六？一者身常行慈， <a class="t" id="t0012a08"></a>不害眾生。二者口宣仁慈，不演惡言。三者 <a class="t" id="t0012a09"></a>意念慈心，不懷壞損。四者得淨利養，與 <a class="t" id="t0012a10"></a>眾共之，平等無二。五者持賢聖戒，無有闕 <a class="t" id="t0012a11"></a>漏，亦無垢穢，必定不動。六者見賢聖道，以 <a class="t" id="t0012a12"></a>盡苦際。如是六法，則法增長，無有損耗。」</p>
<p><a class="t-linehead" id="t-linehead0012a12"></a>佛 <a class="t" id="t0012a13"></a>告比丘：「復有六不退法，令法增長，無有損 <a class="t" id="t0012a14"></a>耗。一者念佛，二者念法，三者念僧，四者念 <a class="t" id="t0012a15"></a>戒，五者念施，六者念天。修此六念，則法增 <a class="t" id="t0012a16"></a>長，無有損耗。」</p>
<a class="t" id="t0012a17"></a>
<p><a class="t-linehead" id="t-linehead0012a17"></a>爾時，世尊於羅閱祇隨宜住已，告阿難言： <a class="t" id="t0012a18"></a>「汝等皆嚴，吾欲詣竹園。」</p>
<p><a class="t-linehead" id="t-linehead0012a18"></a>對曰：「唯然。」即嚴衣 <a class="t" id="t0012a19"></a>鉢，與諸大眾侍從世尊，路由摩竭，次到竹 <a class="t" id="t0012a20"></a>園，往堂上坐，與諸比丘說戒、定、慧。修戒 <a class="t" id="t0012a21"></a>獲定，得大果報；修定獲智，得大果報；修智 <a class="t" id="t0012a22"></a>心淨，得等解脫，盡於三漏——欲漏、有漏、無明 <a class="t" id="t0012a23"></a>漏。已得解脫生解脫智：生死已盡，梵行已 <a class="t" id="t0012a24"></a>立，所作已辦，不受後有。</p>
<p><a class="t-linehead" id="t-linehead0012a24"></a>爾時，世尊於竹園 <a class="t" id="t0012a25"></a>隨宜住已，告阿難曰：「汝等皆嚴，當詣巴 <a class="t" id="t0012a26"></a>陵弗城。」</p>
<p><a class="t-linehead" id="t-linehead0012a26"></a>對曰：「唯然。」即嚴衣鉢，與諸大眾侍 <a class="t" id="t0012a27"></a>從世尊，路由摩竭，次到巴陵弗城，巴陵 <a class="t" id="t0012a28"></a>樹下坐。</p>
<p><a class="t-linehead" id="t-linehead0012a28"></a>時，諸清信士聞佛與諸大眾遠來 <a class="t" id="t0012a29"></a>至此巴陵樹下，即共出城，遙見世尊在 <a class="t" id="t0012b01"></a>巴陵樹下，容貌端正，諸根寂定，善調第一。譬 <a class="t" id="t0012b02"></a>猶大龍，以水清澄，無有塵垢；三十二相、 <a class="t" id="t0012b03"></a>八十種好，莊嚴其身。見已歡喜，漸到佛所，頭 <a class="t" id="t0012b04"></a>面禮足，却坐一面。</p>
<p><a class="t-linehead" id="t-linehead0012b04"></a>爾時，世尊漸為說法，示教 <a class="t" id="t0012b05"></a>利喜，諸清信士聞佛說法，即白佛言：「我欲 <a class="t" id="t0012b06"></a>歸依佛、法、聖眾，唯願世尊哀愍，聽許為優婆 <a class="t" id="t0012b07"></a>塞，自今已後，不殺、不盜、不婬、不欺、不飲酒，奉 <a class="t" id="t0012b08"></a>戒不忘。明欲設供，唯願世尊與諸大眾 <a class="t" id="t0012b09"></a>垂愍屈顧。」</p>
<p><a class="t-linehead" id="t-linehead0012b09"></a>爾時，世尊默然許可。諸清信士見 <a class="t" id="t0012b10"></a>佛默然，即從座起，遶佛三匝，作禮而歸。尋 <a class="t" id="t0012b11"></a>為如來起大堂舍，平治處所，掃灑燒香，嚴 <a class="t" id="t0012b12"></a>敷寶座。供設既辦，往白世尊：「所設已具，唯 <a class="t" id="t0012b13"></a>聖知時。」</p>
<p><a class="t-linehead" id="t-linehead0012b13"></a>於是，世尊即從座起，著衣持鉢，與 <a class="t" id="t0012b14"></a>大眾俱詣彼講堂，澡手洗足，處中而坐。時， <a class="t" id="t0012b15"></a>諸比丘在左面坐，諸清信士在右面坐。爾 <a class="t" id="t0012b16"></a>時，世尊告諸清信士曰：「凡人犯戒，有五衰 <a class="t" id="t0012b17"></a>耗。何謂為五？一者求財，所願不遂。二者設 <a class="t" id="t0012b18"></a>有所得，日當衰耗。三者在所至處，眾所不 <a class="t" id="t0012b19"></a>敬。四者醜名惡聲，流聞天下。五者身壞命終， <a class="t" id="t0012b20"></a>當入地獄。」又告諸清信士：「凡人持戒，有五 <a class="t" id="t0012b21"></a>功德。何謂為五？一者諸有所求，輙得如願。 <a class="t" id="t0012b22"></a>二者所有財產，增益無損。三者所往之處，眾 <a class="t" id="t0012b23"></a>人敬愛。四者好名善譽，周聞天下。五者身壞 <a class="t" id="t0012b24"></a>命終，必生天上。」</p>
<p><a class="t-linehead" id="t-linehead0012b24"></a>時，夜已半，告諸信士，宜各 <a class="t" id="t0012b25"></a>還歸。諸清信士即承佛教，遶佛三匝，禮足而 <a class="t" id="t0012b26"></a>歸。</p>
<p><a class="t-linehead" id="t-linehead0012b26"></a>爾時，世尊於後夜明相出時，至閑靜處， <a class="t" id="t0012b27"></a>天眼清徹，見諸大天神各封宅地，中神、下神 <a class="t" id="t0012b28"></a>亦封宅地。是時，世尊即還講堂，就座而坐， <a class="t" id="t0012b29"></a>世尊知時故問阿難：「誰造此巴陵弗城？」</p>
<p><a class="t-linehead" id="t-linehead0012b29"></a>阿 <a class="t" id="t0012c01"></a>難白佛：「此是禹舍大臣所造，以防禦跋祇。」</p>
<a class="t" id="t0012c02"></a>
<p><a class="t-linehead" id="t-linehead0012c02"></a>佛告阿難：「造此城者，正得天意，吾於後夜 <a class="t" id="t0012c03"></a>明相出時，至閑靜處，以天眼見諸大神 <a class="t" id="t0012c04"></a>天各封宅地，中、下諸神亦封宅地。阿難！當 <a class="t" id="t0012c05"></a>知諸大神天所封宅地，有人居者，安樂 <a class="t" id="t0012c06"></a>熾盛。中神所封，中人所居；下神所封，下人 <a class="t" id="t0012c07"></a>所居。功德多少，各隨所止。阿難！此處賢人 <a class="t" id="t0012c08"></a>所居，商賈所集，國法真實，無有欺罔，此城 <a class="t" id="t0012c09"></a>最勝，諸方所推，不可破壞。此城久後若欲 <a class="t" id="t0012c10"></a>壞時，必以三事：一者大水，二者大火，三者 <a class="t" id="t0012c11"></a>中人與外人謀，乃壞此城。」</p>
<p><a class="t-linehead" id="t-linehead0012c11"></a>時，巴陵弗諸清 <a class="t" id="t0012c12"></a>信士通夜供辦，時到白佛：「食具已辦，唯聖 <a class="t" id="t0012c13"></a>知時。」時，清信士即便施設，手自斟酌，食訖行 <a class="t" id="t0012c14"></a>水，別取小牀敷在佛前坐。</p>
<p><a class="t-linehead" id="t-linehead0012c14"></a>爾時，世尊即示 <a class="t" id="t0012c15"></a>之曰：「今汝此處賢智所居，多持戒者，淨修 <a class="t" id="t0012c16"></a>梵行，善神歡喜。」即為呪願：「可敬知敬，可事 <a class="t" id="t0012c17"></a>知事，博施兼愛，有慈愍心，諸天所稱，常與 <a class="t" id="t0012c18"></a>善俱，不與惡會。」</p>
<p><a class="t-linehead" id="t-linehead0012c18"></a>爾時，世尊為說法已，即從 <a class="t" id="t0012c19"></a>座起，大眾圍遶，侍送而還。大臣禹舍從佛後 <a class="t" id="t0012c20"></a>行，時，作是念：「今沙門瞿曇出此城門，即名 <a class="t" id="t0012c21"></a>此門為瞿曇門。又觀如來所渡河處，即名 <a class="t" id="t0012c22"></a>此處為瞿曇河。」爾時，世尊出巴陵弗城，至 <a class="t" id="t0012c23"></a>于水邊，時，水岸上人民眾多，中有乘船渡 <a class="t" id="t0012c24"></a>者，或有乘筏，或有乘桴而渡河者。爾時， <a class="t" id="t0012c25"></a>世尊與諸大眾，譬如力士屈伸臂頃，忽至 <a class="t" id="t0012c26"></a>彼岸。世尊觀此義已，即說頌曰：</p>
<a class="t" id="t0012c27"></a>
<blockquote class="gatha">
<p>「佛為海船師，　　法橋渡河津； <a class="t" id="t0012c28"></a><br>
大乘道之輿，　　一切渡天人。 <a class="t" id="t0012c29"></a><br>
亦為自解結，　　渡岸得昇仙； <a class="t" id="t0013a01"></a><br>
都使諸弟子，　　縛解得涅槃。」</p>
</blockquote>
<a class="t" id="t0013a02"></a>
<p><a class="t-linehead" id="t-linehead0013a02"></a>爾時，世尊從跋祇遊行至拘利村，在一林 <a class="t" id="t0013a03"></a>下告諸比丘：「有四深法：一曰聖戒，二曰聖 <a class="t" id="t0013a04"></a>定，三曰聖慧，四曰聖解脫。此法微妙，難可 <a class="t" id="t0013a05"></a>解知，我及汝等，不曉了故，久在生死，流轉 <a class="t" id="t0013a06"></a>無窮。」爾時，世尊觀此義已，即說頌曰：</p>
<a class="t" id="t0013a07"></a>
<blockquote class="gatha">
<p>「戒、定、慧解上，　　唯佛能分別； <a class="t" id="t0013a08"></a><br>
離苦而化彼，　　令斷生死習。」</p>
</blockquote>
<a class="t" id="t0013a09"></a>
<p><a class="t-linehead" id="t-linehead0013a09"></a>爾時，世尊於拘利村隨宜住已、告阿難俱 <a class="t" id="t0013a10"></a>詣那陀村。阿難受教，即著衣持鉢，與大 <a class="t" id="t0013a11"></a>眾俱侍從世尊，路由跋祇，到那陀村，止 <a class="t" id="t0013a12"></a>揵椎處。</p>
<p><a class="t-linehead" id="t-linehead0013a12"></a>爾時，阿難在閑靜處，默自思惟：「此 <a class="t" id="t0013a13"></a>那陀村十二居士：一名伽伽羅，二名伽陵 <a class="t" id="t0013a14"></a>伽，三名毘伽陀，四名伽利輸，五名遮樓， <a class="t" id="t0013a15"></a>六名婆耶樓，七名婆頭樓，八名藪婆頭樓， <a class="t" id="t0013a16"></a>九名陀梨舍 <span class="gaiji">［少／兔］ <!--gaiji,,1[少/兔],2&#x3779;,3--></span>，十名藪達利舍 <span class="gaiji">［少／兔］ <!--gaiji,,1[少/兔],2&#x3779;,3--></span>，十一名耶 <a class="t" id="t0013a17"></a>輸，十二名耶輸多樓。此諸人等，今者命終，為 <a class="t" id="t0013a18"></a>生何處？復有五十人命終，又復有五百人 <a class="t" id="t0013a19"></a>命終，斯生何處？」作是念已，從靜處起至 <a class="t" id="t0013a20"></a>世尊所，頭面禮足，在一面坐，白佛言：「世尊！ <a class="t" id="t0013a21"></a>我向靜處，默自思惟：『此那陀村十二居士 <a class="t" id="t0013a22"></a>伽伽羅等命終，復有五十人命終，又有五百 <a class="t" id="t0013a23"></a>人命終，斯生何處？』唯願解說。」</p>
<p><a class="t-linehead" id="t-linehead0013a23"></a>佛告阿難：「伽 <a class="t" id="t0013a24"></a>伽羅等十二人，斷五下分結，命終生天，於 <a class="t" id="t0013a25"></a>彼即般涅槃，不復還此。五十人命終者，斷除 <a class="t" id="t0013a26"></a>三結，婬、怒、癡薄，得斯陀含，還來此世，盡 <a class="t" id="t0013a27"></a>於苦本。五百人命終者，斷除三結，得須陀 <a class="t" id="t0013a28"></a>洹，不墮惡趣，必定成道，往來七生，盡於苦 <a class="t" id="t0013a29"></a>際。阿難！夫生有死，自世之常，此何足恠？若 <a class="t" id="t0013b01"></a> <span class="corr" title="[二&gt;一一]">一一</span> 人死，來問我者，非擾亂耶？」</p>
<p><a class="t-linehead" id="t-linehead0013b01"></a>阿難答曰：「信 <a class="t" id="t0013b02"></a>爾，世尊！實是擾亂。」</p>
<p><a class="t-linehead" id="t-linehead0013b02"></a>佛告阿難：「今當為汝說 <a class="t" id="t0013b03"></a>於法鏡，使聖弟子知所生處。三惡道盡，得 <a class="t" id="t0013b04"></a>須陀洹，不過七生，必盡苦際，亦能為他 <a class="t" id="t0013b05"></a>說如是事。阿難！法鏡者，謂聖弟子得不壞 <a class="t" id="t0013b06"></a>信，歡喜信佛、如來、無所著、等正覺，十號具足。 <a class="t" id="t0013b07"></a>歡喜信法：真正微妙，自恣所說，無有時節， <a class="t" id="t0013b08"></a>示涅槃道，智者所行。歡喜信僧，善共和同， <a class="t" id="t0013b09"></a>所行質直，無有 <span class="gaiji">諛 <!--gaiji,諛,1[言*(更-一)],2&#x46D5;,3--></span>諂，道果成就，上下和順， <a class="t" id="t0013b10"></a>法身具足。向須陀洹、得須陀洹，向斯陀含、得 <a class="t" id="t0013b11"></a>斯陀含，向阿那含、得阿那含，向阿羅漢、得阿 <a class="t" id="t0013b12"></a>羅漢，四雙八輩，是謂如來賢聖之眾，甚可恭 <a class="t" id="t0013b13"></a>敬，世之福田。信賢聖戒：清淨無穢，無有缺 <a class="t" id="t0013b14"></a>漏，明哲所行，獲三昧定。阿難！是為法鏡，使 <a class="t" id="t0013b15"></a>聖弟子知所生處，三惡道盡，得須陀洹，不 <a class="t" id="t0013b16"></a>過七生，必盡苦際，亦能為他說如是事。」</p>
<a class="t" id="t0013b17"></a>
<p><a class="t-linehead" id="t-linehead0013b17"></a>爾時，世尊隨宜住已，告阿難俱詣毘舍離 <a class="t" id="t0013b18"></a>國。即受教行，著衣持鉢，與大眾俱侍從世 <a class="t" id="t0013b19"></a>尊，路由跋祇，到毘舍離，坐一樹下。有一婬 <a class="t" id="t0013b20"></a>女，名菴婆婆梨，聞佛將諸弟子來至毘 <a class="t" id="t0013b21"></a>舍離，坐一樹下，即嚴駕寶車，欲往詣佛所 <a class="t" id="t0013b22"></a>禮拜供養。未至之間，遙見世尊顏貌端正，諸 <a class="t" id="t0013b23"></a>根特異，相好備足，如星中月。見已歡喜，下車 <a class="t" id="t0013b24"></a>步進，漸至佛所，頭面禮足，却坐一面。</p>
<p><a class="t-linehead" id="t-linehead0013b24"></a>爾時，世 <a class="t" id="t0013b25"></a>尊漸為說法，示教利喜。聞佛所說，發歡喜 <a class="t" id="t0013b26"></a>心，即白佛言：「從今日始，歸依三尊，唯願聽 <a class="t" id="t0013b27"></a>許於正法中為優婆夷，盡此形壽，不殺、不 <a class="t" id="t0013b28"></a>盜、不邪婬、不妄語、不飲酒。」又白佛言：「唯願世 <a class="t" id="t0013b29"></a>尊及諸弟子明受我請，即於今暮止宿我 <a class="t" id="t0013c01"></a>園。」爾時，世尊默然受之。女見佛默然許可， <a class="t" id="t0013c02"></a>即從座起，頭面禮足，遶佛而歸。</p>
<p><a class="t-linehead" id="t-linehead0013c02"></a>其去未久， <a class="t" id="t0013c03"></a>佛告阿難：「當與汝等詣彼園觀。」</p>
<p><a class="t-linehead" id="t-linehead0013c03"></a>對曰：「唯 <a class="t" id="t0013c04"></a>然。」佛即從座起，攝持衣鉢，與眾弟子千二 <a class="t" id="t0013c05"></a>百五十人俱詣彼園。</p>
<p><a class="t-linehead" id="t-linehead0013c05"></a>時，毘舍離諸隷車輩， <a class="t" id="t0013c06"></a>聞佛在菴婆婆梨園中止住，即便嚴駕五 <a class="t" id="t0013c07"></a>色寶車，或乘青車青馬，衣、蓋、幢幡、官屬皆青， <a class="t" id="t0013c08"></a>五色車馬，皆亦如是。時，五百隷車服色盡同， <a class="t" id="t0013c09"></a>欲往詣佛，菴婆婆梨辭佛還家，中路逢 <a class="t" id="t0013c10"></a>諸隷車。時，車行 <span class="gaiji">［馬＊奔］ <!--gaiji,,1[馬*奔],2&#x298FA;,3--></span>疾，與彼寶車共相鈎撥， <a class="t" id="t0013c11"></a>損折幢蓋而不避道，隷車責曰：「汝恃何勢， <a class="t" id="t0013c12"></a>行不避道，衝撥我車，損折麾葢？」</p>
<p><a class="t-linehead" id="t-linehead0013c12"></a>報曰：「諸 <a class="t" id="t0013c13"></a>貴！我已請佛明日設食，歸家供辦，是以行 <a class="t" id="t0013c14"></a>速，無容相避。」</p>
<p><a class="t-linehead" id="t-linehead0013c14"></a>諸隷車即語女曰：「且置汝請， <a class="t" id="t0013c15"></a>當先與我，我當與汝百千兩金？」</p>
<p><a class="t-linehead" id="t-linehead0013c15"></a>女尋答曰： <a class="t" id="t0013c16"></a>「先請已定，不得相與。」</p>
<p><a class="t-linehead" id="t-linehead0013c16"></a>時，諸隷車又語女曰： <a class="t" id="t0013c17"></a>「我更與汝十六倍百千兩金，必使我先？」</p>
<p><a class="t-linehead" id="t-linehead0013c17"></a>女猶 <a class="t" id="t0013c18"></a>不肯：「我請已定，不可爾也。」</p>
<p><a class="t-linehead" id="t-linehead0013c18"></a>時，諸隷車又語 <a class="t" id="t0013c19"></a>女曰：「我今與爾中分國財，可先與我？」</p>
<p><a class="t-linehead" id="t-linehead0013c19"></a>女又 <a class="t" id="t0013c20"></a>報曰：「設使舉國財寶，我猶不取；所以然者， <a class="t" id="t0013c21"></a>佛住我園，先受我請，此事已了，終不相與。」</p>
<a class="t" id="t0013c22"></a>
<p><a class="t-linehead" id="t-linehead0013c22"></a>諸隷車等各振手歎咤：「今由斯女闕我初 <a class="t" id="t0013c23"></a>福。」即便前進徑詣彼園。</p>
<p><a class="t-linehead" id="t-linehead0013c23"></a>爾時，世尊遙見五百 <a class="t" id="t0013c24"></a>隷車，車馬數萬，填道而來，告諸比丘：「汝等 <a class="t" id="t0013c25"></a>欲知忉利諸天遊戲園觀，威儀容飾，與此 <a class="t" id="t0013c26"></a>無異。汝等比丘！當自攝心，具諸威儀。云何 <a class="t" id="t0013c27"></a>比丘自攝其心？於是比丘內身身觀，精勤不 <a class="t" id="t0013c28"></a>懈，憶念不忘，捨世貪憂；外身身觀，精勤不 <a class="t" id="t0013c29"></a>懈，憶念不忘，捨世貪憂；內外身觀，精勤不 <a class="t" id="t0014a01"></a>懈，捨世貪憂。受、意、法觀，亦復如是。云何比 <a class="t" id="t0014a02"></a>丘具諸威儀？於是比丘可行知行，可止知 <a class="t" id="t0014a03"></a>止，左右顧視，屈伸俯仰，攝持衣鉢，食飲湯 <a class="t" id="t0014a04"></a>藥，不失宜則，善設方便，除去蔭 <span class="corr" title="[葢&gt;蓋]">蓋</span> ，行住 <a class="t" id="t0014a05"></a>坐臥，覺寤語默，攝心不亂，是謂比丘具諸 <a class="t" id="t0014a06"></a>威儀。」</p>
<p><a class="t-linehead" id="t-linehead0014a06"></a>爾時，五百隷車往至菴婆婆梨園，欲 <a class="t" id="t0014a07"></a>到佛所，下車步進，頭面禮足，却坐一面。如來 <a class="t" id="t0014a08"></a>在座，光相獨顯，蔽諸大眾，譬如秋月，又如 <a class="t" id="t0014a09"></a>天地清明，淨無塵翳，日在虛空，光明獨照。爾 <a class="t" id="t0014a10"></a>時，五百隷車圍遶侍坐，佛於眾中，光相獨明。 <a class="t" id="t0014a11"></a>是時，坐中有一梵志名曰并 <span class="gaiji">餼 <!--gaiji,餼,1[既/食],2&#x2979A;,3--></span>，即從座起， <a class="t" id="t0014a12"></a>偏袒右臂，右膝著地，叉手向佛，以偈讚曰：</p>
<a class="t" id="t0014a13"></a>
<blockquote class="gatha">
<p>「摩竭鴦伽王，　　為快得善利， <a class="t" id="t0014a14"></a><br>
身被寶珠鎧，　　世尊出其土。 <a class="t" id="t0014a15"></a><br>
威德動三千，　　名顯如雪山， <a class="t" id="t0014a16"></a><br>
如蓮花開敷，　　香氣甚微妙。 <a class="t" id="t0014a17"></a><br>
今覩佛光明，　　如日之初出， <a class="t" id="t0014a18"></a><br>
如月遊虛空，　　無有諸雲翳。 <a class="t" id="t0014a19"></a><br>
世尊亦如是，　　光照於世間， <a class="t" id="t0014a20"></a><br>
觀如來智慧，　　猶闇覩錠鐐， <a class="t" id="t0014a21"></a><br>
施眾以明眼，　　決了諸疑惑。」</p>
</blockquote>
<a class="t" id="t0014a22"></a>
<p><a class="t-linehead" id="t-linehead0014a22"></a>時，五百隷車聞此偈已，復告并 <span class="gaiji">餼 <!--gaiji,餼,1[既/食],2&#x2979A;,3--></span>：「汝可重 <a class="t" id="t0014a23"></a>說。」</p>
<p><a class="t-linehead" id="t-linehead0014a23"></a>爾時，并 <span class="gaiji">餼 <!--gaiji,餼,1[既/食],2&#x2979A;,3--></span>即於佛前再三重說。時，五百 <a class="t" id="t0014a24"></a>隷車聞重說偈已，各脫寶衣，以施并 <span class="gaiji">餼 <!--gaiji,餼,1[既/食],2&#x2979A;,3--></span>， <a class="t" id="t0014a25"></a>并 <span class="gaiji">餼 <!--gaiji,餼,1[既/食],2&#x2979A;,3--></span>即以寶衣奉上如來，佛愍彼故，即為 <a class="t" id="t0014a26"></a>納受。</p>
<p><a class="t-linehead" id="t-linehead0014a26"></a>爾時，世尊告毘舍離諸隷車曰：「世有五 <a class="t" id="t0014a27"></a>寶甚為難得。何等為五？一者如來、至真出 <a class="t" id="t0014a28"></a>現於世，甚為難得。二者如來正法能演說 <a class="t" id="t0014a29"></a>者，此人難得。三者如來演法能信解者，此人 <a class="t" id="t0014b01"></a>難得。四者如來演法能成就者，此人難得。 <a class="t" id="t0014b02"></a>五者嶮危救厄知反復者，此人難得。是謂 <a class="t" id="t0014b03"></a>五寶為難得也。」</p>
<p><a class="t-linehead" id="t-linehead0014b03"></a>時，五百隷車聞佛示教利 <a class="t" id="t0014b04"></a>喜已，即白佛言：「唯願世尊及諸弟子明 <a class="t" id="t0014b05"></a>受我請！」</p>
<p><a class="t-linehead" id="t-linehead0014b05"></a>佛告隷車：「卿已請我，我今便為得 <a class="t" id="t0014b06"></a>供養已，菴婆婆梨女先已請訖。」</p>
<p><a class="t-linehead" id="t-linehead0014b06"></a>時，五百隷車 <a class="t" id="t0014b07"></a>聞菴婆婆梨女已先請佛，各振手而言：「吾 <a class="t" id="t0014b08"></a>欲供養如來，而今此女已奪我先。」即從座 <a class="t" id="t0014b09"></a>起，頭面禮佛，遶佛三匝，各自還歸。</p>
<p><a class="t-linehead" id="t-linehead0014b09"></a>時，菴婆婆 <a class="t" id="t0014b10"></a>梨女即於其夜種種供辦，明日時到，世尊即 <a class="t" id="t0014b11"></a>與千二百五十比丘整衣持鉢，前後圍遶，詣 <a class="t" id="t0014b12"></a>彼請所，就座而坐。時，菴婆婆梨女即設上 <a class="t" id="t0014b13"></a>饌，供佛及僧。食訖去鉢，并除机案。時，女 <a class="t" id="t0014b14"></a>手執金瓶，行澡水畢，前白佛言：「此毘耶 <a class="t" id="t0014b15"></a>離城所有園觀，我園最勝，今以此園貢上 <a class="t" id="t0014b16"></a>如來，哀愍我故，願垂納受。」</p>
<p><a class="t-linehead" id="t-linehead0014b16"></a>佛告女曰：「汝可 <a class="t" id="t0014b17"></a>以此園施佛為首及招提僧。所以然者？如 <a class="t" id="t0014b18"></a>來所有園林、房舍、衣鉢六物，正使諸魔、釋、梵、 <a class="t" id="t0014b19"></a>大神力天，無有能堪受此供者。」時，女受 <a class="t" id="t0014b20"></a>教，即以此園施佛為首及招提僧。佛愍彼 <a class="t" id="t0014b21"></a>故，即為受之，而說偈言：</p>
<a class="t" id="t0014b22"></a>
<blockquote class="gatha">
<p>「起塔立精舍，　　園果施清涼； <a class="t" id="t0014b23"></a><br>
橋船以渡人，　　曠野施水草。 <a class="t" id="t0014b24"></a><br>
及以堂閣施，　　其福日夜增； <a class="t" id="t0014b25"></a><br>
戒具清淨者，　　彼必到善方。」</p>
</blockquote>
<a class="t" id="t0014b26"></a>
<p><a class="t-linehead" id="t-linehead0014b26"></a>時，菴婆婆梨女取一小牀於佛前坐，佛漸 <a class="t" id="t0014b27"></a>為說法，示教利喜：施論、戒論、生天之論，欲 <a class="t" id="t0014b28"></a>為大患，穢汙不淨，上漏為礙，出要為上。爾 <a class="t" id="t0014b29"></a>時，世尊知彼女意柔軟和悅，蔭蓋微薄，易 <a class="t" id="t0014c01"></a>可開化，如諸佛法，即為彼女說苦聖諦，苦 <a class="t" id="t0014c02"></a>集、苦滅、苦出要諦。</p>
<p><a class="t-linehead" id="t-linehead0014c02"></a>時，菴婆婆梨女信心清淨， <a class="t" id="t0014c03"></a>譬如淨潔白氈易為受色，即於座上遠 <a class="t" id="t0014c04"></a>塵離垢，諸法法眼生，見法得法，決定正住， <a class="t" id="t0014c05"></a>不墮惡道，成就無畏，而白佛言：「我今歸依 <a class="t" id="t0014c06"></a>佛，歸依法，歸依僧。」如是再三。「唯願如來聽 <a class="t" id="t0014c07"></a>我於正法中為優婆夷！自今已後，盡壽不 <a class="t" id="t0014c08"></a>殺、不盜、不邪婬、不欺、不飲酒。」時，彼女從佛 <a class="t" id="t0014c09"></a>受五戒已，捨本所習，穢垢消除，即從座 <a class="t" id="t0014c10"></a>起，禮佛而去。</p>
<p><a class="t-linehead" id="t-linehead0014c10"></a>爾時，世尊於毘舍離，隨宜住 <a class="t" id="t0014c11"></a>已，告阿難言：「汝等皆嚴，吾欲詣竹林叢。」</p>
<p><a class="t-linehead" id="t-linehead0014c11"></a>對 <a class="t" id="t0014c12"></a>曰：「唯然。」即嚴衣鉢，與大眾侍從世尊，路 <a class="t" id="t0014c13"></a>由跋祇，至彼竹林。</p>
<p><a class="t-linehead" id="t-linehead0014c13"></a>時，有婆羅門名毘沙陀 <a class="t" id="t0014c14"></a>耶，聞佛與諸大眾詣此竹林，默自思念：「此 <a class="t" id="t0014c15"></a>沙門瞿曇，名德流布，聞於四方，十號具足， <a class="t" id="t0014c16"></a>於諸天、釋、梵、魔、若魔、天、沙門、婆羅門中，自 <a class="t" id="t0014c17"></a>身作證，為他說法，上中下言，皆悉真正，義味 <a class="t" id="t0014c18"></a>深奧，梵行具足。如此真人，宜往瞻覩。」</p>
<p><a class="t-linehead" id="t-linehead0014c18"></a>時，婆 <a class="t" id="t0014c19"></a>羅門出於竹叢，往詣世尊，問訊訖，一面坐， <a class="t" id="t0014c20"></a>世尊漸為說法，示教利喜。婆羅門聞已歡喜， <a class="t" id="t0014c21"></a>即請世尊及諸大眾明日舍食。時，佛默然受 <a class="t" id="t0014c22"></a>請。婆羅門知已許可，即從座起，遶佛而歸。 <a class="t" id="t0014c23"></a>即於其夜，供設飲食。明日時到，唯聖知 <a class="t" id="t0014c24"></a>時。</p>
<p><a class="t-linehead" id="t-linehead0014c24"></a>爾時，世尊著衣持鉢，大眾圍遶往詣彼 <a class="t" id="t0014c25"></a>舍，就座而坐。時，婆羅門設種種甘饌，供佛 <a class="t" id="t0014c26"></a>及僧。食訖去鉢，行澡水畢，取一小牀於 <a class="t" id="t0014c27"></a>佛前坐。爾時，世尊為婆羅門而作頌曰：</p>
<a class="t" id="t0014c28"></a>
<blockquote class="gatha">
<p>「若以飲食，　　衣服臥具， <a class="t" id="t0014c29"></a><br>
施持戒人，　　則獲大果。 <a class="t" id="t0015a01"></a><br>
此為真伴，　　終始相隨， <a class="t" id="t0015a02"></a><br>
所至到處，　　如影隨形。 <a class="t" id="t0015a03"></a><br>
是故種善，　　為後世粮， <a class="t" id="t0015a04"></a><br>
福為根基，　　眾生以安。 <a class="t" id="t0015a05"></a><br>
福為天護，　　行不危嶮， <a class="t" id="t0015a06"></a><br>
生不遭難，　　死則上天。」</p>
</blockquote>
<a class="t" id="t0015a07"></a>
<p><a class="t-linehead" id="t-linehead0015a07"></a>爾時，世尊為婆羅門說微妙法，示教利喜已， <a class="t" id="t0015a08"></a>從座而去。于時彼土穀貴飢饉，乞求難得， <a class="t" id="t0015a09"></a>佛告阿難：「勅此國內現諸比丘盡集講堂。」</p>
<a class="t" id="t0015a10"></a>
<p><a class="t-linehead" id="t-linehead0015a10"></a>對曰：「唯然。」即承教旨，宣令遠近普集講堂。</p>
<a class="t" id="t0015a11"></a>
<p><a class="t-linehead" id="t-linehead0015a11"></a>是時，國內大眾皆集，阿難白佛言：「大眾已集， <a class="t" id="t0015a12"></a>唯聖知時。」</p>
<p><a class="t-linehead" id="t-linehead0015a12"></a>爾時，世尊即從座起，詣於講堂， <a class="t" id="t0015a13"></a>就座而坐，告諸比丘：「此土飢饉，乞求難得， <a class="t" id="t0015a14"></a>汝等宜各分部，隨所知識，詣毘舍離及越 <a class="t" id="t0015a15"></a>祇國，於彼安居，可以無乏。吾獨與阿難 <a class="t" id="t0015a16"></a>於此安居。所以然者？恐有短乏。」是時，諸比 <a class="t" id="t0015a17"></a>丘受教即行，佛與阿難獨留。</p>
<p><a class="t-linehead" id="t-linehead0015a17"></a>於後夏安居 <a class="t" id="t0015a18"></a>中，佛身疾生，舉體皆痛，佛自念言：「我今 <a class="t" id="t0015a19"></a>疾生，舉身痛甚，而諸弟子悉皆不在，若取 <a class="t" id="t0015a20"></a>涅槃，則非我宜，今當精勤自力以留壽命。」</p>
<a class="t" id="t0015a21"></a>
<p><a class="t-linehead" id="t-linehead0015a21"></a>爾時，世尊於靜室出，坐清涼處。阿難見已， <a class="t" id="t0015a22"></a>速疾往詣，而白佛言：「今觀尊顏，疾如有 <a class="t" id="t0015a23"></a>損。」</p>
<p><a class="t-linehead" id="t-linehead0015a23"></a>阿難又言：「世尊有疾，我心惶懼，憂結荒 <a class="t" id="t0015a24"></a>迷，不識方面，氣息未絕，猶少醒悟。默思：『如 <a class="t" id="t0015a25"></a>來未即滅度，世眼未滅，大法未損，何故今 <a class="t" id="t0015a26"></a>者不有教令於眾弟子乎？』」</p>
<p><a class="t-linehead" id="t-linehead0015a26"></a>佛告阿難：「眾僧 <a class="t" id="t0015a27"></a>於我有所須耶？若有自言：『我持眾僧，我 <a class="t" id="t0015a28"></a>攝眾僧。』斯人於眾應有教命，如來不言： <a class="t" id="t0015a29"></a>『我持於眾，我攝於眾。』豈當於眾有教令 <a class="t" id="t0015b01"></a>乎？阿難！我所說法，內外已訖，終不自稱所 <a class="t" id="t0015b02"></a>見通達。吾已老矣，年且八十。譬如故車，方 <a class="t" id="t0015b03"></a>便修治得有所至。吾身亦然，以方便力得 <a class="t" id="t0015b04"></a>少留壽，自力精進，忍此苦痛，不念一切 <a class="t" id="t0015b05"></a>想，入無想定，時，我身安隱，無有惱患。是故， <a class="t" id="t0015b06"></a>阿難！當自熾燃，熾燃於法，勿他熾燃；當 <a class="t" id="t0015b07"></a>自歸依，歸依於法，勿他歸依。云何自熾燃， <a class="t" id="t0015b08"></a>熾燃於法，勿他熾燃；當自歸依，歸依於法， <a class="t" id="t0015b09"></a>勿他歸依？阿難！比丘觀內身精勤無懈，憶 <a class="t" id="t0015b10"></a>念不忘，除世貪憂；觀外身、觀內外身，精 <a class="t" id="t0015b11"></a>勤不懈，憶念不忘，除世貪憂。受、意、法觀，亦 <a class="t" id="t0015b12"></a>復如是。是謂，阿難！自熾燃，熾燃於法，勿他 <a class="t" id="t0015b13"></a>熾燃；當自歸依，歸依於法，勿他歸依。」</p>
<p><a class="t-linehead" id="t-linehead0015b13"></a>佛 <a class="t" id="t0015b14"></a>告阿難：「吾滅度後，能有修行此法者，則 <a class="t" id="t0015b15"></a>為真我弟子第一學者。」</p>
<a class="t" id="t0015b16"></a>
<p><a class="t-linehead" id="t-linehead0015b16"></a>佛告阿難：「俱至遮婆羅塔。」</p>
<p>對曰：「唯然。」</p>
<p>如來 <a class="t" id="t0015b17"></a>即起，著衣持鉢，詣一樹下，告阿難：「敷座， <a class="t" id="t0015b18"></a>吾患背痛，欲於此止。」</p>
<p><a class="t-linehead" id="t-linehead0015b18"></a>對曰：「唯然。」尋即敷座。</p>
<a class="t" id="t0015b19"></a>
<p><a class="t-linehead" id="t-linehead0015b19"></a>如來坐已，阿難敷一小座於佛前坐。佛告 <a class="t" id="t0015b20"></a>阿難：「諸有修四神足，多修習行，常念不忘， <a class="t" id="t0015b21"></a>在意所欲，可得不死一劫有餘。阿難！佛 <a class="t" id="t0015b22"></a>四神足已多修行，專念不忘，在意所欲，如 <a class="t" id="t0015b23"></a>來可止一劫有餘，為世除冥，多所饒益，天 <a class="t" id="t0015b24"></a>人獲安。」</p>
<p><a class="t-linehead" id="t-linehead0015b24"></a>爾時，阿難默然不對，如是再三，又 <a class="t" id="t0015b25"></a>亦默然。是時阿難為魔所蔽，曚曚不悟，佛 <a class="t" id="t0015b26"></a>三現相而不知請。</p>
<p><a class="t-linehead" id="t-linehead0015b26"></a>佛告阿難：「宜知是時。」 <a class="t" id="t0015b27"></a>阿難承佛意旨，即從座起，禮佛而去。去佛 <a class="t" id="t0015b28"></a>不遠，在一樹下靜意思惟。</p>
<p><a class="t-linehead" id="t-linehead0015b28"></a>其間未久，時，魔 <a class="t" id="t0015b29"></a>波旬來白佛：「佛意無欲，可般涅槃，今正 <a class="t" id="t0015c01"></a>是時，宜速滅度。」</p>
<p><a class="t-linehead" id="t-linehead0015c01"></a>佛告波旬：「且止！且止！我自 <a class="t" id="t0015c02"></a>知時。如來今者未取涅槃，須我諸比丘集， <a class="t" id="t0015c03"></a>又能自調，勇捍無怯，到安隱處，逮得己 <a class="t" id="t0015c04"></a>利，為人導師，演布經教，顯於句義。若有異 <a class="t" id="t0015c05"></a>論，能以正法而降伏之。又以神變，自身作 <a class="t" id="t0015c06"></a>證。如是弟子皆悉未集。又諸比丘尼、優婆 <a class="t" id="t0015c07"></a>塞、優婆夷，普皆如是，亦復未集。今者要當廣 <a class="t" id="t0015c08"></a>於梵行，演布覺意，使諸天人普見神變。」</p>
<p><a class="t-linehead" id="t-linehead0015c08"></a>時， <a class="t" id="t0015c09"></a>魔波旬復白佛言：「佛昔於鬱鞞羅尼連 <a class="t" id="t0015c10"></a>禪水邊，阿遊波尼俱律樹下初成正覺，我 <a class="t" id="t0015c11"></a>時至世尊所，勸請如來可般涅槃：『今正是 <a class="t" id="t0015c12"></a>時，宜速滅度。』爾時，如來即報我言：『止！止！波 <a class="t" id="t0015c13"></a>旬！我自知時，如來今者未取涅槃，須我 <a class="t" id="t0015c14"></a>諸弟子集，乃至天人見神變化乃取滅度。』佛 <a class="t" id="t0015c15"></a>今弟子已集，乃至天人見神變化，今正是時， <a class="t" id="t0015c16"></a>何不滅度？」</p>
<p><a class="t-linehead" id="t-linehead0015c16"></a>佛言：「止！止！波旬！佛自知時不久 <a class="t" id="t0015c17"></a>住也，是後三月，於本生處拘尸那竭娑羅園 <a class="t" id="t0015c18"></a>雙樹間，當取滅度。」時，魔即念：「佛不虛言，今 <a class="t" id="t0015c19"></a>必滅度。」歡喜踊躍，忽然不現。</p>
<p><a class="t-linehead" id="t-linehead0015c19"></a>魔去未久，佛 <a class="t" id="t0015c20"></a>即於遮婆羅塔，定意三昧，捨命住壽。當此 <a class="t" id="t0015c21"></a>之時，地大震動，舉國人民莫不驚怖，衣毛為 <a class="t" id="t0015c22"></a>竪，佛放大光，徹照無窮，幽冥之處，莫不蒙 <a class="t" id="t0015c23"></a>明，各得相見。爾時，世尊以偈頌曰：</p>
<a class="t" id="t0015c24"></a>
<blockquote class="gatha">
<p>「有無二行中，　　吾今捨有為； <a class="t" id="t0015c25"></a><br>
內專三昧定，　　如鳥出於卵。」</p>
</blockquote>
<a class="t" id="t0015c26"></a>
<p><a class="t-linehead" id="t-linehead0015c26"></a>爾時，賢者阿難心驚毛竪，疾行詣佛，頭面禮 <a class="t" id="t0015c27"></a>足，却住一面，白佛言：「恠哉！世尊！地動乃爾， <a class="t" id="t0015c28"></a>是何因緣？」</p>
<p><a class="t-linehead" id="t-linehead0015c28"></a>佛告阿難：「凡世地動，有八因緣。 <a class="t" id="t0015c29"></a>何等八？夫地在水上，水止於風，風止於空， <a class="t" id="t0016a01"></a>空中大風有時自起，則大水擾，大水擾則普 <a class="t" id="t0016a02"></a>地動，是為一也。復次，阿難！有時得道比丘、比 <a class="t" id="t0016a03"></a>丘尼及大神尊天，觀水性多，觀地性少，欲 <a class="t" id="t0016a04"></a>自試力，則普地動，是為二也。復次，阿難！若 <a class="t" id="t0016a05"></a>始菩薩從兜率天降神母胎，專念不亂，地 <a class="t" id="t0016a06"></a>為大動，是為三也。復次，阿難！菩薩始出母 <a class="t" id="t0016a07"></a>胎，從右脇生，專念不亂，則普地動，是為四 <a class="t" id="t0016a08"></a>也。復次，阿難！菩薩初成無上正覺，當於此 <a class="t" id="t0016a09"></a>時，地大震動，是為五也。復次，阿難！佛初成 <a class="t" id="t0016a10"></a>道，轉無上法輪，魔、若魔、天、沙門、婆羅門、諸天、 <a class="t" id="t0016a11"></a>世人所不能轉，則普地動，是為六也。復次， <a class="t" id="t0016a12"></a>阿難！佛教將畢，專念不亂，欲捨性命，則普 <a class="t" id="t0016a13"></a>地動，是為七也。復次，阿難！如來於無餘涅 <a class="t" id="t0016a14"></a>槃界般涅槃時，地大振動，是為八也。以 <a class="t" id="t0016a15"></a>是八因緣，令地大動。」爾時，世尊即說偈言：</p>
<a class="t" id="t0016a16"></a>
<blockquote class="gatha">
<p>「無上二足尊，　　照世大沙門； <a class="t" id="t0016a17"></a><br>
阿難請天師，　　地動何因緣？ <a class="t" id="t0016a18"></a><br>
如來演慈音，　　聲如迦毘陵； <a class="t" id="t0016a19"></a><br>
我說汝等聽，　　地動之所由。 <a class="t" id="t0016a20"></a><br>
地因水而止，　　水因風而住； <a class="t" id="t0016a21"></a><br>
若虛空風起，　　則地為大動。 <a class="t" id="t0016a22"></a><br>
比丘比丘尼，　　欲試神足力； <a class="t" id="t0016a23"></a><br>
山海百草木，　　大地皆震動。 <a class="t" id="t0016a24"></a><br>
釋梵諸尊天，　　意欲動於地； <a class="t" id="t0016a25"></a><br>
山海諸鬼神，　　大地為震動。 <a class="t" id="t0016a26"></a><br>
菩薩二足尊，　　百福相已具； <a class="t" id="t0016a27"></a><br>
始入母胎時，　　地則為大動。 <a class="t" id="t0016a28"></a><br>
十月處母胎，　　如龍臥茵蓐； <a class="t" id="t0016a29"></a><br>
初從右脇生，　　時地則大動。 <a class="t" id="t0016b01"></a><br>
佛為童子時，　　消滅使緣縛； <a class="t" id="t0016b02"></a><br>
成道勝無量，　　地則為大動。 <a class="t" id="t0016b03"></a><br>
昇仙轉法輪，　　於鹿野苑中； <a class="t" id="t0016b04"></a><br>
道力降伏魔，　　則地大為動。 <a class="t" id="t0016b05"></a><br>
天魔頻來請，　　勸佛般泥洹； <a class="t" id="t0016b06"></a><br>
佛為捨性命，　　地則為大動。 <a class="t" id="t0016b07"></a><br>
人尊大導師，　　神仙盡後有； <a class="t" id="t0016b08"></a><br>
難動而取滅，　　時地則大動。 <a class="t" id="t0016b09"></a><br>
淨眼說諸緣，　　地動八事動； <a class="t" id="t0016b10"></a><br>
有此亦有餘，　　時地皆震動。」</p>
</blockquote>
<a class="t" id="t0016b11"></a>
<p class="endsection"><span class="t-juanname">佛說長阿含經卷第二</span></p>
<h2>遊行經第二中</h2>
<a class="t" id="t0016b18"></a>
<p class="suttainfo"><span class="t-juanname">佛說長阿含經卷第三</span><br>
<a class="t" id="t0016b15"></a> <a class="t" id="t0016b16"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0016b17"></a>
<p><a class="t-linehead" id="t-linehead0016b18"></a>佛告阿難：「世有八眾。何謂八？一曰剎利眾， <a class="t" id="t0016b19"></a>二曰婆羅門眾，三曰居士眾，四曰沙門眾，五 <a class="t" id="t0016b20"></a>曰四天王眾，六曰忉利天眾，七曰魔眾，八曰 <a class="t" id="t0016b21"></a>梵天眾。我自憶念：『昔者，往來與剎利眾坐 <a class="t" id="t0016b22"></a>起言語，不可稱數，以精進定力，在所能現。 <a class="t" id="t0016b23"></a>彼有好色，我色勝彼；彼有妙聲，我聲勝彼； <a class="t" id="t0016b24"></a>彼辭我退，我不辭彼；彼所能說，我亦能說； <a class="t" id="t0016b25"></a>彼所不能，我亦能說。』阿難！我廣為說法，示教 <a class="t" id="t0016b26"></a>利喜已，即於彼沒，彼不知我是天、是人？如 <a class="t" id="t0016b27"></a>是至梵天眾，往返無數，廣為說法，而莫知 <a class="t" id="t0016b28"></a>我誰？」</p>
<p><a class="t-linehead" id="t-linehead0016b28"></a>阿難白佛言：「甚奇！世尊！未曾有也，乃 <a class="t" id="t0016b29"></a>能成就如是。」</p>
<p><a class="t-linehead" id="t-linehead0016b29"></a>佛言：「如是微妙希有之法，阿 <a class="t" id="t0016c01"></a>難！甚奇！甚特！未曾有也，唯有如來能成此 <a class="t" id="t0016c02"></a>法。」</p>
<p><a class="t-linehead" id="t-linehead0016c02"></a>又告阿難：「如來能知受起、住、滅，想起、住、 <a class="t" id="t0016c03"></a>滅，觀起、住、滅，此乃如來甚奇甚特未曾有法， <a class="t" id="t0016c04"></a>汝當受持。」</p>
<a class="t" id="t0016c05"></a>
<p><a class="t-linehead" id="t-linehead0016c05"></a>爾時，世尊告阿難：「俱詣香塔，在一樹下， <a class="t" id="t0016c06"></a>敷座而坐。」</p>
<p><a class="t-linehead" id="t-linehead0016c06"></a>佛告阿難：「香塔左右現諸比丘， <a class="t" id="t0016c07"></a>普勅令集講堂。」</p>
<p><a class="t-linehead" id="t-linehead0016c07"></a>阿難受教，宣令普集。阿難 <a class="t" id="t0016c08"></a>白佛：「大眾已集，唯聖知時。」</p>
<p><a class="t-linehead" id="t-linehead0016c08"></a>爾時，世尊即詣 <a class="t" id="t0016c09"></a>講堂，就座而坐，告諸比丘：「汝等當知我以 <a class="t" id="t0016c10"></a>此法自身作證，成最正覺，謂：『四念處、四意斷、 <a class="t" id="t0016c11"></a>四神足、四禪、五根、五力、七覺意、賢聖八道。』汝 <a class="t" id="t0016c12"></a>等宜當於此法中和同敬順，勿生諍訟，同 <a class="t" id="t0016c13"></a>一師受，同一水乳，於我法中宜勤受學，共 <a class="t" id="t0016c14"></a>相熾然，共相娛樂。比丘當知我於此法自 <a class="t" id="t0016c15"></a>身作證，布現於彼，謂：『《貫經》、《祇夜經》、《受記經》、《偈 <a class="t" id="t0016c16"></a>經》、《法句經》、《相應經》、《本緣經》、《天本經》、《廣經》、《未曾有 <a class="t" id="t0016c17"></a>經》、《證喻經》、《大教經》。』汝等當善受持，稱量分別， <a class="t" id="t0016c18"></a>隨事修行。所以者何？如來不久，是後三月 <a class="t" id="t0016c19"></a>當般泥洹。」</p>
<p><a class="t-linehead" id="t-linehead0016c19"></a>諸比丘聞此語已，皆悉愕然，殞 <a class="t" id="t0016c20"></a>絕迷荒，自投於地，舉聲大呼曰：「一何駛哉！ <a class="t" id="t0016c21"></a>佛取滅度。一何痛哉！世間眼滅。我等於此，已 <a class="t" id="t0016c22"></a>為長衰。」或有比丘悲泣躃踊，宛轉 <span class="gaiji">［口＊睪］ <!--gaiji,,1[口*睪],2&#x3601;,3--></span>咷，不 <a class="t" id="t0016c23"></a>能自勝，猶如斬蛇，宛轉迴遑，莫知所奉。</p>
<a class="t" id="t0016c24"></a>
<p><a class="t-linehead" id="t-linehead0016c24"></a>佛告諸比丘曰：「汝等且止，勿懷憂悲。天 <a class="t" id="t0016c25"></a>地人物，無生不終，欲使有為不變易者， <a class="t" id="t0016c26"></a>無有是處。我亦先說恩愛無常，合會有 <a class="t" id="t0016c27"></a>離，身非己有，命不久存。」爾時，世尊以偈頌 <a class="t" id="t0016c28"></a>曰：</p>
<a class="t" id="t0016c29"></a>
<blockquote class="gatha">
<p>「我今自在，　　到安隱處； <a class="t" id="t0017a01"></a><br>
和合大眾，　　為說此義。 <a class="t" id="t0017a02"></a><br>
吾年老矣，　　餘命無幾； <a class="t" id="t0017a03"></a><br>
所作已辦，　　今當捨壽。 <a class="t" id="t0017a04"></a><br>
念無放逸，　　比丘戒具； <a class="t" id="t0017a05"></a><br>
自攝定意，　　守護其心。 <a class="t" id="t0017a06"></a><br>
若於我法，　　無放逸者； <a class="t" id="t0017a07"></a><br>
能滅苦本，　　盡生老死。」</p>
</blockquote>
<a class="t" id="t0017a08"></a>
<p><a class="t-linehead" id="t-linehead0017a08"></a>又告比丘：「吾今所以誡汝者何？天魔波旬 <a class="t" id="t0017a09"></a>向來請我：『佛意無欲，可般泥洹，今正是時， <a class="t" id="t0017a10"></a>宜速滅度。』我言：『止！止！波旬！佛自知時，須我 <a class="t" id="t0017a11"></a>諸比丘集，乃至諸天普見神變。』波旬復言：『佛昔 <a class="t" id="t0017a12"></a>於鬱鞞羅尼連禪河水邊，阿遊波尼俱律 <a class="t" id="t0017a13"></a>樹下初成佛道，我時白佛：佛意無欲，可般 <a class="t" id="t0017a14"></a>泥洹，今正是時，宜速滅度。爾時，如來即報 <a class="t" id="t0017a15"></a>我言：止！止！波旬！我自知時。如來今者未取 <a class="t" id="t0017a16"></a>滅度，須我諸弟子集，乃至天人見神變化， <a class="t" id="t0017a17"></a>乃取滅度。今者如來弟子已集，乃至天人見 <a class="t" id="t0017a18"></a>神變化，今正是時，宜可滅度。』我言：『止！止！波旬！ <a class="t" id="t0017a19"></a>佛自知時，不久住也，是後三月當般涅槃。』 <a class="t" id="t0017a20"></a>時，魔即念：『佛不虛言，今必滅度。』歡喜踊躍，忽 <a class="t" id="t0017a21"></a>然不現。魔去未久，即於遮波羅塔，定意三 <a class="t" id="t0017a22"></a>昧，捨命住壽。當此之時，地大震動，天人驚 <a class="t" id="t0017a23"></a>怖，衣毛為竪，佛放大光，徹照無窮，幽冥之 <a class="t" id="t0017a24"></a>處，莫不蒙明，各得相見。我時頌曰：</p>
<a class="t" id="t0017a25"></a>
<blockquote class="gatha">
<p>「『有無二行中，　　吾今捨有為； <a class="t" id="t0017a26"></a><br>
　內專三昧定，　　如鳥出於卵。』」</p>
</blockquote>
<a class="t" id="t0017a27"></a>
<p><a class="t-linehead" id="t-linehead0017a27"></a>爾時，賢者阿難即從座起，偏袒右肩，右膝 <a class="t" id="t0017a28"></a>著地，長跪叉手白佛言：「唯願世尊留住一 <a class="t" id="t0017a29"></a>劫，勿取滅度，慈愍眾生，饒益天人。」</p>
<p><a class="t-linehead" id="t-linehead0017a29"></a>爾時， <a class="t" id="t0017b01"></a>世尊默然不對，如是三請，佛告阿難：「汝信 <a class="t" id="t0017b02"></a>如來正覺道不？」</p>
<p><a class="t-linehead" id="t-linehead0017b02"></a>對曰：「唯然！實信。」</p>
<p>佛言：「汝若信 <a class="t" id="t0017b03"></a>者，何故三來觸嬈我為？汝親從佛聞，親從 <a class="t" id="t0017b04"></a>佛受：諸有能修四神足，多修習行，常念不 <a class="t" id="t0017b05"></a>忘，在意所欲，可得不死一劫有餘。佛四神 <a class="t" id="t0017b06"></a>足已多習行，專念不忘，在意所欲，可止不 <a class="t" id="t0017b07"></a>死一劫有餘，為世除冥，多所饒益，天人獲 <a class="t" id="t0017b08"></a>安。爾時，何不重請，使不滅度？再聞尚可， <a class="t" id="t0017b09"></a>乃至三聞，猶不勸請留住一劫，一劫有餘， <a class="t" id="t0017b10"></a>為世除冥，多所饒益，天人獲安。今汝方言， <a class="t" id="t0017b11"></a>豈不愚耶？吾三現相，汝三默然，汝於爾 <a class="t" id="t0017b12"></a>時，何不報我：『如來可止一劫，一劫有餘，為 <a class="t" id="t0017b13"></a>世除冥，多所饒益。』且止！阿難！吾已捨性 <a class="t" id="t0017b14"></a>命，已棄已吐，欲使如來自違言者，無有是 <a class="t" id="t0017b15"></a>處。譬如豪貴長者，吐食於地，寧當復有肯 <a class="t" id="t0017b16"></a>還取食不？」</p>
<p><a class="t-linehead" id="t-linehead0017b16"></a>對曰：「不也。」</p>
<p>「如來亦然，已捨已吐，豈 <a class="t" id="t0017b17"></a>當復自還食言乎？」</p>
<a class="t" id="t0017b18"></a>
<p><a class="t-linehead" id="t-linehead0017b18"></a>佛告阿難俱詣菴婆羅村，即嚴衣鉢，與諸 <a class="t" id="t0017b19"></a>大眾侍從世尊，路由跋祇到菴婆羅村，在 <a class="t" id="t0017b20"></a>一山林。爾時，世尊為諸大眾說戒、定、慧。修 <a class="t" id="t0017b21"></a>戒獲定，得大果報；修定獲智，得大果報；修 <a class="t" id="t0017b22"></a>智心淨，得等解脫，盡於三漏——欲漏、有漏、無明 <a class="t" id="t0017b23"></a>漏。已得解脫，生解脫智：生死已盡，梵行已 <a class="t" id="t0017b24"></a>立，所作已辦，不受後有。</p>
<p><a class="t-linehead" id="t-linehead0017b24"></a>爾時，世尊於菴婆羅 <a class="t" id="t0017b25"></a>村，隨宜住已。</p>
<a class="t" id="t0017b26"></a>
<p><a class="t-linehead" id="t-linehead0017b26"></a>佛告阿難：「汝等皆嚴！當詣瞻婆村、揵茶村、 <a class="t" id="t0017b27"></a>婆梨婆村及詣負彌城。」對曰：「唯然！」即嚴衣 <a class="t" id="t0017b28"></a>鉢，與諸大眾侍從世尊，路由跋祇漸至他 <a class="t" id="t0017b29"></a>城，於負彌城北，止尸舍婆林。</p>
<p><a class="t-linehead" id="t-linehead0017b29"></a>佛告諸比丘： <a class="t" id="t0017c01"></a>「當與汝等說四大教法，諦聽！諦聽！善思念 <a class="t" id="t0017c02"></a>之。」</p>
<p><a class="t-linehead" id="t-linehead0017c02"></a>諸比丘言：「唯然！世尊！願樂欲聞。」</p>
<p>「何謂為 <a class="t" id="t0017c03"></a>四？若有比丘作如是言：『諸賢！我於彼村、彼 <a class="t" id="t0017c04"></a>城、彼國，躬從佛聞，躬受是教。』從其聞者， <a class="t" id="t0017c05"></a>不應不信，亦不應毀，當於諸經推其虛 <a class="t" id="t0017c06"></a>實，依律、依法究其本末。若其所言非經、非 <a class="t" id="t0017c07"></a>律、非法，當語彼言：『佛不說此，汝謬受耶！ <a class="t" id="t0017c08"></a>所以然者？我依諸經、依律、依法，汝先所 <a class="t" id="t0017c09"></a>言，與法相違。賢士！汝莫受持，莫為人說， <a class="t" id="t0017c10"></a>當捐捨之。』若其所言依經、依律、依法者， <a class="t" id="t0017c11"></a>當語彼言：『汝所言是真佛所說，所以然者？ <a class="t" id="t0017c12"></a>我依諸經、依律、依法，汝先所言，與法相應。 <a class="t" id="t0017c13"></a>賢士！汝當受持，廣為人說，慎勿捐捨。』此為 <a class="t" id="t0017c14"></a>第一大教法也。</p>
<p><a class="t-linehead" id="t-linehead0017c14"></a>「復次，比丘作如是言：『我於 <a class="t" id="t0017c15"></a>彼村、彼城、彼國，和合眾僧、多聞耆舊，親從其 <a class="t" id="t0017c16"></a>聞，親受是法、是律、是教。』從其聞者，不應不 <a class="t" id="t0017c17"></a>信，亦不應毀，當於諸經推其虛實，依法、 <a class="t" id="t0017c18"></a>依律究其本末，若其所言非經、非律、非法 <a class="t" id="t0017c19"></a>者，當語彼言：『佛不說此，汝於彼眾謬聽 <a class="t" id="t0017c20"></a>受耶！所以然者？我依諸經、依律、依法，汝 <a class="t" id="t0017c21"></a>先所言，與法相違。賢士！汝莫持此，莫為人 <a class="t" id="t0017c22"></a>說，當捐捨之。』若其所言依經、依律、依法 <a class="t" id="t0017c23"></a>者，當語彼言：『汝所言是真佛所說，所以者 <a class="t" id="t0017c24"></a>何？我依諸經、依律、依法，汝先所言，與法相 <a class="t" id="t0017c25"></a>應。賢士！汝當受持，廣為人說，慎勿捐捨。』此 <a class="t" id="t0017c26"></a>為第二大教法也。</p>
<p><a class="t-linehead" id="t-linehead0017c26"></a>「復次，比丘作如是言：『我 <a class="t" id="t0017c27"></a>於彼村、彼城、彼國，眾多比丘持法、持律、持 <a class="t" id="t0017c28"></a>律儀者，親從其聞，親受是法、是律、是教。』從 <a class="t" id="t0017c29"></a>其聞者，不應不信，亦不應毀，當於諸經 <a class="t" id="t0018a01"></a>推其虛實，依法、依律究其本末。若其所言 <a class="t" id="t0018a02"></a>非經、非律、非法者，當語彼言：『佛不說此， <a class="t" id="t0018a03"></a>汝於眾多比丘謬聽受耶！所以然者？我依 <a class="t" id="t0018a04"></a>諸經、依律、依法，汝先所言，與法相違。賢士！ <a class="t" id="t0018a05"></a>汝莫受持，莫為人說，當捐捨之。』若其所 <a class="t" id="t0018a06"></a>言依經、依律、依法者，當語彼言：『汝所言是 <a class="t" id="t0018a07"></a>真佛所說，所以然者？我依諸經、依律、依 <a class="t" id="t0018a08"></a>法，汝先所言，與法相應。賢士！汝當受持，廣 <a class="t" id="t0018a09"></a>為人說，慎勿捐捨。』是為第三大教法也。</p>
<p><a class="t-linehead" id="t-linehead0018a09"></a>「復 <a class="t" id="t0018a10"></a>次，比丘作如是言：『我於彼村、彼城、彼國，一 <a class="t" id="t0018a11"></a>比丘持法、持律、持律儀者，親從其聞，親受 <a class="t" id="t0018a12"></a>是法、是律、是教。』從其聞者，不應不信，亦不 <a class="t" id="t0018a13"></a>應毀，當於諸經推其虛實，依法、依律究 <a class="t" id="t0018a14"></a>其本末。若所言非經、非律、非法者，當語 <a class="t" id="t0018a15"></a>彼言：『佛不說此，汝於一比丘所謬聽受耶！ <a class="t" id="t0018a16"></a>所以然者？我依諸經、依法、依律，汝先所 <a class="t" id="t0018a17"></a>言，與法相違。賢士！汝莫受持，莫為人說， <a class="t" id="t0018a18"></a>當捐捨之。』若其所言依經、依律、依法者， <a class="t" id="t0018a19"></a>當語彼言：『汝所言是真佛所說，所以然者？ <a class="t" id="t0018a20"></a>我依諸經、依律、依法，汝先所言，與法相應。 <a class="t" id="t0018a21"></a>賢士！當勤受持，廣為人說，慎勿捐捨。』是為 <a class="t" id="t0018a22"></a>第四大教法也。」</p>
<a class="t" id="t0018a23"></a>
<p><a class="t-linehead" id="t-linehead0018a23"></a>爾時，世尊於負彌城隨宜住已，告賢者阿 <a class="t" id="t0018a24"></a>難俱詣波婆城，對曰：「唯然！」即嚴衣鉢，與 <a class="t" id="t0018a25"></a>諸大眾侍從世尊，路由末羅至波婆城闍 <a class="t" id="t0018a26"></a>頭園中。時，有工師子，名曰周那，聞佛從 <a class="t" id="t0018a27"></a>彼末羅來至此城，即自嚴服，至世尊所，頭 <a class="t" id="t0018a28"></a>面禮足，在一面坐。時，佛漸為周那說法正 <a class="t" id="t0018a29"></a>化，示教利喜，周那聞佛說法，信心歡喜，即 <a class="t" id="t0018b01"></a>請世尊明日舍食。時，佛默然受請。周那知 <a class="t" id="t0018b02"></a>佛許可，即從座起，禮佛而歸。尋於其夜供 <a class="t" id="t0018b03"></a>設飯食，明日時到，唯聖知時。</p>
<p><a class="t-linehead" id="t-linehead0018b03"></a>爾時，世尊法服 <a class="t" id="t0018b04"></a>持鉢，大眾圍遶，往詣其舍，就座而坐。是時， <a class="t" id="t0018b05"></a>周那尋設飲食，供佛及僧，別煮栴檀樹 <a class="t" id="t0018b06"></a>耳，世所奇珍，獨奉世尊。</p>
<p><a class="t-linehead" id="t-linehead0018b06"></a>佛告周那：「勿以 <a class="t" id="t0018b07"></a>此耳與諸比丘。」周那受教，不敢輙與。時，彼 <a class="t" id="t0018b08"></a>眾中有一長老比丘，晚暮出家，於其座上 <a class="t" id="t0018b09"></a>以餘器取。</p>
<p><a class="t-linehead" id="t-linehead0018b09"></a>爾時，周那見眾食訖，并除鉢 <a class="t" id="t0018b10"></a>器，行澡水畢，即於佛前以偈問曰：</p>
<a class="t" id="t0018b11"></a>
<blockquote class="gatha">
<p>「敢問大聖智，　　正覺二足尊， <a class="t" id="t0018b12"></a><br>
善御上調伏，　　世有幾沙門？」</p>
</blockquote>
<a class="t" id="t0018b13"></a>
<p><a class="t-linehead" id="t-linehead0018b13"></a>爾時，世尊以偈答曰：</p>
<a class="t" id="t0018b14"></a>
<blockquote class="gatha">
<p>「如汝所問者，　　沙門凡有四； <a class="t" id="t0018b15"></a><br>
志趣各不同，　　汝當識別之。 <a class="t" id="t0018b16"></a><br>
一行道殊勝，　　二善說道義， <a class="t" id="t0018b17"></a><br>
三依道生活，　　四為道作穢。 <a class="t" id="t0018b18"></a><br>
何謂道殊勝？　　善說於道義， <a class="t" id="t0018b19"></a><br>
依道而生活，　　有為道作穢？ <a class="t" id="t0018b20"></a><br>
能度恩愛 <span class="corr" title="[剌&gt;刺]">刺</span> ，　　入涅槃無疑； <a class="t" id="t0018b21"></a><br>
超越天人路，　　說此道殊勝。 <a class="t" id="t0018b22"></a><br>
善解第一義，　　說道無垢穢； <a class="t" id="t0018b23"></a><br>
慈仁決眾疑，　　是為善說道。 <a class="t" id="t0018b24"></a><br>
善敷演法句，　　依道以自生； <a class="t" id="t0018b25"></a><br>
遙望無垢場，　　名依道生活。 <a class="t" id="t0018b26"></a><br>
內懷於姧邪，　　外像如清白； <a class="t" id="t0018b27"></a><br>
虛誑無誠實，　　此為道作穢。 <a class="t" id="t0018b28"></a><br>
云何善惡俱？　　淨與不淨雜， <a class="t" id="t0018b29"></a><br>
相似現外好，　　如銅為金塗。 <a class="t" id="t0018c01"></a><br>
俗人遂見此，　　謂聖智弟子， <a class="t" id="t0018c02"></a><br>
餘者不盡爾，　　勿捨清淨信。 <a class="t" id="t0018c03"></a><br>
一人持大眾，　　內濁而外清； <a class="t" id="t0018c04"></a><br>
現閉姧邪迹，　　而實懷放蕩。 <a class="t" id="t0018c05"></a><br>
勿視外容貌，　　卒見便親敬； <a class="t" id="t0018c06"></a><br>
現閉姧邪迹，　　而實懷放蕩。」</p>
</blockquote>
<a class="t" id="t0018c07"></a>
<p><a class="t-linehead" id="t-linehead0018c07"></a>爾時，周那取一小座於佛前坐，佛漸為說法。 <a class="t" id="t0018c08"></a>示教利喜已，大眾圍遶，侍從而還。中路止一 <a class="t" id="t0018c09"></a>樹下，告阿難言：「吾患背痛，汝可敷座。」對 <a class="t" id="t0018c10"></a>曰：「唯然！」尋即敷座，世尊止息。時，阿難又敷一 <a class="t" id="t0018c11"></a>小座於佛前坐。</p>
<p><a class="t-linehead" id="t-linehead0018c11"></a>佛告阿難：「向者周那無悔 <a class="t" id="t0018c12"></a>恨意耶？設有此意，為由何生？」</p>
<p><a class="t-linehead" id="t-linehead0018c12"></a>阿難白佛 <a class="t" id="t0018c13"></a>言：「周那設供，無有福利。所以者何？如來最 <a class="t" id="t0018c14"></a>後於其舍食便取涅槃。」</p>
<p><a class="t-linehead" id="t-linehead0018c14"></a>佛告阿難：「勿作是 <a class="t" id="t0018c15"></a>言！勿作是言！今者周那為獲大利，為得壽 <a class="t" id="t0018c16"></a>命，得色，得力，得善名譽，生多財寶，死得 <a class="t" id="t0018c17"></a>生天，所欲自然。所以者何？佛初成道能施食 <a class="t" id="t0018c18"></a>者，佛臨滅度能施食者，此二功德正等無 <a class="t" id="t0018c19"></a>異。汝今可往語彼周那：『我親從佛聞，親受 <a class="t" id="t0018c20"></a>佛教，周那設食，今獲大利，得大果報。』」</p>
<p><a class="t-linehead" id="t-linehead0018c20"></a>時，阿 <a class="t" id="t0018c21"></a>難承佛教旨，即詣彼所，告周那曰：「我親從 <a class="t" id="t0018c22"></a>佛聞，親從佛受教，周那設食，今獲大利， <a class="t" id="t0018c23"></a>得大果報。所以然者？佛初得道能飯食者， <a class="t" id="t0018c24"></a>及臨滅度能飯食者，此二功德正等無 <a class="t" id="t0018c25"></a>異。」</p>
<a class="t" id="t0018c26"></a>
<blockquote class="gatha">
<p>周那舍食已，　　始聞如此言； <a class="t" id="t0018c27"></a><br>
如來患甚篤，　　壽行今將訖。 <a class="t" id="t0018c28"></a><br>
雖食栴檀耳，　　而患猶更增； <a class="t" id="t0018c29"></a><br>
抱病而涉路，　　漸向拘夷城。</p>
</blockquote>
<a class="t" id="t0019a01"></a>
<p><a class="t-linehead" id="t-linehead0019a01"></a>爾時，世尊即從座起，小復前行，詣一樹下，又 <a class="t" id="t0019a02"></a>告阿難：「吾背痛甚，汝可敷座。」</p>
<p><a class="t-linehead" id="t-linehead0019a02"></a>對曰：「唯然！」尋 <a class="t" id="t0019a03"></a>即敷座，如來止息。阿難禮佛足已，在一面 <a class="t" id="t0019a04"></a>坐。</p>
<p><a class="t-linehead" id="t-linehead0019a04"></a>時，有阿羅漢弟子，名曰福貴，於拘夷那 <a class="t" id="t0019a05"></a>竭城向波婆城，中路見佛在一樹下，容貌 <a class="t" id="t0019a06"></a>端正，諸根寂定，得上調意第一寂滅。譬如 <a class="t" id="t0019a07"></a>大龍，亦如澄水，清淨無穢，見已歡喜，善心生 <a class="t" id="t0019a08"></a>焉。即到佛所，頭面禮足，在一面坐，而白佛 <a class="t" id="t0019a09"></a>言：「世尊！出家之人在清淨處，慕樂閑居，甚 <a class="t" id="t0019a10"></a>奇特也。有五百乘車經過其邊，而不聞見， <a class="t" id="t0019a11"></a>我師一時在拘夷那竭城、波婆城，二城中間 <a class="t" id="t0019a12"></a>道側樹下，靜默而坐，時有五百乘車經過 <a class="t" id="t0019a13"></a>其邊，車聲轟轟覺而不聞。是時，有人來問 <a class="t" id="t0019a14"></a>我師：『向群車過，寧見不耶？』對曰：『不見！』又問： <a class="t" id="t0019a15"></a>『聞耶？』對曰：『不聞！』又問：『汝在此耶？在餘處 <a class="t" id="t0019a16"></a>耶？』答曰：『在此！』又問：『汝醒悟耶？』答曰：『醒悟！』又 <a class="t" id="t0019a17"></a>問：『汝為覺寐？』答曰：『不寐！』彼人默念：『是希有 <a class="t" id="t0019a18"></a>也！出家之人專精乃爾，車聲轟轟覺而不聞。』 <a class="t" id="t0019a19"></a>即語我師曰：『向有五百乘車從此道過，車 <a class="t" id="t0019a20"></a>聲振動，尚自不聞，豈他聞哉！』即為作禮， <a class="t" id="t0019a21"></a>歡喜而去。」</p>
<p><a class="t-linehead" id="t-linehead0019a21"></a>佛告福貴：「我今問汝，隨意所 <a class="t" id="t0019a22"></a>答，群車振動覺而不聞，雷動天地覺而不 <a class="t" id="t0019a23"></a>聞，何者為難？」</p>
<p><a class="t-linehead" id="t-linehead0019a23"></a>福貴白佛言：「千萬車聲，豈等 <a class="t" id="t0019a24"></a>雷電？不聞車聲未足為難，雷動天地覺而 <a class="t" id="t0019a25"></a>不聞，斯乃為難。」</p>
<p><a class="t-linehead" id="t-linehead0019a25"></a>佛告福貴：「我於一時遊 <a class="t" id="t0019a26"></a>阿越村，在一草廬。時有異雲暴起，雷電霹 <a class="t" id="t0019a27"></a>靂，殺四特牛、耕者兄弟二人，人眾大聚。時， <a class="t" id="t0019a28"></a>我出草廬，彷徉經行，彼大眾中有一人來 <a class="t" id="t0019a29"></a>至我所，頭面禮足，隨我經行，我知而故問：『彼 <a class="t" id="t0019b01"></a>大眾聚何所為耶？』其人即問：『佛向在何所？ <a class="t" id="t0019b02"></a>為覺寐耶？』答曰：『在此！時，不寐也。』其人亦歎 <a class="t" id="t0019b03"></a>希聞得定如佛者也，雷電霹靂，聲聒天地， <a class="t" id="t0019b04"></a>而獨寂定覺而不聞。乃白佛言：『向有異雲 <a class="t" id="t0019b05"></a>暴起，雷電霹靂，殺四特牛、耕者兄弟二人，彼 <a class="t" id="t0019b06"></a>大眾聚，其正為此。』其人心悅即得法喜，禮 <a class="t" id="t0019b07"></a>佛而去。」</p>
<p><a class="t-linehead" id="t-linehead0019b07"></a>爾時，福貴被二黃疊，價直百千，即 <a class="t" id="t0019b08"></a>從座起，長跪叉手而白佛言：「今以此疊奉 <a class="t" id="t0019b09"></a>上世尊，願垂納受。」</p>
<p><a class="t-linehead" id="t-linehead0019b09"></a>佛告福貴：「汝以一疊施 <a class="t" id="t0019b10"></a>我，一施阿難。」爾時，福貴承佛教旨，一奉如 <a class="t" id="t0019b11"></a>來，一施阿難。佛愍彼故，即為納受。時，福貴 <a class="t" id="t0019b12"></a>禮佛足已，於一面坐，佛漸為說法，示教利 <a class="t" id="t0019b13"></a>喜：施論、戒論、生天之論，欲為大患、不淨、穢污， <a class="t" id="t0019b14"></a>上漏為礙，出要為上。</p>
<p><a class="t-linehead" id="t-linehead0019b14"></a>時，佛知福貴意，歡喜 <a class="t" id="t0019b15"></a>柔軟，無諸蓋、纏，易可開化，如諸佛常法，即 <a class="t" id="t0019b16"></a>為福貴說苦聖諦，苦集、苦滅、苦出要諦。時， <a class="t" id="t0019b17"></a>福貴信心清淨，譬如淨潔白疊，易為受色， <a class="t" id="t0019b18"></a>即於座上遠塵離垢，諸法法眼生，見法得 <a class="t" id="t0019b19"></a>法，決定正住，不墮惡道，成就無畏，而白佛 <a class="t" id="t0019b20"></a>言：「我今歸依佛！歸依法！歸依僧！唯願如 <a class="t" id="t0019b21"></a>來聽我於正法中為優婆塞，自今已後，盡 <a class="t" id="t0019b22"></a>壽不殺、不盜、不婬、不欺、不飲酒，唯願世尊聽 <a class="t" id="t0019b23"></a>我於正法中為優婆塞。」</p>
<p><a class="t-linehead" id="t-linehead0019b23"></a>又白佛言：「世尊！遊 <a class="t" id="t0019b24"></a>化若詣波婆城，唯願屈意過貧聚中。所以 <a class="t" id="t0019b25"></a>然者？欲盡家所有飲食、牀臥、衣服、湯藥，奉獻 <a class="t" id="t0019b26"></a>世尊，世尊受已，家內獲安。」</p>
<p><a class="t-linehead" id="t-linehead0019b26"></a>佛言：「汝所言 <a class="t" id="t0019b27"></a>善！」</p>
<p><a class="t-linehead" id="t-linehead0019b27"></a>爾時，世尊為福貴說法，示教利喜已。即 <a class="t" id="t0019b28"></a>從座起，頭面禮足，歡喜而去。其去未久，阿難 <a class="t" id="t0019b29"></a>尋以黃疊奉上如來，如來哀愍，即為受之， <a class="t" id="t0019c01"></a>被於身上。爾時，世尊顏貌從容，威光熾盛，諸 <a class="t" id="t0019c02"></a>根清淨，面色和悅。阿難見已，默自思念：「自我 <a class="t" id="t0019c03"></a>得侍二十五年，未曾見佛面色光澤，發明 <a class="t" id="t0019c04"></a>如今。」即從座起，右膝著地，叉手合掌，前白 <a class="t" id="t0019c05"></a>佛言：「自我得侍二十五年，未曾見佛光色 <a class="t" id="t0019c06"></a>如今，不審何緣？願聞其意！」</p>
<p><a class="t-linehead" id="t-linehead0019c06"></a>佛告阿難： <a class="t" id="t0019c07"></a>「有二因緣，如來光色有殊於常：一者佛初得 <a class="t" id="t0019c08"></a>道，成無上正真覺時；二者臨欲滅度，捨於 <a class="t" id="t0019c09"></a>性命般涅槃時。阿難！以此二緣，光色殊常。」 <a class="t" id="t0019c10"></a>爾時，世尊即說頌曰：</p>
<a class="t" id="t0019c11"></a>
<blockquote class="gatha">
<p>「金色衣光悅，　　細軟極鮮淨； <a class="t" id="t0019c12"></a><br>
福貴奉世尊，　　如雪白毫光。」</p>
</blockquote>
<a class="t" id="t0019c13"></a>
<p><a class="t-linehead" id="t-linehead0019c13"></a>佛命阿難：「吾渴欲飲，汝取水來。」</p>
<p>阿難白言： <a class="t" id="t0019c14"></a>「向有五百乘車於上流渡，水濁未清，可以 <a class="t" id="t0019c15"></a>洗足，不中飲也。」</p>
<p><a class="t-linehead" id="t-linehead0019c15"></a>如是三勅：「阿難！汝取水 <a class="t" id="t0019c16"></a>來。」</p>
<p><a class="t-linehead" id="t-linehead0019c16"></a>阿難白言：「今拘孫河去此不遠，清冷可 <a class="t" id="t0019c17"></a>飲，亦可澡浴。」</p>
<p><a class="t-linehead" id="t-linehead0019c17"></a>時，有鬼神居在雪山，篤信 <a class="t" id="t0019c18"></a>佛道，即以鉢盛八種淨水，奉上世尊。佛愍彼 <a class="t" id="t0019c19"></a>故，尋為受之，而說頌曰：</p>
<a class="t" id="t0019c20"></a>
<blockquote class="gatha">
<p>「佛以八種音，　　勅阿難取水， <a class="t" id="t0019c21"></a><br>
吾渴今欲飲，　　飲已詣拘尸； <a class="t" id="t0019c22"></a><br>
柔軟和雅音，　　所言悅眾心。 <a class="t" id="t0019c23"></a><br>
給侍佛左右，　　尋白於世尊： <a class="t" id="t0019c24"></a><br>
向有五百車，　　截流渡彼岸， <a class="t" id="t0019c25"></a><br>
渾濁於此水，　　飲恐不便身； <a class="t" id="t0019c26"></a><br>
拘留河不遠，　　水美甚清冷； <a class="t" id="t0019c27"></a><br>
往彼可取飲，　　亦可澡浴身。 <a class="t" id="t0019c28"></a><br>
雪山有鬼神，　　奉上如來水； <a class="t" id="t0019c29"></a><br>
飲已威勢強，　　眾中師子步。 <a class="t" id="t0020a01"></a><br>
其水神龍居，　　清澄無濁穢； <a class="t" id="t0020a02"></a><br>
聖顏如雪山，　　安詳度拘孫。」</p>
</blockquote>
<a class="t" id="t0020a03"></a>
<p><a class="t-linehead" id="t-linehead0020a03"></a>爾時，世尊即詣拘孫河，飲已澡浴，與眾而去。 <a class="t" id="t0020a04"></a>中路止息在一樹下，告周那曰：「汝取僧伽 <a class="t" id="t0020a05"></a>梨四牒而敷，吾患背痛，欲暫止息。」周那 <a class="t" id="t0020a06"></a>受教，敷置已訖，佛坐其上。周那禮已，於一 <a class="t" id="t0020a07"></a>面坐，而白佛言：「我欲般涅槃！我欲般涅槃！」</p>
<a class="t" id="t0020a08"></a>
<p><a class="t-linehead" id="t-linehead0020a08"></a>佛告之曰：「宜知是時。」於是，周那即於佛前 <a class="t" id="t0020a09"></a>便般涅槃，佛時頌曰：</p>
<a class="t" id="t0020a10"></a>
<blockquote class="gatha">
<p>「佛趣拘孫河，　　清涼無濁穢， <a class="t" id="t0020a11"></a><br>
人中尊入水，　　澡浴度彼岸。 <a class="t" id="t0020a12"></a><br>
大眾之原首，　　教勅於周那： <a class="t" id="t0020a13"></a><br>
吾今身疲極，　　汝速敷臥具； <a class="t" id="t0020a14"></a><br>
周那尋受教，　　四牒衣而敷； <a class="t" id="t0020a15"></a><br>
如來既止息，　　周那於前坐。 <a class="t" id="t0020a16"></a><br>
即白於世尊：　　我欲取滅度， <a class="t" id="t0020a17"></a><br>
無愛無憎處，　　今當到彼方。 <a class="t" id="t0020a18"></a><br>
無量功德海，　　最勝告彼曰： <a class="t" id="t0020a19"></a><br>
汝所作已 <span class="corr" title="[辨&gt;辦]">辦</span> ，　　今宜知是時。 <a class="t" id="t0020a20"></a><br>
見佛已聽許，　　周那倍精勤； <a class="t" id="t0020a21"></a><br>
滅行無有餘，　　如燈盡火滅。」</p>
</blockquote>
<a class="t" id="t0020a22"></a>
<p><a class="t-linehead" id="t-linehead0020a22"></a>時，阿難即從座起，前白佛言：「佛滅度後，葬法 <a class="t" id="t0020a23"></a>云何？」</p>
<p><a class="t-linehead" id="t-linehead0020a23"></a>佛告阿難：「汝且默然，思汝所業，諸清 <a class="t" id="t0020a24"></a>信士自樂為之。」</p>
<p><a class="t-linehead" id="t-linehead0020a24"></a>時，阿難復重三啟：「佛滅度後， <a class="t" id="t0020a25"></a>葬法云何？」</p>
<p><a class="t-linehead" id="t-linehead0020a25"></a>佛言：「欲知葬法者，當如轉輪聖 <a class="t" id="t0020a26"></a>王。」</p>
<p><a class="t-linehead" id="t-linehead0020a26"></a>阿難又白：「轉輪聖王葬法云何？」</p>
<p>佛告阿 <a class="t" id="t0020a27"></a>難：「聖王葬法，先以香湯洗浴其體，以新劫 <a class="t" id="t0020a28"></a>貝周遍纏身，以五百張疊次如纏之。內身 <a class="t" id="t0020a29"></a>金棺灌以麻油畢，舉金棺置於第二大鐵 <a class="t" id="t0020b01"></a>槨中，栴檀香槨次重於外，積眾名香，厚衣 <a class="t" id="t0020b02"></a>其上而闍維之。訖收舍利，於四衢道起立 <a class="t" id="t0020b03"></a>塔廟，表剎懸繒，使國行人皆見法王塔，思 <a class="t" id="t0020b04"></a>慕正化，多所饒益。阿難！汝欲葬我，先以 <a class="t" id="t0020b05"></a>香湯洗浴，用新劫貝周遍纏身，以五百張 <a class="t" id="t0020b06"></a>疊次如纏之。內身金棺灌以麻油畢，舉 <a class="t" id="t0020b07"></a>金棺置於第二大鐵槨中，旃檀香槨次重於 <a class="t" id="t0020b08"></a>外，積眾名香，厚衣其上而闍維之。訖收舍 <a class="t" id="t0020b09"></a>利，於四衢道起立塔廟，表剎懸繒，使諸行 <a class="t" id="t0020b10"></a>人皆見佛塔，思慕如來法王道化，生獲福 <a class="t" id="t0020b11"></a>利，死得上天。」於時，世尊重觀此義，而說頌 <a class="t" id="t0020b12"></a>曰：</p>
<a class="t" id="t0020b13"></a>
<blockquote class="gatha">
<p>「阿難從坐起，　　長跪白世尊， <a class="t" id="t0020b14"></a><br>
如來滅度後，　　當以何法葬？ <a class="t" id="t0020b15"></a><br>
阿難汝且默，　　思惟汝所行； <a class="t" id="t0020b16"></a><br>
國內諸清信，　　自當樂為之。 <a class="t" id="t0020b17"></a><br>
阿難三請已，　　佛說轉輪葬， <a class="t" id="t0020b18"></a><br>
欲葬如來身，　　疊裹內棺槨； <a class="t" id="t0020b19"></a><br>
四衢起塔廟，　　為利益眾生， <a class="t" id="t0020b20"></a><br>
諸有禮敬者，　　皆獲無量福。」</p>
</blockquote>
<a class="t" id="t0020b21"></a>
<p><a class="t-linehead" id="t-linehead0020b21"></a>佛告阿難：「天下有四種人，應得起塔，香 <a class="t" id="t0020b22"></a>花繒蓋，伎樂供養。何等為四？一者如來應 <a class="t" id="t0020b23"></a>得起塔，二者辟支佛，三者聲聞人，四者轉輪 <a class="t" id="t0020b24"></a>王。阿難！此四種人應得起塔，香華繒蓋，伎 <a class="t" id="t0020b25"></a>樂供養。」爾時，世尊以偈 <span class="corr" title="[說&gt;頌] cf.【麗】">頌</span> 曰：</p>
<a class="t" id="t0020b26"></a>
<blockquote class="gatha">
<p>「佛應第一塔，　　辟支佛聲聞， <a class="t" id="t0020b27"></a><br>
及轉輪聖王，　　典領四域主。 <a class="t" id="t0020b28"></a><br>
斯四應供養，　　如來之所記， <a class="t" id="t0020b29"></a><br>
佛、辟支、聲聞，　　及轉輪王塔。」</p>
</blockquote>
<a class="t" id="t0020c01"></a>
<p><a class="t-linehead" id="t-linehead0020c01"></a>爾時，世尊告阿難：「俱詣拘尸城，末羅雙樹 <a class="t" id="t0020c02"></a>間。」</p>
<p><a class="t-linehead" id="t-linehead0020c02"></a>對曰：「唯然！」即與大眾圍遶世尊，在道而 <a class="t" id="t0020c03"></a>行。</p>
<p><a class="t-linehead" id="t-linehead0020c03"></a>有一梵志從拘尸城趣波婆城，中路遙 <a class="t" id="t0020c04"></a>見世尊顏貌端正，諸根寂定，見已歡喜，善心 <a class="t" id="t0020c05"></a>自生，前至佛所，問訊訖，一面住，而白佛言： <a class="t" id="t0020c06"></a>「我所居村去此不遠，唯願瞿曇於彼止宿， <a class="t" id="t0020c07"></a>清旦食已，然後趣城。」佛告梵志：「且止！且止！ <a class="t" id="t0020c08"></a>汝今便為供養我已。」</p>
<p><a class="t-linehead" id="t-linehead0020c08"></a>時，梵志慇懃三請，佛 <a class="t" id="t0020c09"></a>答如初，又告梵志：「阿難在後，汝可語意。」</p>
<p><a class="t-linehead" id="t-linehead0020c09"></a>時， <a class="t" id="t0020c10"></a>梵志聞佛教已，即詣阿難，問訊已，於一面 <a class="t" id="t0020c11"></a>立，白阿難言：「我所居村去此不遠，欲屈 <a class="t" id="t0020c12"></a>瞿曇於彼止宿，清旦食已，然後趣城。」</p>
<p><a class="t-linehead" id="t-linehead0020c12"></a>阿難 <a class="t" id="t0020c13"></a>報曰：「止！止！梵志！汝今已為得供養已。」</p>
<p><a class="t-linehead" id="t-linehead0020c13"></a>梵志 <a class="t" id="t0020c14"></a>復請，慇懃至三，阿難答曰：「時既暑熱，彼村遠 <a class="t" id="t0020c15"></a>逈，世尊疲極，不足勞嬈。」</p>
<p><a class="t-linehead" id="t-linehead0020c15"></a>爾時，世尊觀此義 <a class="t" id="t0020c16"></a>已，即說頌曰：</p>
<a class="t" id="t0020c17"></a>
<blockquote class="gatha">
<p>「淨眼前進路，　　疲極向雙樹； <a class="t" id="t0020c18"></a><br>
梵志遙見佛，　　速詣而 <span class="gaiji">稽 <!--gaiji,稽,1[(禾*尤)/上/日],2&#x25873;,3--></span>首， <a class="t" id="t0020c19"></a><br>
我村今在近，　　哀愍留一宿； <a class="t" id="t0020c20"></a><br>
清旦設微供，　　然後向彼城。 <a class="t" id="t0020c21"></a><br>
梵志我身倦，　　道遠不能過； <a class="t" id="t0020c22"></a><br>
監藏者在後，　　汝可住語意。 <a class="t" id="t0020c23"></a><br>
承佛教旨已，　　即詣阿難所： <a class="t" id="t0020c24"></a><br>
唯願至我村，　　清旦食已去。 <a class="t" id="t0020c25"></a><br>
阿難曰止止，　　時熱不相赴。 <a class="t" id="t0020c26"></a><br>
三請不遂願，　　憂惱不悅樂。 <a class="t" id="t0020c27"></a><br>
咄此有為法，　　流遷不常住； <a class="t" id="t0020c28"></a><br>
今於雙樹間，　　滅我無漏身。 <a class="t" id="t0020c29"></a><br>
佛、辟支、聲聞，　　一切皆歸滅； <a class="t" id="t0021a01"></a><br>
無常無撰擇，　　如火焚山林。」</p>
</blockquote>
<a class="t" id="t0021a02"></a>
<p><a class="t-linehead" id="t-linehead0021a02"></a>爾時，世尊入拘尸城，向本生處末羅雙樹間， <a class="t" id="t0021a03"></a>告阿難曰：「汝為如來於雙樹間敷置牀 <a class="t" id="t0021a04"></a>座，使頭北首，面向西方。所以然者？吾法 <a class="t" id="t0021a05"></a>流布，當久住北方。」</p>
<p><a class="t-linehead" id="t-linehead0021a05"></a>對曰：「唯然！」即敷座，令 <a class="t" id="t0021a06"></a>北首。</p>
<p><a class="t-linehead" id="t-linehead0021a06"></a>爾時，世尊自四牒僧伽梨，偃右脇 <a class="t" id="t0021a07"></a>如師子王，累足而臥。</p>
<p><a class="t-linehead" id="t-linehead0021a07"></a>時，雙樹間所有鬼神 <a class="t" id="t0021a08"></a>篤信佛者，以非時花布散于地。爾時，世尊 <a class="t" id="t0021a09"></a>告阿難曰：「此雙樹神以非時華供養於我， <a class="t" id="t0021a10"></a>此非供養如來。」</p>
<p><a class="t-linehead" id="t-linehead0021a10"></a>阿難白言：「云何名為供養 <a class="t" id="t0021a11"></a>如來？」</p>
<p><a class="t-linehead" id="t-linehead0021a11"></a>佛語阿難：「人能受法，能行法者，斯乃名 <a class="t" id="t0021a12"></a>曰供養如來。」佛觀此義，而說頌曰：</p>
<a class="t" id="t0021a13"></a>
<blockquote class="gatha">
<p>「佛在雙樹間，　　偃臥心不亂； <a class="t" id="t0021a14"></a><br>
樹神心清淨，　　以花散佛上。 <a class="t" id="t0021a15"></a><br>
阿難白佛言：　　云何名供養？ <a class="t" id="t0021a16"></a><br>
受法而能行，　　覺華而為供。 <a class="t" id="t0021a17"></a><br>
紫金華如輪，　　散佛未為供； <a class="t" id="t0021a18"></a><br>
陰、界、入無我，　　乃名第一供。」</p>
</blockquote>
<a class="t" id="t0021a19"></a>
<p><a class="t-linehead" id="t-linehead0021a19"></a>爾時，梵摩那在於佛前執扇扇佛，佛言：「汝 <a class="t" id="t0021a20"></a>却，勿在吾前。」</p>
<p><a class="t-linehead" id="t-linehead0021a20"></a>時，阿難默自思念：「此梵摩那 <a class="t" id="t0021a21"></a>常在佛左右，供給所須，當尊敬如來，視無 <a class="t" id="t0021a22"></a>厭足。今者末後須其瞻視，乃命使却，意將 <a class="t" id="t0021a23"></a>何因？」於是，阿難即整衣服，前白佛言：「此梵 <a class="t" id="t0021a24"></a>摩那常在佛左右，供給所須，當尊敬如來， <a class="t" id="t0021a25"></a>視無厭足。今者末後須其瞻視，而命使却， <a class="t" id="t0021a26"></a>將有何因？」</p>
<p><a class="t-linehead" id="t-linehead0021a26"></a>佛告阿難：「此拘尸城外有十二 <a class="t" id="t0021a27"></a>由旬，皆是諸大神天之所居宅，無空缺處。 <a class="t" id="t0021a28"></a>此諸大神皆嫌此比丘當佛前立：『今佛末 <a class="t" id="t0021a29"></a>後垂當滅度，吾等諸神，冀一奉覲，而此比 <a class="t" id="t0021b01"></a>丘有大威德，光明暎蔽，使我曹等不得親 <a class="t" id="t0021b02"></a>近禮拜供養。』阿難！我以是緣，故命使却。」</p>
<p><a class="t-linehead" id="t-linehead0021b02"></a>阿 <a class="t" id="t0021b03"></a>難白佛：「此尊比丘本積何德，修何行業，今 <a class="t" id="t0021b04"></a>者威德乃如是乎？」</p>
<p><a class="t-linehead" id="t-linehead0021b04"></a>佛告阿難：「乃往過去久遠 <a class="t" id="t0021b05"></a>九十一劫，時世有佛，名毗婆尸，時此比丘以 <a class="t" id="t0021b06"></a>歡喜心，手執草炬，以照彼塔，由此因緣，使 <a class="t" id="t0021b07"></a>今威光上徹二十八天，諸天神光所不能 <a class="t" id="t0021b08"></a>及。」</p>
<p><a class="t-linehead" id="t-linehead0021b08"></a>爾時，阿難即從座起，偏袒右肩，長跪叉 <a class="t" id="t0021b09"></a>手而白佛言：「莫於此鄙陋小城荒毀之土 <a class="t" id="t0021b10"></a>取滅度也。所以者何？更有大國——瞻婆大國、 <a class="t" id="t0021b11"></a>毗舍離國、王舍城、婆祇國、舍衛國、迦維羅衛 <a class="t" id="t0021b12"></a>國、波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國，其土人民眾多，信樂佛法，佛 <a class="t" id="t0021b13"></a>滅度已，必能恭敬供養舍利。」</p>
<p><a class="t-linehead" id="t-linehead0021b13"></a>佛言：「止！止！勿 <a class="t" id="t0021b14"></a>造斯觀，無謂此土以為鄙陋。所以者何？ <a class="t" id="t0021b15"></a>昔者，此國有王名大善見，此城時名拘 <a class="t" id="t0021b16"></a>舍婆提，大王之都城，長四百八十里，廣二百 <a class="t" id="t0021b17"></a>八十里。是時，穀米豐賤，人民熾盛，其城七重， <a class="t" id="t0021b18"></a>遶城欄楯亦復七重，彫文刻鏤，間懸寶鈴。其 <a class="t" id="t0021b19"></a>城下基深三仞，高十二仞，城上樓觀高十二 <a class="t" id="t0021b20"></a>仞，柱圍三仞，金城銀門，銀城金門；琉璃城 <a class="t" id="t0021b21"></a>水精門，水精城琉璃門。</p>
<p><a class="t-linehead" id="t-linehead0021b21"></a>「其城周圓四寶莊 <a class="t" id="t0021b22"></a>嚴，間錯欄楯亦以四寶。金樓銀鈴，銀樓金 <a class="t" id="t0021b23"></a>鈴，寶壍七重，中生蓮花：優鉢羅花、鉢頭摩花、 <a class="t" id="t0021b24"></a>俱物頭花、分陀利花。下有金沙布現其底， <a class="t" id="t0021b25"></a>俠道兩邊生多隣娑樹，其金樹者，銀葉花 <a class="t" id="t0021b26"></a>實；其銀樹者，金葉花實；水精樹者，琉璃花 <a class="t" id="t0021b27"></a>實；琉璃樹者，水精花實。多隣樹間有眾浴池， <a class="t" id="t0021b28"></a>清流深潭，潔淨無穢，以四寶塼間砌其邊。 <a class="t" id="t0021b29"></a>金梯銀蹬，銀梯金蹬，琉璃梯金蹬，琉璃梯 <a class="t" id="t0021c01"></a>陛水精為蹬，水精梯陛琉璃為蹬。周匝欄 <a class="t" id="t0021c02"></a>楯，遼遶相承，其城處處生多隣樹，其金樹 <a class="t" id="t0021c03"></a>者，銀葉花實，其銀樹者，金葉花實，水精樹者， <a class="t" id="t0021c04"></a> <span class="corr" title="[瑠&gt;琉] cf.【麗】">琉</span> 璃花實， <span class="corr" title="[瑠&gt;琉] cf.【麗】">琉</span> 璃樹者，水精花實。樹間亦有四 <a class="t" id="t0021c05"></a>種寶池，生四種花。街巷齊整，行伍相當，風 <a class="t" id="t0021c06"></a>吹眾花，紛紛路側。微風四起，吹諸寶樹，出 <a class="t" id="t0021c07"></a>柔軟音，猶如天樂。其國人民，男女大小，共 <a class="t" id="t0021c08"></a>遊樹間，以自娛樂。其國常有十種聲：貝聲、 <a class="t" id="t0021c09"></a>鼓聲、波羅聲、歌聲、舞聲、吹聲、象聲、馬聲、車聲、飲 <a class="t" id="t0021c10"></a>食戲笑聲。</p>
<p><a class="t-linehead" id="t-linehead0021c10"></a>「爾時，大善見王七寶具足，王有四 <a class="t" id="t0021c11"></a>德，主四天下。何謂七寶？一、金輪寶，二、白象 <a class="t" id="t0021c12"></a>寶，三、紺馬寶，四、神珠寶，五、玉女寶，六、居士寶， <a class="t" id="t0021c13"></a>七、主兵寶。云何善見大王成就金輪寶？王常 <a class="t" id="t0021c14"></a>以十五日月滿時，沐浴香湯，昇高殿上，婇女 <a class="t" id="t0021c15"></a>圍遶，自然輪寶忽現在前，輪有千輻，光色 <a class="t" id="t0021c16"></a>具足，天匠所造，非世所有，真金所成，輪徑 <a class="t" id="t0021c17"></a>丈四。大善見王默自念言：『我曾從先宿諸 <a class="t" id="t0021c18"></a>舊聞如是語：剎利王水澆頭種，以十五日 <a class="t" id="t0021c19"></a>月滿時，沐浴香湯，昇寶殿上，婇女圍遶，自 <a class="t" id="t0021c20"></a>然金輪忽現在前，輪有千輻，光色具足，天 <a class="t" id="t0021c21"></a>匠所造，非世所有，真金所成，輪徑丈四，是 <a class="t" id="t0021c22"></a>則名為轉輪聖王。今此輪現，將無是耶？今 <a class="t" id="t0021c23"></a>我寧可試此輪寶。』</p>
<p><a class="t-linehead" id="t-linehead0021c23"></a>「時，大善見王即召四兵， <a class="t" id="t0021c24"></a>向金輪寶偏露右臂，右膝著地，以右手 <a class="t" id="t0021c25"></a>摩抆金輪，語言：『汝向東方，如法而轉，勿違 <a class="t" id="t0021c26"></a>常則。』輪即東轉。時，善見王即將四兵隨其 <a class="t" id="t0021c27"></a>後行，金輪寶前有四神引導，輪所住處，王 <a class="t" id="t0021c28"></a>即止駕。爾時，東方諸小國王見大王至，以 <a class="t" id="t0021c29"></a>金鉢盛銀粟，銀鉢盛金粟，來趣王所，拜首 <a class="t" id="t0022a01"></a>白言：『善來，大王！今此東方土地豐樂，人民熾 <a class="t" id="t0022a02"></a>盛，志性仁和，慈孝中順。唯願聖王於此治 <a class="t" id="t0022a03"></a>政，我等當給使左右，承受所宜。』當時，善 <a class="t" id="t0022a04"></a>見大王語小王言：『止！止！諸賢！汝等則為供 <a class="t" id="t0022a05"></a>養我已，但當以正法治，勿使偏枉，無 <a class="t" id="t0022a06"></a>令國內有非法行，此即名曰我之所治。』</p>
<p><a class="t-linehead" id="t-linehead0022a06"></a>「時， <a class="t" id="t0022a07"></a>諸小王聞此教已，即從大王巡行諸國，至 <a class="t" id="t0022a08"></a>東海表；次行南方、西方、北方，隨輪所至，其 <a class="t" id="t0022a09"></a>諸國王各獻國土，如東方諸小王。此時，善 <a class="t" id="t0022a10"></a>見王既隨金輪，周行四海，以道開化，安慰民 <a class="t" id="t0022a11"></a>庶已，還本國拘舍婆城。時，金輪寶在宮門 <a class="t" id="t0022a12"></a>上虛空中住，大善見王踊躍而言：『此金輪 <a class="t" id="t0022a13"></a>寶真為我瑞，我今真為轉輪聖王。』是為金 <a class="t" id="t0022a14"></a>輪寶成就。</p>
<p><a class="t-linehead" id="t-linehead0022a14"></a>「云何善見大王成就白象寶？時，善 <a class="t" id="t0022a15"></a>見大王清旦在正殿上坐，自然象寶忽現在 <a class="t" id="t0022a16"></a>前，其毛純白，七處平住，力能飛行，其首雜色， <a class="t" id="t0022a17"></a>六牙纖 <span class="gaiji">傭 <!--gaiji,傭,1[月*庸],2&#x267DB;,3--></span>，真金間填。時，王見已，念言：『此象賢 <a class="t" id="t0022a18"></a>良，若善調者，可中御乘。』即試調習，諸能悉備。 <a class="t" id="t0022a19"></a>時，善見大王欲自試象，即乘其上，清旦出 <a class="t" id="t0022a20"></a>城，周行四海，食時已還。時，善見王踊躍而言： <a class="t" id="t0022a21"></a>『此白象寶真為我瑞，我今真為轉輪聖王。』是 <a class="t" id="t0022a22"></a>為象寶成就。</p>
<p><a class="t-linehead" id="t-linehead0022a22"></a>「云何善見大王成就馬寶？時，善 <a class="t" id="t0022a23"></a>見大王清旦在正殿上坐，自然馬寶忽現在 <a class="t" id="t0022a24"></a>前，紺青色，朱髦尾，頭頸如象，力能飛行。 <a class="t" id="t0022a25"></a>時，王見已，念言：『此馬賢良，若善調者，可中 <a class="t" id="t0022a26"></a>御乘。』即試調習，諸能悉備。時，善見王欲自試 <a class="t" id="t0022a27"></a>馬寶，即乘其上，清旦出城，周行四海，食時 <a class="t" id="t0022a28"></a>已還。時，善見王踊躍而言：『此紺馬寶真為我 <a class="t" id="t0022a29"></a>瑞，我今真為轉輪聖王。』是為紺馬寶成就。</p>
<a class="t" id="t0022b01"></a>
<p><a class="t-linehead" id="t-linehead0022b01"></a>「云何善見大王神珠寶成就？時，善見大王於 <a class="t" id="t0022b02"></a>清旦在正殿上坐，自然神珠忽現在前，質 <a class="t" id="t0022b03"></a>色清徹，無有瑕穢。時，王見已，言：『此珠妙好， <a class="t" id="t0022b04"></a>若有光明，可照宮內。』時，善見王欲試此珠， <a class="t" id="t0022b05"></a>即召四兵，以此寶珠置高幢上，於夜冥中 <a class="t" id="t0022b06"></a>齎幢出城，其珠光明，照諸軍眾，猶如晝 <a class="t" id="t0022b07"></a>日。於軍眾外周匝，復能照一由旬。現城中人 <a class="t" id="t0022b08"></a>皆起作務，謂為是晝。時，王善見踊躍而言： <a class="t" id="t0022b09"></a>『今此神珠真為我瑞，我今真為轉輪聖王。』 <a class="t" id="t0022b10"></a>是為神珠寶成就。</p>
<p><a class="t-linehead" id="t-linehead0022b10"></a>「云何善見大王成就玉女 <a class="t" id="t0022b11"></a>寶？時，玉女寶忽然出現，顏色從容，面貌端 <a class="t" id="t0022b12"></a>正，不長不短，不麤不細，不白不黑，不剛不柔， <a class="t" id="t0022b13"></a>冬則身溫，夏則身涼，舉身毛孔出栴檀香，口 <a class="t" id="t0022b14"></a>出優鉢羅華香，言語柔軟，舉動安詳，先起 <a class="t" id="t0022b15"></a>後坐，不失宜則。時，王善見清淨無著，心不 <a class="t" id="t0022b16"></a>暫念，況復親近。時，王善見踊躍而言：『此玉女 <a class="t" id="t0022b17"></a>寶真為我瑞，我今真為轉輪聖王。』是為玉 <a class="t" id="t0022b18"></a>女寶成就。</p>
<p><a class="t-linehead" id="t-linehead0022b18"></a>「云何善見大王居士寶成就？時，居 <a class="t" id="t0022b19"></a>士丈夫忽然自出，寶藏自然，財富無量。居士 <a class="t" id="t0022b20"></a>宿福眼，能徹視地中伏藏，有主無主，皆悉見 <a class="t" id="t0022b21"></a>知。其有主者，能為擁護，其無主者，取給王 <a class="t" id="t0022b22"></a>用。時，居士寶往白王言：『大王！有所給與，不 <a class="t" id="t0022b23"></a>足為憂，我自能辦。』時，善見王欲試居士寶， <a class="t" id="t0022b24"></a>即勑嚴船於水遊戲，告居士曰：『我須金寶， <a class="t" id="t0022b25"></a>汝速與我。』居士報曰：『大王小待，須至岸上。』 <a class="t" id="t0022b26"></a>王尋逼言：『我停須用，正今得來。』時，居士寶 <a class="t" id="t0022b27"></a>被王嚴勑，即於船上長跪，以右手內著水 <a class="t" id="t0022b28"></a>中，水中寶瓶隨手而出，如蟲緣樹。彼居士 <a class="t" id="t0022b29"></a>寶，亦復如是，內手水中，寶緣手出，充滿船 <a class="t" id="t0022c01"></a>上，而白王言：『向須寶用，為須幾許？』時，王 <a class="t" id="t0022c02"></a>善見語居士言：『止！止！吾無所須，向相試耳！ <a class="t" id="t0022c03"></a>汝今便為供養我已。』時，彼居士聞王語已， <a class="t" id="t0022c04"></a>尋以寶物還投水中。時，善見王踊躍而言： <a class="t" id="t0022c05"></a>『此居士寶真為我瑞，我今真為轉輪聖王。』是 <a class="t" id="t0022c06"></a>為居士寶成就。</p>
<p><a class="t-linehead" id="t-linehead0022c06"></a>「云何善見大王主兵寶成就？ <a class="t" id="t0022c07"></a>時，主兵寶忽然出現，智謀雄猛，英略獨決，即 <a class="t" id="t0022c08"></a>詣王所白言：『大王！有所討罰，王不足憂， <a class="t" id="t0022c09"></a>我自能辦。』時，善見大王欲試主兵寶，即集 <a class="t" id="t0022c10"></a>四兵而告之曰：『汝今用兵，未集者集，已集 <a class="t" id="t0022c11"></a>者放；未嚴者嚴，已嚴者解；未去者去，已去者 <a class="t" id="t0022c12"></a>住。』時，主兵寶聞王語已，即令四兵，未集者 <a class="t" id="t0022c13"></a>集，已集者放；未嚴者嚴，已嚴者解；未去者去， <a class="t" id="t0022c14"></a>已去者住。時，善見王踊躍而言：『此主兵寶真 <a class="t" id="t0022c15"></a>為我瑞，我今真為轉輪聖王。』阿難！是為善 <a class="t" id="t0022c16"></a>見轉輪聖王成就七寶。</p>
<p><a class="t-linehead" id="t-linehead0022c16"></a>「何謂四神德？一者長 <a class="t" id="t0022c17"></a>壽不夭，無能及者。二者身強無患，無能及 <a class="t" id="t0022c18"></a>者。三者顏貌端正，無能及者。四者寶藏盈 <a class="t" id="t0022c19"></a>溢，無能及者。是為轉輪聖王成就七寶及四 <a class="t" id="t0022c20"></a>功德。</p>
<p><a class="t-linehead" id="t-linehead0022c20"></a>「阿難！時，善見王久乃命駕，出遊後園， <a class="t" id="t0022c21"></a>尋告御者：『汝當善御，安詳而行。所以然者？ <a class="t" id="t0022c22"></a>吾欲諦觀國土人民安樂無患。』時，國人民路 <a class="t" id="t0022c23"></a>次觀者，復語侍人：『汝且徐行，吾欲諦觀聖 <a class="t" id="t0022c24"></a>王威顏。』阿難！時，善見王慈育民物，如父愛 <a class="t" id="t0022c25"></a>子，國民慕王，如子仰父，所有珍奇盡以貢 <a class="t" id="t0022c26"></a>王，願垂納受，在意所與。時王報曰：『且止！諸 <a class="t" id="t0022c27"></a>人！吾自有寶，汝可自用。』復於異時，王作是 <a class="t" id="t0022c28"></a>念：『我今寧可造作宮觀。』適生是意，時，國人 <a class="t" id="t0022c29"></a>民詣王善見，各白王言：『我今為王造作宮 <a class="t" id="t0023a01"></a>殿。』王報之曰：『我今以為得汝供養，我有寶 <a class="t" id="t0023a02"></a>物，自足成辦。』時，國人民復重啟王：『我欲與 <a class="t" id="t0023a03"></a>王造立宮殿。』王告人民：『隨汝等意。』時，諸人 <a class="t" id="t0023a04"></a>民承王教已，即以八萬四千兩車，載金而 <a class="t" id="t0023a05"></a>來，詣拘舍婆城，造立法殿。時，第二忉利妙匠 <a class="t" id="t0023a06"></a>天子默自思念：『唯我能堪與善見王起正 <a class="t" id="t0023a07"></a>法殿。』</p>
<p><a class="t-linehead" id="t-linehead0023a07"></a>「阿難！時，妙匠天造法殿，長六十里，廣 <a class="t" id="t0023a08"></a>三十里，四寶莊嚴，下基平整，七重寶塼以砌 <a class="t" id="t0023a09"></a>其階；其法殿柱有八萬四千，金柱銀櫨，銀柱 <a class="t" id="t0023a10"></a>金櫨，琉璃、水精櫨柱亦然。繞殿周匝，有四 <a class="t" id="t0023a11"></a>欄楯，皆四寶成，又四階陛亦四寶成。其法殿 <a class="t" id="t0023a12"></a>上有八萬四千寶樓，其金樓者銀為戶牖，其 <a class="t" id="t0023a13"></a>銀樓者金為戶牖，水精、琉璃 <span class="corr" title="[&gt;樓] cf.【麗】">樓</span> 戶亦然。金樓銀 <a class="t" id="t0023a14"></a>牀，銀樓金牀，綩綖細輭，金縷織成，布其座 <a class="t" id="t0023a15"></a>上，水精、琉璃樓牀亦然。其殿光明，眩曜人目， <a class="t" id="t0023a16"></a>猶日盛明，無能視者。時，善見王自生念言： <a class="t" id="t0023a17"></a>『我今可於是殿左右起多隣園池。』即造園 <a class="t" id="t0023a18"></a>池，縱廣一由旬。</p>
<p><a class="t-linehead" id="t-linehead0023a18"></a>「又復自念：『於法殿前造一 <a class="t" id="t0023a19"></a>法池。』尋即施造，縱廣一由旬，其水清澄，潔淨 <a class="t" id="t0023a20"></a>無穢，以四寶塼廁砌其下，繞池四邊，欄楯 <a class="t" id="t0023a21"></a>周匝，皆以黃金、白銀、水精、琉璃四寶合成。其 <a class="t" id="t0023a22"></a>池中水生眾雜華：優鉢羅華、波頭摩華、俱 <a class="t" id="t0023a23"></a>物頭華、分陀利華，出微妙香，馚馥四散。其池 <a class="t" id="t0023a24"></a>四面陸地生華：阿醯物多華、瞻蔔華、波羅羅 <a class="t" id="t0023a25"></a>華、須曼陀華、婆師迦華、檀俱摩梨華。使人典 <a class="t" id="t0023a26"></a>池，諸行過者將入洗浴，遊戲清涼，隨意所 <a class="t" id="t0023a27"></a>欲。須漿與漿，須食與食，衣服、車馬、香華、財 <a class="t" id="t0023a28"></a>寶，不逆人意。</p>
<p><a class="t-linehead" id="t-linehead0023a28"></a>「阿難！時，善見王有八萬四千 <a class="t" id="t0023a29"></a>象，金銀校飾，絡用寶珠，齊象王為第一。八 <a class="t" id="t0023b01"></a>萬四千馬，金銀校飾，絡用寶珠，力馬王為 <a class="t" id="t0023b02"></a>第一。八萬四千車，師子革絡，四寶莊嚴，金輪 <a class="t" id="t0023b03"></a>寶為第一。八萬四千珠，神珠寶為第一。八 <a class="t" id="t0023b04"></a>萬四千玉女，玉女寶為第一。八萬四千居士， <a class="t" id="t0023b05"></a>居士寶為第一。八萬四千剎利，主兵寶為第 <a class="t" id="t0023b06"></a>一。八萬四千城，拘尸婆提城為第一。八萬四 <a class="t" id="t0023b07"></a>千殿，正法殿為第一。八萬四千樓，大正樓為 <a class="t" id="t0023b08"></a>第一。八萬四千牀，皆以黃金、白銀、眾寶所 <a class="t" id="t0023b09"></a>成，氍 <span class="gaiji">［毯－炎＋數］ <!--gaiji,,1[毯-炎+數],2,3--></span>毾 <span class="gaiji">［毯－炎＋登］ <!--gaiji,,1[毯-炎+登],2&#x23C06;,3--></span>，綩綖細軟，以布其上。八萬 <a class="t" id="t0023b10"></a>四千億衣，初摩衣、迦尸衣、劫波衣為第一。 <a class="t" id="t0023b11"></a>八萬四千種食，日日供設，味味各異。</p>
<p><a class="t-linehead" id="t-linehead0023b11"></a>「阿難！時， <a class="t" id="t0023b12"></a>善見王八萬四千象，乘齊象上，清旦出拘 <a class="t" id="t0023b13"></a>尸城，案行天下，周遍四海，須臾之間，還入 <a class="t" id="t0023b14"></a>城食。八萬四千馬，乘力馬寶，清旦出遊，案 <a class="t" id="t0023b15"></a>行天下，周遍四海，須臾之間，還入城食。八 <a class="t" id="t0023b16"></a>萬四千車，乘金輪車，駕力馬寶，清旦出遊， <a class="t" id="t0023b17"></a>案行天下，周遍四海，須臾之間，還入城 <a class="t" id="t0023b18"></a>食。八萬四千神珠，以神珠寶，照於宮內， <a class="t" id="t0023b19"></a>晝夜常明。八萬四千玉女，玉女寶善賢給侍 <a class="t" id="t0023b20"></a>左右。八萬四千居士，有所給與，任居士寶。 <a class="t" id="t0023b21"></a>八萬四千剎利，有所討罰，任主兵寶。八萬 <a class="t" id="t0023b22"></a>四千城，常所治都，在拘尸城。八萬四千殿，王 <a class="t" id="t0023b23"></a>所常止，在正法殿。八萬四千樓，王所常止， <a class="t" id="t0023b24"></a>在大正樓。八萬四千座，王所常止，在頗梨 <a class="t" id="t0023b25"></a>座，以安禪故。八萬四千億衣，上妙寶飾，隨 <a class="t" id="t0023b26"></a>意所服，以慚愧故。八萬四千種食，王所常 <a class="t" id="t0023b27"></a>食，食自然飯，以知足故。</p>
<p><a class="t-linehead" id="t-linehead0023b27"></a>「時，八萬四千象來 <a class="t" id="t0023b28"></a>現，王時蹋蹈衝突，傷害眾生，不可稱數。時 <a class="t" id="t0023b29"></a>王念言：『此象數來，多所損傷，自今而後，百年 <a class="t" id="t0023c01"></a>聽現一象。』如是轉次百年現一，周而復始。」</p>
<a class="t" id="t0023c02"></a>
<p class="endsection"><span class="t-juanname">佛說長阿含經卷第三</span></p>
<h2>遊行經第二後</h2>
<a class="t" id="t0023c08"></a>
<p class="suttainfo"><span class="t-juanname">佛說長阿含經卷第四</span><br>
<a class="t" id="t0023c05"></a> <a class="t" id="t0023c06"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0023c07"></a>
<p><a class="t-linehead" id="t-linehead0023c08"></a>爾時，佛告阿難：「時王自念：『我本積何功德， <a class="t" id="t0023c09"></a>修何善本，今獲果報，巍巍如是？』復自思 <a class="t" id="t0023c10"></a>念：『以三因緣，致此福報。何謂三？一曰布 <a class="t" id="t0023c11"></a>施，二曰持戒，三曰禪思，以是因緣，今獲大 <a class="t" id="t0023c12"></a>報。』王復自念：『我今已受人間福報，當復進 <a class="t" id="t0023c13"></a>修天福之業，宜自抑損，去離憒閙，隱處閑 <a class="t" id="t0023c14"></a>居，以崇道術。』時，王即命善賢寶女，而告之 <a class="t" id="t0023c15"></a>曰：『我今已受人間福報，當復進修天福之 <a class="t" id="t0023c16"></a>業，宜自抑損，去離憒閙，隱處閑居，以崇道 <a class="t" id="t0023c17"></a>術。』女言：『唯諾！如大王教。』即勑內外，絕於侍 <a class="t" id="t0023c18"></a>覲。</p>
<p><a class="t-linehead" id="t-linehead0023c18"></a>「時，王即昇法殿，入金樓觀，坐銀御牀，思 <a class="t" id="t0023c19"></a>惟貪婬欲、惡不善，有覺、有觀，離生喜、樂，得第 <a class="t" id="t0023c20"></a>一禪；除 <span class="corr" title="[減&gt;滅]">滅</span> 覺、觀，內信歡悅，撿心專一，無覺、無 <a class="t" id="t0023c21"></a>觀，定生喜、樂，得第二禪；捨喜守護，專念不 <a class="t" id="t0023c22"></a>亂，自知身樂，賢聖所求，護念樂行，得第三 <a class="t" id="t0023c23"></a>禪；捨滅苦、樂，先除憂、喜，不苦不樂，護念清 <a class="t" id="t0023c24"></a>淨，得第四禪。時，善見王起銀御牀，出金樓 <a class="t" id="t0023c25"></a>觀，詣大正樓，坐琉璃牀，修習慈心，遍滿一 <a class="t" id="t0023c26"></a>方，餘方亦爾，周遍廣普無二無量，除眾結 <a class="t" id="t0023c27"></a>恨，心無嫉惡，靜默慈柔以自娛樂，悲、喜、捨心， <a class="t" id="t0023c28"></a>亦復如是。</p>
<p><a class="t-linehead" id="t-linehead0023c28"></a>「時，玉女寶默自念言：『久違顏色， <a class="t" id="t0023c29"></a>思一侍覲，今者寧可奉現大王。』時，寶女善 <a class="t" id="t0024a01"></a>賢告八萬四千諸婇女曰：『汝等宜各沐浴 <a class="t" id="t0024a02"></a>香湯，嚴飾衣服，所以然者？我等久違顏色， <a class="t" id="t0024a03"></a>宜一奉覲。』諸女聞已，各嚴衣服，沐浴澡潔。 <a class="t" id="t0024a04"></a>時，寶女善賢又告主兵寶臣集四種兵：『我 <a class="t" id="t0024a05"></a>等久違朝覲，宜一奉現。』時，主兵臣即集四 <a class="t" id="t0024a06"></a>兵，白寶女言：『四兵已集，宜知是時。』於是，寶 <a class="t" id="t0024a07"></a>女將八萬四千婇女，四兵導從，詣金多隣園， <a class="t" id="t0024a08"></a>大眾震動，聲聞于王，王聞聲已，臨牕而觀， <a class="t" id="t0024a09"></a>寶女即前，戶側而立。</p>
<p><a class="t-linehead" id="t-linehead0024a09"></a>「時，王見女，尋告之曰： <a class="t" id="t0024a10"></a>『汝止勿前，吾將出觀。』時，善見王起頗梨座， <a class="t" id="t0024a11"></a>出大正樓，下正法殿，與玉女寶詣多隣 <a class="t" id="t0024a12"></a>園，就座而坐。時，善見王容顏光澤有踰於 <a class="t" id="t0024a13"></a>常，善賢寶女即自念言：『今者大王色勝於 <a class="t" id="t0024a14"></a>常，是何異瑞？』時，女尋白大王：『今者顏色異 <a class="t" id="t0024a15"></a>常，將非異瑞，欲捨壽耶？今此八萬四千象， <a class="t" id="t0024a16"></a>白象寶為第一。金銀交飾，珞用寶珠，自王所 <a class="t" id="t0024a17"></a>有，願少留意，共相娛樂，勿便捨壽，孤棄萬 <a class="t" id="t0024a18"></a>民。又八萬四千馬，力馬王為第一；八萬四千 <a class="t" id="t0024a19"></a>車，輪寶為第一；八萬四千珠，神珠寶第一；八 <a class="t" id="t0024a20"></a>萬四千女，玉女寶第一；八萬四千居士，居士 <a class="t" id="t0024a21"></a>寶第一；八萬四千剎利，主兵寶第一；八萬四 <a class="t" id="t0024a22"></a>千城，拘尸城第一；八萬四千殿，正法殿第一； <a class="t" id="t0024a23"></a>八萬四千樓，大正樓第一；八萬四千座，寶飾 <a class="t" id="t0024a24"></a>第一；八萬四千億衣，柔軟第一；八萬四千種 <a class="t" id="t0024a25"></a>食，味味珍異。凡此眾寶，皆王所有，願少留意， <a class="t" id="t0024a26"></a>共相娛樂，勿便捨壽，孤棄萬民。』</p>
<p><a class="t-linehead" id="t-linehead0024a26"></a>「時，善見王 <a class="t" id="t0024a27"></a>答寶女曰：『自汝昔來恭奉於我，慈柔敬順， <a class="t" id="t0024a28"></a>言無麤漏今者何故，乃作此語？』女白王曰： <a class="t" id="t0024a29"></a>『不審所白有何不順？』王告女曰：『汝向所言： <a class="t" id="t0024b01"></a>象馬、寶車、金輪、宮觀、名服、餚饍，斯皆無常，不 <a class="t" id="t0024b02"></a>可久保，而勸我留，豈是順耶？』女白王言：『不 <a class="t" id="t0024b03"></a>審慈順當何以言？』王告女曰：『汝若能言：象 <a class="t" id="t0024b04"></a>馬、寶車、金輪、宮觀、名服、餚饍，斯皆無常，不可 <a class="t" id="t0024b05"></a>久保，願不戀著，以勞神思。所以然者？王命 <a class="t" id="t0024b06"></a>未幾當就後世，夫生有死，合會有離，何有 <a class="t" id="t0024b07"></a>生此而永壽者？宜割恩愛以存道意，斯乃 <a class="t" id="t0024b08"></a>名曰敬順言也。』</p>
<p><a class="t-linehead" id="t-linehead0024b08"></a>「阿難！時，玉女寶聞王此教， <a class="t" id="t0024b09"></a>悲泣號啼，捫淚而言：『象馬、寶車、金輪、宮觀、 <a class="t" id="t0024b10"></a>名服、餚饍，斯皆無常，不可久保，願不戀著， <a class="t" id="t0024b11"></a>以勞神思。所以然者？王壽未幾當就後 <a class="t" id="t0024b12"></a>世，夫生有死，合會有離，何有生此而永壽 <a class="t" id="t0024b13"></a>者？宜割恩愛以存道意。』</p>
<p><a class="t-linehead" id="t-linehead0024b13"></a>「阿難！彼玉女寶撫 <a class="t" id="t0024b14"></a>此言頃，時，善見王忽然命終，猶如壯士美 <a class="t" id="t0024b15"></a>飯一飡，無有苦惱，魂神上生第七梵天。其 <a class="t" id="t0024b16"></a>王善見死七日後，輪寶、珠寶自然不現，象寶、 <a class="t" id="t0024b17"></a>馬寶、玉女寶、居士寶、主兵寶同日命終，城池、 <a class="t" id="t0024b18"></a>法殿、樓觀、寶飾、金多隣園，皆變為土木。」</p>
<p><a class="t-linehead" id="t-linehead0024b18"></a>佛告 <a class="t" id="t0024b19"></a>阿難：「此有為法，無常變易，要歸磨滅，貪欲 <a class="t" id="t0024b20"></a>無厭，消散人命，戀著恩愛，無有知足。唯 <a class="t" id="t0024b21"></a>得聖智，諦見道者，爾乃知足。阿難！我自憶 <a class="t" id="t0024b22"></a>念，曾於此處六返，作轉輪聖王，終措骨於 <a class="t" id="t0024b23"></a>此。今我成無上正覺，復捨性命，措身於此， <a class="t" id="t0024b24"></a>自今已後，生死永絕，無有方土，措吾身處， <a class="t" id="t0024b25"></a>此最後邊，更不受有。」</p>
<a class="t" id="t0024b26"></a>
<p><a class="t-linehead" id="t-linehead0024b26"></a>爾時，世尊在拘尸那竭城本所生處，娑羅園 <a class="t" id="t0024b27"></a>中雙樹間，臨將滅度，告阿難曰：「汝入拘尸 <a class="t" id="t0024b28"></a>那竭城，告諸末羅：『諸賢！當知如來夜半於 <a class="t" id="t0024b29"></a>娑羅園雙樹間當般涅槃，汝等可往諮問 <a class="t" id="t0024c01"></a>所疑，面受教誡，宜及是時，無從後悔。』」</p>
<p><a class="t-linehead" id="t-linehead0024c01"></a>是 <a class="t" id="t0024c02"></a>時，阿難受佛教已，即從座起，禮佛而去。與 <a class="t" id="t0024c03"></a>一比丘埀淚而行，入拘尸城，見五百末羅 <a class="t" id="t0024c04"></a>以少因緣，集在一處。</p>
<p><a class="t-linehead" id="t-linehead0024c04"></a>時，諸末羅見阿難來， <a class="t" id="t0024c05"></a>即起作禮，於一面立，白阿難言：「不審尊者 <a class="t" id="t0024c06"></a>今入此城，何甚晚暮，欲何作為？」</p>
<p><a class="t-linehead" id="t-linehead0024c06"></a>阿難垂淚 <a class="t" id="t0024c07"></a>言：「吾為汝等，欲相饒益，故來相告。卿等當 <a class="t" id="t0024c08"></a>知，如來夜半當般涅槃，汝等可往諮問所 <a class="t" id="t0024c09"></a>疑，面受教誡，宜及是時，無從後悔。」</p>
<p><a class="t-linehead" id="t-linehead0024c09"></a>時，諸 <a class="t" id="t0024c10"></a>末羅聞是言已，舉聲悲號，宛轉躃地，絕而 <a class="t" id="t0024c11"></a>復甦，譬如大樹根拔，枝條摧折，同舉聲言： <a class="t" id="t0024c12"></a>「佛取滅度，何其駛哉！佛取滅度，何其速哉！ <a class="t" id="t0024c13"></a>群生長衰，世間眼滅。」</p>
<p><a class="t-linehead" id="t-linehead0024c13"></a>是時，阿難慰勞諸末羅 <a class="t" id="t0024c14"></a>言：「止！止！勿悲！天地萬物，無生不終，欲使有 <a class="t" id="t0024c15"></a>為而常存者，無有是處。佛不云乎？合會有 <a class="t" id="t0024c16"></a>離，生必有盡。」</p>
<p><a class="t-linehead" id="t-linehead0024c16"></a>時，諸末羅各相謂言：「吾等還歸， <a class="t" id="t0024c17"></a>將諸家屬，并持五百張白疊，共詣雙樹。」</p>
<a class="t" id="t0024c18"></a>
<p><a class="t-linehead" id="t-linehead0024c18"></a>時，諸末羅各歸舍已，將諸家屬，并持白疊， <a class="t" id="t0024c19"></a>出拘尸城，詣雙樹間，至阿難所。阿難遙見， <a class="t" id="t0024c20"></a>默自念言：「彼人眾多，若一一見佛，恐未周 <a class="t" id="t0024c21"></a>聞，佛先滅度。我今寧可使於前夜，同時 <a class="t" id="t0024c22"></a>見佛。」即將五百末羅及其家屬，至世尊所， <a class="t" id="t0024c23"></a>頭面禮足，在一面立，阿難前白佛言：「某甲 <a class="t" id="t0024c24"></a>某甲諸末羅等及其家屬，問訊世尊起居增 <a class="t" id="t0024c25"></a>損。」</p>
<p><a class="t-linehead" id="t-linehead0024c25"></a>佛報言：「勞汝等來，當使汝等壽命延長， <a class="t" id="t0024c26"></a>無病無痛。」阿難乃能將諸末羅及其家屬， <a class="t" id="t0024c27"></a>使見世尊。</p>
<p><a class="t-linehead" id="t-linehead0024c27"></a>時，諸末羅頭面禮足，於一面 <a class="t" id="t0024c28"></a>坐。爾時，世尊為說無常，示教利喜。時，諸末羅 <a class="t" id="t0024c29"></a>聞法歡喜，即以五百張疊，奉上世尊，佛為 <a class="t" id="t0025a01"></a>受之，諸末羅即從座起，禮佛而去。</p>
<p><a class="t-linehead" id="t-linehead0025a01"></a>是時，拘 <a class="t" id="t0025a02"></a>尸城內，有一梵志，名曰須跋，年百二十，耆 <a class="t" id="t0025a03"></a>舊多智，聞沙門瞿曇今夜於雙樹間當取 <a class="t" id="t0025a04"></a>滅度，自念言：「吾於法有疑，唯有瞿曇能 <a class="t" id="t0025a05"></a>解我意，今當及時自力而行。」即於其夜， <a class="t" id="t0025a06"></a>出拘尸城，詣雙樹間，至阿難所，問訊 <span class="corr" title="[巳&gt;已]">已</span> ，一面 <a class="t" id="t0025a07"></a>立，白阿難曰：「我聞瞿曇沙門今夜當取滅 <a class="t" id="t0025a08"></a>度，故來至此，求一相見。我於法有疑，願見 <a class="t" id="t0025a09"></a>瞿曇，一決我意，寧有閑暇得相見不？」</p>
<p><a class="t-linehead" id="t-linehead0025a09"></a>阿難 <a class="t" id="t0025a10"></a>報言：「止！止！須跋！佛身有疾，無勞擾也。」</p>
<p><a class="t-linehead" id="t-linehead0025a10"></a>須跋 <a class="t" id="t0025a11"></a>固請，乃至再三：「吾聞如來時一出世，如優曇 <a class="t" id="t0025a12"></a>鉢花時時乃出，故來求現，欲決所疑，寧有 <a class="t" id="t0025a13"></a>閑暇暫相見不？」</p>
<p><a class="t-linehead" id="t-linehead0025a13"></a>阿難答如初：「佛身有疾， <a class="t" id="t0025a14"></a>無勞擾也。」</p>
<p><a class="t-linehead" id="t-linehead0025a14"></a>時，佛告阿難：「汝勿遮止！聽使 <a class="t" id="t0025a15"></a>來入，此欲決疑，無嬈亂也，設聞我法，必 <a class="t" id="t0025a16"></a>得開解。」</p>
<p><a class="t-linehead" id="t-linehead0025a16"></a>阿難乃告須跋：「汝欲覲佛，宜知 <a class="t" id="t0025a17"></a>是時。」</p>
<p><a class="t-linehead" id="t-linehead0025a17"></a>須跋即入，問訊已，一面坐，而白佛 <a class="t" id="t0025a18"></a>言：「我於法有疑，寧有閑暇一決所滯不？」</p>
<a class="t" id="t0025a19"></a>
<p><a class="t-linehead" id="t-linehead0025a19"></a>佛言：「恣汝所問。」</p>
<p>須跋即問：「云何？瞿曇！諸有 <a class="t" id="t0025a20"></a>別眾，自稱為師，不蘭迦葉、末伽梨憍舍 <a class="t" id="t0025a21"></a>利、阿浮陀翅舍金披羅、波浮迦旃、薩若毘 <a class="t" id="t0025a22"></a>耶梨弗、尼揵子，此諸師等，各有異法，瞿曇 <a class="t" id="t0025a23"></a>沙門能盡知耶？不盡知耶？」</p>
<p><a class="t-linehead" id="t-linehead0025a23"></a>佛言：「止！止！用 <a class="t" id="t0025a24"></a>論此為，吾悉知耳。今當為汝說深妙法，諦 <a class="t" id="t0025a25"></a>聽！諦聽！善思念之。」</p>
<p><a class="t-linehead" id="t-linehead0025a25"></a>須跋受教，佛告之曰：「若 <a class="t" id="t0025a26"></a>諸法中，無八聖道者，則無第一沙門果，第二、 <a class="t" id="t0025a27"></a>第三、第四沙門果。須跋！以諸法中有八聖 <a class="t" id="t0025a28"></a>道故，便有第一沙門果，第二、第三、第四沙門 <a class="t" id="t0025a29"></a>果。須跋！今我法中有八聖道，有第一沙門 <a class="t" id="t0025b01"></a>果，第二、第三、第四沙門果，外道異眾無沙門 <a class="t" id="t0025b02"></a>果。」爾時，世尊為須跋而說頌曰：</p>
<a class="t" id="t0025b03"></a>
<blockquote class="gatha">
<p>「我年二十九，　　出家求善道； <a class="t" id="t0025b04"></a><br>
須跋我成佛，　　今已五十年。 <a class="t" id="t0025b05"></a><br>
戒定智慧行，　　獨處而思惟； <a class="t" id="t0025b06"></a><br>
今說法之要，　　此外無沙門。」</p>
</blockquote>
<a class="t" id="t0025b07"></a>
<p><a class="t-linehead" id="t-linehead0025b07"></a>佛告須跋：「若諸比丘皆能自攝者，則此世間 <a class="t" id="t0025b08"></a>羅漢不空。」</p>
<p><a class="t-linehead" id="t-linehead0025b08"></a>是時，須跋白阿難言：「諸有從沙 <a class="t" id="t0025b09"></a>門瞿曇已行梵行，今行、當行者，為得大利。 <a class="t" id="t0025b10"></a>阿難！汝於如來所修行梵行，亦得大利，我 <a class="t" id="t0025b11"></a>得面覲如來，諮問所疑，亦得大利。今者，如 <a class="t" id="t0025b12"></a>來則為以弟子莂而別我已。」</p>
<p><a class="t-linehead" id="t-linehead0025b12"></a>即白佛言： <a class="t" id="t0025b13"></a>「我今寧得於如來法中出家受具戒不？」</p>
<p><a class="t-linehead" id="t-linehead0025b13"></a>佛 <a class="t" id="t0025b14"></a>告須跋：「若有異學梵志於我法中修梵行 <a class="t" id="t0025b15"></a>者，當試四月，觀其人行，察其志性，具諸 <a class="t" id="t0025b16"></a>威儀無漏失者，則於我法得受具戒。須 <a class="t" id="t0025b17"></a>跋！當知在人行耳。」</p>
<p><a class="t-linehead" id="t-linehead0025b17"></a>須跋復白言：「外道異學 <a class="t" id="t0025b18"></a>於佛法中當試四月，觀其人行，察其志 <a class="t" id="t0025b19"></a>性，具諸威儀無漏失者，乃得具戒。今我能 <a class="t" id="t0025b20"></a>於佛正法中四歲使役，具諸威儀，無有漏 <a class="t" id="t0025b21"></a>失，乃受具戒。」</p>
<p><a class="t-linehead" id="t-linehead0025b21"></a>佛告須跋：「我先已說在人行 <a class="t" id="t0025b22"></a>耳。」</p>
<p><a class="t-linehead" id="t-linehead0025b22"></a>於是，須跋即於其夜，出家受戒，淨修梵 <a class="t" id="t0025b23"></a>行，於現法中，自身作證：生死已盡，梵行已立， <a class="t" id="t0025b24"></a>所作已辦，得如實智，更不受有。時，夜未久， <a class="t" id="t0025b25"></a>即成羅漢，是為如來最後弟子，便先滅度而 <a class="t" id="t0025b26"></a>佛後焉。</p>
<p><a class="t-linehead" id="t-linehead0025b26"></a>是時，阿難在佛後立，撫牀悲泣，不 <a class="t" id="t0025b27"></a>能自勝，歔欷而言：「如來滅度，何其駛哉！世尊 <a class="t" id="t0025b28"></a>滅度，何其疾哉！大法淪曀，何其速哉！群生長 <a class="t" id="t0025b29"></a>衰，世間眼滅，所以者何？我蒙佛恩，得在學 <a class="t" id="t0025c01"></a>地，所業未成，而佛滅度。」</p>
<p><a class="t-linehead" id="t-linehead0025c01"></a>爾時，世尊知而故問： <a class="t" id="t0025c02"></a>「阿難比丘今為所在？」</p>
<p><a class="t-linehead" id="t-linehead0025c02"></a>時，諸比丘白如來曰： <a class="t" id="t0025c03"></a>「阿難比丘今在佛後撫牀悲泣，不能自勝， <a class="t" id="t0025c04"></a>歔欷而言：『如來滅度，何其駛哉！世尊滅度，何 <a class="t" id="t0025c05"></a>其疾哉！大法淪曀，何其速哉！群生長衰，世間 <a class="t" id="t0025c06"></a>眼滅，所以者何？我蒙佛恩，得在學地，所業 <a class="t" id="t0025c07"></a>未成，而佛滅度。』」</p>
<p><a class="t-linehead" id="t-linehead0025c07"></a>佛告阿難：「止！止！勿憂莫悲 <a class="t" id="t0025c08"></a>泣也。汝侍我以來，身行有慈，無二無量；言 <a class="t" id="t0025c09"></a>行有慈，意行有慈，無二無量。阿難！汝供養我， <a class="t" id="t0025c10"></a>功德甚大，若有供養諸天、魔、梵、沙門、婆羅門， <a class="t" id="t0025c11"></a>無及汝者。汝但精進，成道不久。」</p>
<p><a class="t-linehead" id="t-linehead0025c11"></a>爾時，世尊 <a class="t" id="t0025c12"></a>告諸比丘：「過去諸佛給侍弟子亦如阿難，未 <a class="t" id="t0025c13"></a>來諸佛給侍弟子亦如阿難。然過去佛給侍 <a class="t" id="t0025c14"></a>弟子，語然後知；今我阿難，舉目即知：如來須 <a class="t" id="t0025c15"></a>是，世尊須是。此是阿難未曾有法，汝等持 <a class="t" id="t0025c16"></a>之。轉輪聖王有四奇特未曾有法，何等四？聖 <a class="t" id="t0025c17"></a>王行時，舉國民庶皆來奉迎，見已歡喜，聞教 <a class="t" id="t0025c18"></a>亦喜，瞻仰威顏，無有厭足。轉輪聖王若住、 <a class="t" id="t0025c19"></a>若坐，及與臥時，國內臣民盡來王所，見王 <a class="t" id="t0025c20"></a>歡喜，聞教亦喜，瞻仰威顏，無有厭足，是為 <a class="t" id="t0025c21"></a>轉輪聖王四奇特法。今我阿難亦有此四奇 <a class="t" id="t0025c22"></a>特之法，何等四？阿難默然入比丘眾，眾皆 <a class="t" id="t0025c23"></a>歡喜，為眾說法，聞亦歡喜，觀其儀容，聽其 <a class="t" id="t0025c24"></a>說法，無有厭足。復次，阿難默然至比丘尼 <a class="t" id="t0025c25"></a>眾中、優婆塞眾中、優婆夷眾中，見俱歡喜，若 <a class="t" id="t0025c26"></a>與說法，聞亦歡喜，觀其儀容，聽其說法，無 <a class="t" id="t0025c27"></a>有厭足，是為阿難四未曾有奇特之法。」</p>
<p><a class="t-linehead" id="t-linehead0025c27"></a>爾 <a class="t" id="t0025c28"></a>時，阿難偏露右肩，右膝著地，而白佛言：「世 <a class="t" id="t0025c29"></a>尊！現在四方沙門耆舊多智，明解經律，清德 <a class="t" id="t0026a01"></a>高行者來覲世尊，我因得禮敬，親覲問訊。 <a class="t" id="t0026a02"></a>佛滅度後，彼不復來，無所瞻對，當如之何？」</p>
<a class="t" id="t0026a03"></a>
<p><a class="t-linehead" id="t-linehead0026a03"></a>佛告阿難：「汝勿憂也。諸族姓子常有四念， <a class="t" id="t0026a04"></a>何等四？一曰念佛生處，歡喜欲見，憶念不 <a class="t" id="t0026a05"></a>忘，生戀慕心。二曰念佛初得道處，歡喜欲 <a class="t" id="t0026a06"></a>見，憶念不忘，生戀慕心。三曰念佛轉法輪 <a class="t" id="t0026a07"></a>處，歡喜欲見，憶念不忘，生戀慕心。四曰念 <a class="t" id="t0026a08"></a>佛般泥洹處，歡喜欲見，憶念不忘，生戀慕 <a class="t" id="t0026a09"></a>心。阿難！我般泥洹後，族姓男女念佛生時， <a class="t" id="t0026a10"></a>功德如是。佛得道時，神力如是。轉法輪時， <a class="t" id="t0026a11"></a>度人如是。臨滅度時，遺法如是。各詣其 <a class="t" id="t0026a12"></a>處，遊行禮敬諸塔寺已，死皆生天，除得道 <a class="t" id="t0026a13"></a>者。」</p>
<p><a class="t-linehead" id="t-linehead0026a13"></a>佛告阿難：「我般涅槃後，諸釋種來，求為 <a class="t" id="t0026a14"></a>道者，當聽出家，授具足戒，勿使留難。諸 <a class="t" id="t0026a15"></a>異學梵志來求為道，亦聽出家受具足戒， <a class="t" id="t0026a16"></a>勿試四月。所以者何？彼有異論，若小稽留， <a class="t" id="t0026a17"></a>則生本見。」</p>
<p><a class="t-linehead" id="t-linehead0026a17"></a>爾時，阿難長跪叉手，前白佛言： <a class="t" id="t0026a18"></a>「闡怒比丘虜扈自用，佛滅度後，當如之何？」</p>
<a class="t" id="t0026a19"></a>
<p><a class="t-linehead" id="t-linehead0026a19"></a>佛告阿難：「我滅度後，若彼闡怒不順威儀， <a class="t" id="t0026a20"></a>不受教誡，汝等當共行梵檀罰，勅諸比 <a class="t" id="t0026a21"></a>丘不得與語，亦勿往返教授從事。」</p>
<p><a class="t-linehead" id="t-linehead0026a21"></a>是時，阿 <a class="t" id="t0026a22"></a>難復白佛言：「佛滅度後，諸女人輩未受誨 <a class="t" id="t0026a23"></a>者，當如之何？」</p>
<p><a class="t-linehead" id="t-linehead0026a23"></a>佛告阿難：「莫與相見。」</p>
<p>阿難 <a class="t" id="t0026a24"></a>又白：「設相見者，當如之何？」</p>
<p><a class="t-linehead" id="t-linehead0026a24"></a>佛言：「莫與共語。」</p>
<a class="t" id="t0026a25"></a>
<p><a class="t-linehead" id="t-linehead0026a25"></a>阿難又白：「設與語者，當如之何？」</p>
<p>佛言：「當自 <a class="t" id="t0026a26"></a>撿心。阿難！汝謂佛滅度後，無復覆護，失所 <a class="t" id="t0026a27"></a>持耶？勿造斯觀，我成佛來所說經戒，即是 <a class="t" id="t0026a28"></a>汝護，是汝所持。阿難！自今日始，聽諸比丘 <a class="t" id="t0026a29"></a>捨小小戒，上下相呼，當順禮度，斯則出家 <a class="t" id="t0026b01"></a>敬順之法。」</p>
<p><a class="t-linehead" id="t-linehead0026b01"></a>佛告諸比丘：「汝等若於佛、法、眾 <a class="t" id="t0026b02"></a>有疑，於道有疑者，當速諮問，宜及是時， <a class="t" id="t0026b03"></a>無從後悔，及吾現存，當為汝說。」時諸比 <a class="t" id="t0026b04"></a>丘默然無言。</p>
<p><a class="t-linehead" id="t-linehead0026b04"></a>佛又告曰：「汝等若於佛、法、眾 <a class="t" id="t0026b05"></a>有疑，於道有疑，當速諮問，宜及是時，無 <a class="t" id="t0026b06"></a>從後悔，及吾現存，當為汝說。」時，諸比丘 <a class="t" id="t0026b07"></a>又復默然。</p>
<p><a class="t-linehead" id="t-linehead0026b07"></a>佛復告曰：「汝等若自慚愧，不敢 <a class="t" id="t0026b08"></a>問者，當因知識，速來諮問，宜及是時，無 <a class="t" id="t0026b09"></a>從後悔。」時，諸比丘又復默然。</p>
<p><a class="t-linehead" id="t-linehead0026b09"></a>阿難白佛言： <a class="t" id="t0026b10"></a>「我信此眾皆有淨信，無一比丘疑佛、法、眾，疑 <a class="t" id="t0026b11"></a>於道者。」</p>
<p><a class="t-linehead" id="t-linehead0026b11"></a>佛告阿難：「我亦自知今此眾中最 <a class="t" id="t0026b12"></a>小比丘皆見道迹，不趣惡道，極七往返，必 <a class="t" id="t0026b13"></a>盡苦際。」爾時，世尊即記莂千二百弟子所得 <a class="t" id="t0026b14"></a>道果。</p>
<p><a class="t-linehead" id="t-linehead0026b14"></a>時，世尊披鬱多羅僧，出金色臂，告諸 <a class="t" id="t0026b15"></a>比丘：「汝等當觀如來時時出世，如優曇鉢 <a class="t" id="t0026b16"></a>花時一現耳。」爾時，世尊重觀此義，而說偈言：</p>
<a class="t" id="t0026b17"></a>
<blockquote class="gatha">
<p>「右臂紫金色，　　佛現如靈瑞； <a class="t" id="t0026b18"></a><br>
去來行無常，　　現滅無放逸。</p>
</blockquote>
<a class="t" id="t0026b19"></a>
<p><a class="t-linehead" id="t-linehead0026b19"></a>「是故，比丘！無為放逸，我以不放逸故，自致 <a class="t" id="t0026b20"></a>正覺，無量眾善，亦由不放逸得，一切萬物 <a class="t" id="t0026b21"></a>無常存者，此是如來末後所說。」於是，世尊即 <a class="t" id="t0026b22"></a>入初禪定，從初禪起，入第二禪；從第二 <a class="t" id="t0026b23"></a>禪起，入第三禪；從第三禪起，入第四禪； <a class="t" id="t0026b24"></a>從四禪起，入空處定；從空處定起，入識 <a class="t" id="t0026b25"></a>處定；從識處定起，入不用定；從不用定 <a class="t" id="t0026b26"></a>起，入有想無想定；從有想無想定起，入滅 <a class="t" id="t0026b27"></a>想定。</p>
<p><a class="t-linehead" id="t-linehead0026b27"></a>是時，阿難問阿那律：「世尊已般涅槃 <a class="t" id="t0026b28"></a>耶？」</p>
<p><a class="t-linehead" id="t-linehead0026b28"></a>阿那律言：「未也，阿難！世尊今者在滅想 <a class="t" id="t0026b29"></a>定。我昔親從佛聞，從四禪起，乃般涅槃。」</p>
<a class="t" id="t0026c01"></a>
<p><a class="t-linehead" id="t-linehead0026c01"></a>於時，世尊從滅想定起，入有想無想定； <a class="t" id="t0026c02"></a>從有想無想定起，入不用定；從不用定起， <a class="t" id="t0026c03"></a>入識處定；從識處定起，入空處定；從空 <a class="t" id="t0026c04"></a>處定起，入第四禪；從第四禪起，入第三 <a class="t" id="t0026c05"></a>禪；從三禪起，入第二禪；從二禪起，入第一 <a class="t" id="t0026c06"></a>禪；從第一禪起，入第二禪；從二禪起，入第 <a class="t" id="t0026c07"></a>三禪；從三禪起，入第四禪；從四禪起，佛般 <a class="t" id="t0026c08"></a>涅槃。當於爾時，地大震動，諸天、世人皆大驚 <a class="t" id="t0026c09"></a>怖。諸有幽冥日月光明所不照處，皆蒙大 <a class="t" id="t0026c10"></a>明，各得相見，迭相謂言：「彼人生此！彼人生 <a class="t" id="t0026c11"></a>此！」其光普遍，過諸天光。</p>
<p><a class="t-linehead" id="t-linehead0026c11"></a>時，忉利天於虛空 <a class="t" id="t0026c12"></a>中，以文陀羅花、優鉢羅、波頭摩、拘摩頭、分 <a class="t" id="t0026c13"></a>陀利花散如來上，及散眾會。又以天末栴 <a class="t" id="t0026c14"></a>檀而散佛上，及散大眾。佛滅度已，時，梵天 <a class="t" id="t0026c15"></a>王於虛空中以偈頌曰：</p>
<a class="t" id="t0026c16"></a>
<blockquote class="gatha">
<p>「一切昏萌類，　　皆當捨諸陰； <a class="t" id="t0026c17"></a><br>
佛為無上尊，　　世間無等倫。 <a class="t" id="t0026c18"></a><br>
如來大聖雄，　　有無畏神力； <a class="t" id="t0026c19"></a><br>
世尊應久住，　　而今般涅槃。」</p>
</blockquote>
<a class="t" id="t0026c20"></a>
<p><a class="t-linehead" id="t-linehead0026c20"></a>爾時，釋提桓因復作頌曰：</p>
<a class="t" id="t0026c21"></a>
<blockquote class="gatha">
<p>「陰行無有常，　　但為興衰法； <a class="t" id="t0026c22"></a><br>
生者無不死，　　佛滅之為樂。」</p>
</blockquote>
<a class="t" id="t0026c23"></a>
<p><a class="t-linehead" id="t-linehead0026c23"></a>爾時，毘沙門王復作頌曰：</p>
<a class="t" id="t0026c24"></a>
<blockquote class="gatha">
<p>「福樹大叢林，　　無上福娑羅； <a class="t" id="t0026c25"></a><br>
受供之良田，　　雙樹間滅度。」</p>
</blockquote>
<a class="t" id="t0026c26"></a>
<p><a class="t-linehead" id="t-linehead0026c26"></a>爾時，阿那律復作頌曰：</p>
<a class="t" id="t0026c27"></a>
<blockquote class="gatha">
<p>「佛以無為住，　　不用出入息； <a class="t" id="t0026c28"></a><br>
本由寂滅來，　　靈曜於是沒。」</p>
</blockquote>
<a class="t" id="t0026c29"></a>
<p><a class="t-linehead" id="t-linehead0026c29"></a>爾時，梵摩那比丘復作頌曰：</p>
<a class="t" id="t0027a01"></a>
<blockquote class="gatha">
<p>「不以懈慢心，　　約己修上慧； <a class="t" id="t0027a02"></a><br>
無著無所染，　　離愛無上尊。」</p>
</blockquote>
<a class="t" id="t0027a03"></a>
<p><a class="t-linehead" id="t-linehead0027a03"></a>爾時，阿難比丘復作頌曰：</p>
<a class="t" id="t0027a04"></a>
<blockquote class="gatha">
<p>「天人懷恐怖，　　衣毛為之竪； <a class="t" id="t0027a05"></a><br>
一切皆成就，　　正覺取滅度。」</p>
</blockquote>
<a class="t" id="t0027a06"></a>
<p><a class="t-linehead" id="t-linehead0027a06"></a>爾時，金毘羅神復作頌曰：</p>
<a class="t" id="t0027a07"></a>
<blockquote class="gatha">
<p>「世間失覆護，　　群生永盲冥； <a class="t" id="t0027a08"></a><br>
不復覩正覺，　　人雄釋師子。」</p>
</blockquote>
<a class="t" id="t0027a09"></a>
<p><a class="t-linehead" id="t-linehead0027a09"></a>爾時，密迹力士復作頌曰：</p>
<a class="t" id="t0027a10"></a>
<blockquote class="gatha">
<p>「今世與後世，　　梵世諸天人； <a class="t" id="t0027a11"></a><br>
更不復覩見，　　人雄釋師子。」</p>
</blockquote>
<a class="t" id="t0027a12"></a>
<p><a class="t-linehead" id="t-linehead0027a12"></a>爾時，佛母摩耶復作頌曰：</p>
<a class="t" id="t0027a13"></a>
<blockquote class="gatha">
<p>「佛生樓毘園，　　其道廣流布； <a class="t" id="t0027a14"></a><br>
還到本生處，　　永棄無常身。」</p>
</blockquote>
<a class="t" id="t0027a15"></a>
<p><a class="t-linehead" id="t-linehead0027a15"></a>爾時，雙樹神復作頌曰：</p>
<a class="t" id="t0027a16"></a>
<blockquote class="gatha">
<p>「何時當復以，　　非時花散佛； <a class="t" id="t0027a17"></a><br>
十力功德具，　　如來取滅度。」</p>
</blockquote>
<a class="t" id="t0027a18"></a>
<p><a class="t-linehead" id="t-linehead0027a18"></a>爾時，娑羅園林神復作頌曰：</p>
<a class="t" id="t0027a19"></a>
<blockquote class="gatha">
<p>「此處最妙樂，　　佛於此生長； <a class="t" id="t0027a20"></a><br>
即此轉法輪，　　又於此滅度。」</p>
</blockquote>
<a class="t" id="t0027a21"></a>
<p><a class="t-linehead" id="t-linehead0027a21"></a>爾時，四天王復作頌曰：</p>
<a class="t" id="t0027a22"></a>
<blockquote class="gatha">
<p>「如來無上智，　　常說無常論； <a class="t" id="t0027a23"></a><br>
解群生苦縛，　　究竟入寂滅。」</p>
</blockquote>
<a class="t" id="t0027a24"></a>
<p><a class="t-linehead" id="t-linehead0027a24"></a>爾時，忉利天王復作頌曰：</p>
<a class="t" id="t0027a25"></a>
<blockquote class="gatha">
<p>「於億千萬劫，　　求成無上道； <a class="t" id="t0027a26"></a><br>
解群生苦縛，　　究竟入寂滅。」</p>
</blockquote>
<a class="t" id="t0027a27"></a>
<p><a class="t-linehead" id="t-linehead0027a27"></a>爾時，焰天王復作頌曰：</p>
<a class="t" id="t0027a28"></a>
<blockquote class="gatha">
<p>「此是最後衣，　　纏裹如來身； <a class="t" id="t0027a29"></a><br>
佛既滅度已，　　衣當何處施。」</p>
</blockquote>
<a class="t" id="t0027b01"></a>
<p><a class="t-linehead" id="t-linehead0027b01"></a>爾時，兜率陀天王復作頌曰：</p>
<a class="t" id="t0027b02"></a>
<blockquote class="gatha">
<p>「此是末後身，　　陰、界於此滅； <a class="t" id="t0027b03"></a><br>
無憂無喜想，　　無復老死患。」</p>
</blockquote>
<a class="t" id="t0027b04"></a>
<p><a class="t-linehead" id="t-linehead0027b04"></a>爾時，化自在天王復作頌曰：</p>
<a class="t" id="t0027b05"></a>
<blockquote class="gatha">
<p>「佛於今後夜，　　偃右脇而臥； <a class="t" id="t0027b06"></a><br>
於此娑羅園，　　釋師子滅度。」</p>
</blockquote>
<a class="t" id="t0027b07"></a>
<p><a class="t-linehead" id="t-linehead0027b07"></a>爾時，他化自在天王復作頌曰：</p>
<a class="t" id="t0027b08"></a>
<blockquote class="gatha">
<p>「世間永衰冥，　　星王月奄墜； <a class="t" id="t0027b09"></a><br>
無常之所覆，　　大智日永翳。」</p>
</blockquote>
<a class="t" id="t0027b10"></a>
<p><a class="t-linehead" id="t-linehead0027b10"></a>爾時，異比丘而作頌曰：</p>
<a class="t" id="t0027b11"></a>
<blockquote class="gatha">
<p>「是身如泡沫，　　危脆誰當樂？ <a class="t" id="t0027b12"></a><br>
佛得金剛身，　　猶為無常壞。 <a class="t" id="t0027b13"></a><br>
諸佛金剛體，　　皆亦歸無常； <a class="t" id="t0027b14"></a><br>
速滅如少雪，　　其餘復何冀？」</p>
</blockquote>
<a class="t" id="t0027b15"></a>
<p><a class="t-linehead" id="t-linehead0027b15"></a>佛般涅槃已。時，諸比丘悲慟殞絕，自投於地， <a class="t" id="t0027b16"></a>宛轉號咷，不能自勝，歔欷而言：「如來滅度，何 <a class="t" id="t0027b17"></a>其駛哉！世尊滅度，何其疾哉！大法淪翳，何其 <a class="t" id="t0027b18"></a>速哉！群生長衰，世間眼滅。譬如大樹根拔，枝 <a class="t" id="t0027b19"></a>條摧折。又如斬蛇，宛轉迴遑，莫知所奉。」</p>
<p><a class="t-linehead" id="t-linehead0027b19"></a>時， <a class="t" id="t0027b20"></a>諸比丘亦復如是，悲慟殞絕，自投於地，宛轉 <a class="t" id="t0027b21"></a>號咷，不能自勝，歔欷而言：「如來滅度，何其 <a class="t" id="t0027b22"></a>駛哉！世尊滅度，何其疾哉！大法淪翳，何其速 <a class="t" id="t0027b23"></a>哉！群生長衰，世間眼滅。」</p>
<p><a class="t-linehead" id="t-linehead0027b23"></a>爾時，長老阿那律告 <a class="t" id="t0027b24"></a>諸比丘：「止！止！勿悲，諸天在上，儻有恠責。」</p>
<p><a class="t-linehead" id="t-linehead0027b24"></a>時， <a class="t" id="t0027b25"></a>諸比丘問阿那律：「上有幾天？」</p>
<p><a class="t-linehead" id="t-linehead0027b25"></a>阿那律言：「充 <a class="t" id="t0027b26"></a>滿虛空，豈可計量？皆於空中徘徊騷擾，悲 <a class="t" id="t0027b27"></a>號躃踊，埀淚而言：『如來滅度，何其駛哉？世 <a class="t" id="t0027b28"></a>尊滅度，何其疾哉？大法淪翳，何其速哉？群生 <a class="t" id="t0027b29"></a>長衰，世間眼滅。譬如大樹根拔，枝條摧折，又 <a class="t" id="t0027c01"></a>如斬蛇，宛轉迴遑，莫知所奉。』是時，諸天亦 <a class="t" id="t0027c02"></a>復如是，皆於空中徘徊騷擾，悲號躃踊，埀 <a class="t" id="t0027c03"></a>淚而言：『如來滅度，何其駛哉！世尊滅度，何其 <a class="t" id="t0027c04"></a>疾哉！大法淪翳，何其速哉！群生長衰，世間眼 <a class="t" id="t0027c05"></a>滅。』」</p>
<p><a class="t-linehead" id="t-linehead0027c05"></a>時，諸比丘竟夜達曉，講法語已，阿那律 <a class="t" id="t0027c06"></a>告阿難言：「汝可入城，語諸末羅：『佛已滅度， <a class="t" id="t0027c07"></a>所欲施作，宜及時為。』」</p>
<p><a class="t-linehead" id="t-linehead0027c07"></a>是時，阿難即起，禮佛 <a class="t" id="t0027c08"></a>足已，將一比丘，涕泣入城，遙見五百末羅 <a class="t" id="t0027c09"></a>以少因緣，集在一處。諸末羅見阿難來，皆起 <a class="t" id="t0027c10"></a>奉迎，禮足而立，白阿難言：「今來何早？」</p>
<p><a class="t-linehead" id="t-linehead0027c10"></a>阿難 <a class="t" id="t0027c11"></a>答言：「我今為欲饒益汝故，晨來至此。汝等 <a class="t" id="t0027c12"></a>當知：如來昨夜已取滅度，汝欲施作，宜及 <a class="t" id="t0027c13"></a>時為。」</p>
<p><a class="t-linehead" id="t-linehead0027c13"></a>時，諸末羅聞是語已，莫不悲慟，捫 <a class="t" id="t0027c14"></a>淚而言：「一何駛哉！佛般涅槃。一何疾哉！世間眼 <a class="t" id="t0027c15"></a>滅。」</p>
<p><a class="t-linehead" id="t-linehead0027c15"></a>阿難報曰：「止！止！諸君勿為悲泣，欲使有 <a class="t" id="t0027c16"></a>為不變易者，無有是處。佛已先說：『生者有 <a class="t" id="t0027c17"></a>死，合會有離；一切恩愛，無常存者。』」</p>
<p><a class="t-linehead" id="t-linehead0027c17"></a>時，諸末羅 <a class="t" id="t0027c18"></a>各相謂言：「宜各還歸，辦諸香花及眾伎樂，速 <a class="t" id="t0027c19"></a>詣雙樹，供養舍利。竟一日已，以佛舍利置 <a class="t" id="t0027c20"></a>於牀上，使末羅童子舉牀四角，擎持幡蓋， <a class="t" id="t0027c21"></a>燒香散華，伎樂供養，入東城門，遍諸里巷， <a class="t" id="t0027c22"></a>使國人民皆得供養；然後出西城門，詣高 <a class="t" id="t0027c23"></a>顯處而闍維之。」時，諸末羅作此論已，各自 <a class="t" id="t0027c24"></a>還家，供辦香華及眾伎樂，詣雙樹間，供養 <a class="t" id="t0027c25"></a>舍利。竟一日已，以佛舍利置於牀上，諸末 <a class="t" id="t0027c26"></a>羅等眾來舉牀，皆不能勝。</p>
<p><a class="t-linehead" id="t-linehead0027c26"></a>時，阿那律語 <a class="t" id="t0027c27"></a>諸末羅：「汝等且止！勿空疲勞，今者諸天欲來 <a class="t" id="t0027c28"></a>舉牀。」</p>
<p><a class="t-linehead" id="t-linehead0027c28"></a>諸末羅曰：「天以何意，欲舉此牀？」</p>
<p>阿 <a class="t" id="t0027c29"></a>那律曰：「汝等欲以香花伎樂供養舍利，竟 <a class="t" id="t0028a01"></a>一日已，以佛舍利置於牀上，使末羅童子 <a class="t" id="t0028a02"></a>舉牀四角，擎持幡蓋，燒香散花，伎樂供養， <a class="t" id="t0028a03"></a>入東城門，遍諸里巷，使國人民皆得供養； <a class="t" id="t0028a04"></a>然後出西城門，詣高顯處而闍維之。而諸 <a class="t" id="t0028a05"></a>天意欲留舍利七日之中，香花伎樂，禮敬供 <a class="t" id="t0028a06"></a>養；然後以佛舍利置於牀上，使末羅童子 <a class="t" id="t0028a07"></a>舉牀四角，擎持幡蓋，散花燒香，作眾伎樂， <a class="t" id="t0028a08"></a>供養舍利。入東城門，遍諸里巷，使國人民 <a class="t" id="t0028a09"></a>皆得供養；然後出城北門，渡凞連禪河，到 <a class="t" id="t0028a10"></a>天冠寺而闍維之。是上天意，使牀不動。」</p>
<p><a class="t-linehead" id="t-linehead0028a10"></a>末 <a class="t" id="t0028a11"></a>羅曰：「諾！快哉斯言！隨諸天意。」</p>
<p><a class="t-linehead" id="t-linehead0028a11"></a>時，諸末羅自相 <a class="t" id="t0028a12"></a>謂言：「我等宜先入城，街里街里，平治道路， <a class="t" id="t0028a13"></a>掃灑燒香，還來至此，於七日中供養舍利。」 <a class="t" id="t0028a14"></a>時，諸末羅即共入城，街里街里，平治道路， <a class="t" id="t0028a15"></a>掃灑燒香，訖已出城，於雙樹間，以香花伎 <a class="t" id="t0028a16"></a>樂供養舍利。訖七日已，時日向暮，舉佛舍 <a class="t" id="t0028a17"></a>利置於牀上，末羅童子奉舉四角，擎持幡 <a class="t" id="t0028a18"></a>蓋，燒香散花，作眾伎樂，前後導從，安詳而 <a class="t" id="t0028a19"></a>行。</p>
<p><a class="t-linehead" id="t-linehead0028a19"></a>時，忉利諸天以文陀羅花、優鉢羅花、波頭 <a class="t" id="t0028a20"></a>摩花、拘物頭花、分陀利花、天末栴檀散舍利 <a class="t" id="t0028a21"></a>上，充滿街路。諸天作樂，鬼神歌詠。時，諸末 <a class="t" id="t0028a22"></a>羅自相謂言：「且置人樂，請設天樂供養舍 <a class="t" id="t0028a23"></a>利。」</p>
<p><a class="t-linehead" id="t-linehead0028a23"></a>於是，末羅奉牀漸進，入東城門，止諸街 <a class="t" id="t0028a24"></a>巷，燒香散花，伎樂供養。時，有路夷末羅女篤 <a class="t" id="t0028a25"></a>信佛道，手擎金花，大如車輪，供養舍利。時， <a class="t" id="t0028a26"></a>有一老母舉聲讚曰：「此諸末羅為得大利， <a class="t" id="t0028a27"></a>如來末後於此滅度，舉國士民快得供養。」</p>
<a class="t" id="t0028a28"></a>
<p><a class="t-linehead" id="t-linehead0028a28"></a>時，諸末羅設供養已，出城北門，渡凞連禪 <a class="t" id="t0028a29"></a>河，到天冠寺，置牀於地，告阿難曰：「我等 <a class="t" id="t0028b01"></a>當復以何供養？」</p>
<p><a class="t-linehead" id="t-linehead0028b01"></a>阿難報曰：「我親從佛聞，親 <a class="t" id="t0028b02"></a>受佛教，欲葬舍利者，當如轉輪聖王葬 <a class="t" id="t0028b03"></a>法。」</p>
<p><a class="t-linehead" id="t-linehead0028b03"></a>又問阿難：「轉輪聖王葬法云何？」</p>
<p>答曰：「聖 <a class="t" id="t0028b04"></a>王葬法，先以香湯洗浴其身，以新劫貝周 <a class="t" id="t0028b05"></a>遍纏身，五百張疊次如纏之，內身金棺，灌 <a class="t" id="t0028b06"></a>以麻油畢，舉金棺置於第二大鐵槨中，栴 <a class="t" id="t0028b07"></a>檀香槨次重於外，積眾名香，厚衣其上而 <a class="t" id="t0028b08"></a>闍維之。收拾舍利，於四衢道起立塔廟， <a class="t" id="t0028b09"></a>表剎懸繒，使國行人皆見王塔，思慕正化， <a class="t" id="t0028b10"></a>多所饒益。『阿難！汝欲葬我，先以香湯洗 <a class="t" id="t0028b11"></a>浴，用新劫貝周匝纏身，以五百張疊次 <a class="t" id="t0028b12"></a>如纏之。內身金棺，灌以麻油畢，舉金棺 <a class="t" id="t0028b13"></a>置於第二大鐵槨中，栴檀香槨次重於外， <a class="t" id="t0028b14"></a>積眾名香，厚衣其上而闍維之。收撿舍 <a class="t" id="t0028b15"></a>利，於四衢道起立塔廟，表剎懸繒，使諸行 <a class="t" id="t0028b16"></a>人皆見佛塔，思慕如來法王道化，生獲福 <a class="t" id="t0028b17"></a>利，死得上天，除得道者。』」</p>
<p><a class="t-linehead" id="t-linehead0028b17"></a>時，諸末羅各相謂 <a class="t" id="t0028b18"></a>言：「我等還城，供辦葬具、香花、劫貝、棺槨、香油 <a class="t" id="t0028b19"></a>及與白疊。」時，諸末羅即共入城，供辦葬具 <a class="t" id="t0028b20"></a>已，還到天冠寺，以淨香湯洗浴佛身，以新 <a class="t" id="t0028b21"></a>劫貝周匝纏身，五百張疊次如纏之。內身 <a class="t" id="t0028b22"></a>金棺，灌以香油，奉舉金棺置於第二大鐵 <a class="t" id="t0028b23"></a>槨中，栴檀木槨重衣其外，以眾名香而 <span class="gaiji">［卄／積］ <!--gaiji,,1[卄/積],2&#x27090;,3--></span> <a class="t" id="t0028b24"></a>其上。</p>
<p><a class="t-linehead" id="t-linehead0028b24"></a>時，有末羅大臣名曰路夷，執大炬火， <a class="t" id="t0028b25"></a>欲燃佛積，而火不燃。又有大末羅次前 <a class="t" id="t0028b26"></a>燃其積，火又不燃。時，阿那律語諸末羅 <a class="t" id="t0028b27"></a>言：「止！止！諸賢！非汝所能，火滅不燃，是諸天 <a class="t" id="t0028b28"></a>意。」</p>
<p><a class="t-linehead" id="t-linehead0028b28"></a>末羅又問：「諸天何故使火不燃？」</p>
<p>阿那律 <a class="t" id="t0028b29"></a>言：「天以大迦葉將五百弟子從波婆國來， <a class="t" id="t0028c01"></a>今在半道，及未闍維，欲見佛身，天知其 <a class="t" id="t0028c02"></a>意，故使火不燃。」</p>
<p><a class="t-linehead" id="t-linehead0028c02"></a>末羅又言：「願遂此意！」</p>
<p>爾時，大 <a class="t" id="t0028c03"></a>迦葉將五百弟子從波婆國來，在道而行， <a class="t" id="t0028c04"></a>遇一尼乾子手執文陀羅花。時，大迦葉遙 <a class="t" id="t0028c05"></a>見尼乾子，就往問言：「汝從何來？」</p>
<p><a class="t-linehead" id="t-linehead0028c05"></a>報言：「吾從 <a class="t" id="t0028c06"></a>拘尸城來。」</p>
<p><a class="t-linehead" id="t-linehead0028c06"></a>迦葉又言：「汝知我師乎？」</p>
<p>答 <a class="t" id="t0028c07"></a>曰：「知。」</p>
<p><a class="t-linehead" id="t-linehead0028c07"></a>又問：「我師存耶？」</p>
<p>答曰：「滅度已來，已經七 <a class="t" id="t0028c08"></a>日，吾從彼來，得此天華。」迦葉聞之，悵然不 <a class="t" id="t0028c09"></a>悅。時，五百比丘聞佛滅度，皆大悲泣，宛轉號 <a class="t" id="t0028c10"></a>咷，不能自勝，捫淚而言：「如來滅度，何其駛 <a class="t" id="t0028c11"></a>哉！世尊滅度，何其疾哉！大法淪翳，何其速哉！ <a class="t" id="t0028c12"></a>群生長衰，世間眼滅。譬如大樹根拔，枝條摧 <a class="t" id="t0028c13"></a>折，又如斬蛇，宛轉迴遑，莫知所奉。」</p>
<p><a class="t-linehead" id="t-linehead0028c13"></a>時，彼眾 <a class="t" id="t0028c14"></a>中有釋種子，字拔難陀，止諸比丘言：「汝等 <a class="t" id="t0028c15"></a>勿憂，世尊滅度，我得自在。彼者常言：『當應 <a class="t" id="t0028c16"></a>行是，不應行是。』自今已後，隨我所為。」</p>
<p><a class="t-linehead" id="t-linehead0028c16"></a>迦葉 <a class="t" id="t0028c17"></a>聞已，悵然不悅，告諸比丘曰：「速嚴衣鉢，時 <a class="t" id="t0028c18"></a>詣雙樹，及未闍維，可得見佛。」</p>
<p><a class="t-linehead" id="t-linehead0028c18"></a>時，諸比丘 <a class="t" id="t0028c19"></a>聞大迦葉語已，即從座起，侍從迦葉，詣拘 <a class="t" id="t0028c20"></a>尸城，渡尼連禪河水，到天冠寺，至阿難 <a class="t" id="t0028c21"></a>所。問訊已，一面住，語阿難言：「我等欲一面覲 <a class="t" id="t0028c22"></a>舍利，及未闍維，寧可見不？」</p>
<p><a class="t-linehead" id="t-linehead0028c22"></a>阿難答言：「雖 <a class="t" id="t0028c23"></a>未闍維，難復可見。所以然者？佛身既洗 <a class="t" id="t0028c24"></a>以香湯纏以劫貝，五百張疊次如纏之。藏 <a class="t" id="t0028c25"></a>於金棺，置鐵槨中，栴檀香槨重衣其外，以 <a class="t" id="t0028c26"></a>為佛身難復可覩。」</p>
<p><a class="t-linehead" id="t-linehead0028c26"></a>迦葉請至三，阿難答如 <a class="t" id="t0028c27"></a>初：「以為佛身難復得見。」</p>
<p><a class="t-linehead" id="t-linehead0028c27"></a>時，大迦葉適向 <a class="t" id="t0028c28"></a>香 <span class="gaiji">［卄／積］ <!--gaiji,,1[卄/積],2&#x27090;,3--></span>，於時佛身從重槨內雙出兩足，足 <a class="t" id="t0028c29"></a>有異色，迦葉見已，怪問阿難：「佛身金色，足 <a class="t" id="t0029a01"></a>何故異？」</p>
<p><a class="t-linehead" id="t-linehead0029a01"></a>阿難報曰：「向者，有一老母悲哀而 <a class="t" id="t0029a02"></a>前手撫佛足，淚墮其上，故色異耳。」</p>
<p><a class="t-linehead" id="t-linehead0029a02"></a>迦葉聞 <a class="t" id="t0029a03"></a>已，又大不悅，即向香 <span class="gaiji">［卄／積］ <!--gaiji,,1[卄/積],2&#x27090;,3--></span>，禮佛舍利。時，四部 <a class="t" id="t0029a04"></a>眾及上諸天同時俱禮，於是佛足忽然不現。</p>
<a class="t" id="t0029a05"></a>
<p><a class="t-linehead" id="t-linehead0029a05"></a>時，大迦葉繞 <span class="gaiji">［卄／積］ <!--gaiji,,1[卄/積],2&#x27090;,3--></span>三匝，而作頌曰：</p>
<a class="t" id="t0029a06"></a>
<blockquote class="gatha">
<p>「諸佛無等等，　　聖智不可稱； <a class="t" id="t0029a07"></a><br>
無等之聖智，　　我今稽首禮。 <a class="t" id="t0029a08"></a><br>
無等等沙門，　　最上無瑕穢； <a class="t" id="t0029a09"></a><br>
牟尼絕愛枝，　　大仙天人尊； <a class="t" id="t0029a10"></a><br>
人中第一雄，　　我今 <span class="gaiji">稽 <!--gaiji,稽,1[(禾*尤)/上/日],2&#x25873;,3--></span>首禮。 <a class="t" id="t0029a11"></a><br>
苦行無等侶，　　離著而教人； <a class="t" id="t0029a12"></a><br>
無染無垢塵，　　稽首無上尊。 <a class="t" id="t0029a13"></a><br>
三垢垢已盡，　　樂於空寂行； <a class="t" id="t0029a14"></a><br>
無二無疇匹，　　 <span class="gaiji">稽 <!--gaiji,稽,1[(禾*尤)/上/日],2&#x25873;,3--></span>首十力尊。 <a class="t" id="t0029a15"></a><br>
善逝為最上，　　二足尊中尊； <a class="t" id="t0029a16"></a><br>
覺四諦止息，　　稽首安隱智。 <a class="t" id="t0029a17"></a><br>
沙門中無上，　　迴邪令入正； <a class="t" id="t0029a18"></a><br>
世尊施寂滅，　　稽首湛然迹。 <a class="t" id="t0029a19"></a><br>
無熱無瑕郄，　　其心當寂定； <a class="t" id="t0029a20"></a><br>
練除諸塵穢，　　稽首無垢尊。 <a class="t" id="t0029a21"></a><br>
慧眼無限量，　　甘露滅名稱； <a class="t" id="t0029a22"></a><br>
希有難思議，　　稽首無等倫。 <a class="t" id="t0029a23"></a><br>
吼聲如師子，　　在林無所畏； <a class="t" id="t0029a24"></a><br>
降魔越四姓，　　是故 <span class="gaiji">稽 <!--gaiji,稽,1[(禾*尤)/上/日],2&#x25873;,3--></span>首禮。」</p>
</blockquote>
<a class="t" id="t0029a25"></a>
<p><a class="t-linehead" id="t-linehead0029a25"></a>大迦葉有大威德，四辯具足，說此偈已，時， <a class="t" id="t0029a26"></a>彼佛 <span class="gaiji">［卄／積］ <!--gaiji,,1[卄/積],2&#x27090;,3--></span>不燒自燃，諸末羅等各相謂言：「今火 <a class="t" id="t0029a27"></a>猛熾，焰盛難止，闍維舍利，或能消盡，當 <a class="t" id="t0029a28"></a>於何所求水滅之？」時，佛 <span class="gaiji">［卄／積］ <!--gaiji,,1[卄/積],2&#x27090;,3--></span>側有娑羅樹神， <a class="t" id="t0029a29"></a>篤信佛道，尋以神力滅佛 <span class="gaiji">［卄／積］ <!--gaiji,,1[卄/積],2&#x27090;,3--></span>火。</p>
<p><a class="t-linehead" id="t-linehead0029a29"></a>時，諸末羅 <a class="t" id="t0029b01"></a>復相謂言：「此拘尸城左右十二由旬，所有香 <a class="t" id="t0029b02"></a>花，盡當採取，供佛舍利。」尋詣城側，取諸香 <a class="t" id="t0029b03"></a>花，以用供養。</p>
<p><a class="t-linehead" id="t-linehead0029b03"></a>時，波婆國末羅民眾，聞佛於 <a class="t" id="t0029b04"></a>雙樹滅度，皆自念言：「今我宜往，求舍利分， <a class="t" id="t0029b05"></a>自於本土，起塔供養。」時，波婆國諸末羅即 <a class="t" id="t0029b06"></a>下國中，嚴四種兵——象兵、馬兵、車兵、步兵，到 <a class="t" id="t0029b07"></a>拘尸城，遣使者言：「聞佛眾祐，止此滅度，彼 <a class="t" id="t0029b08"></a>亦我師，敬慕之心，來請骨分，當於本國起 <a class="t" id="t0029b09"></a>塔供養。」</p>
<p><a class="t-linehead" id="t-linehead0029b09"></a>拘尸王答曰：「如是！如是！誠如所 <a class="t" id="t0029b10"></a>言，但為世尊垂降此土，於茲滅度，國內士 <a class="t" id="t0029b11"></a>民，當自供養，遠勞諸君，舍利分不可得。」</p>
<a class="t" id="t0029b12"></a>
<p><a class="t-linehead" id="t-linehead0029b12"></a>時，遮羅頗國諸跋離民眾，及羅摩伽國 <a class="t" id="t0029b13"></a>拘利民眾、毘留提國婆羅門眾、迦維羅衛 <a class="t" id="t0029b14"></a>國釋種民眾、毘舍離國離車民眾，及摩竭王 <a class="t" id="t0029b15"></a>阿闍世，聞如來於拘尸城雙樹間而取 <a class="t" id="t0029b16"></a>滅度，皆自念言：「今我宜往，求舍利分。」</p>
<p><a class="t-linehead" id="t-linehead0029b16"></a>時，諸 <a class="t" id="t0029b17"></a>國王阿闍世等，即下國中，嚴四種兵——象兵、馬 <a class="t" id="t0029b18"></a>兵、車兵、步兵，進渡恒水，即勅婆羅門香 <a class="t" id="t0029b19"></a>姓：「汝持我名，入拘尸城，致問諸末羅等：『起 <a class="t" id="t0029b20"></a>居輕利，遊步強耶？吾於諸賢，每相宗敬，鄰境 <a class="t" id="t0029b21"></a>義和，曾無諍訟。我聞如來於君國內而取 <a class="t" id="t0029b22"></a>滅度，唯無上尊，實我所天，故從遠來，求請 <a class="t" id="t0029b23"></a>骨分，欲還本土，起塔供養。設與我者，舉國 <a class="t" id="t0029b24"></a>重寶，與君共之。』」</p>
<p><a class="t-linehead" id="t-linehead0029b24"></a>時，香姓婆羅門受王教已， <a class="t" id="t0029b25"></a>即詣彼城，語諸末羅曰：「摩竭大王致問 <a class="t" id="t0029b26"></a>無量：『起居輕利，遊步強耶？吾於諸君，每相宗 <a class="t" id="t0029b27"></a>敬，鄰境義和，曾無諍訟。我聞如來於君國 <a class="t" id="t0029b28"></a>內而取滅度，唯無上尊，實我所天，故從遠 <a class="t" id="t0029b29"></a>來，求請骨分，欲還本土，起塔供養。設與我 <a class="t" id="t0029c01"></a>者，舉國重寶，與君共之。』」</p>
<p><a class="t-linehead" id="t-linehead0029c01"></a>時，諸末羅報香姓 <a class="t" id="t0029c02"></a>曰：「如是！如是！誠如君言。但為世尊埀降此 <a class="t" id="t0029c03"></a>土，於茲滅度，國內士民自當供養，遠勞諸 <a class="t" id="t0029c04"></a>君，舍利分不可得。」</p>
<p><a class="t-linehead" id="t-linehead0029c04"></a>時，諸國王即集群臣， <a class="t" id="t0029c05"></a>眾共立議，作頌告曰：</p>
<a class="t" id="t0029c06"></a>
<blockquote class="gatha">
<p>「吾等和議，　　遠來拜首， <a class="t" id="t0029c07"></a><br>
遜言求分，　　如不見與， <a class="t" id="t0029c08"></a><br>
四兵在此，　　不惜身命， <a class="t" id="t0029c09"></a><br>
義而弗獲，　　當以力取。」</p>
</blockquote>
<a class="t" id="t0029c10"></a>
<p><a class="t-linehead" id="t-linehead0029c10"></a>時，拘尸國即集群臣，眾共立議，以偈答曰：</p>
<a class="t" id="t0029c11"></a>
<blockquote class="gatha">
<p>「遠勞諸君，　　屈辱拜首， <a class="t" id="t0029c12"></a><br>
如來遺形，　　不敢相許， <a class="t" id="t0029c13"></a><br>
彼欲舉兵，　　吾斯亦有， <a class="t" id="t0029c14"></a><br>
畢命相抵，　　未之有畏。」</p>
</blockquote>
<a class="t" id="t0029c15"></a>
<p><a class="t-linehead" id="t-linehead0029c15"></a>時，香姓婆羅門曉眾人曰：「諸賢！長夜受佛 <a class="t" id="t0029c16"></a>教誡，口誦法言，心服仁化，一切眾生常念欲 <a class="t" id="t0029c17"></a>安，寧可諍佛舍利共相殘害？如來遺形 <a class="t" id="t0029c18"></a>欲以廣益，舍利現在但當分取。」</p>
<p><a class="t-linehead" id="t-linehead0029c18"></a>眾咸稱 <a class="t" id="t0029c19"></a>善，尋復議言：「誰堪分者？」</p>
<p><a class="t-linehead" id="t-linehead0029c19"></a>皆言香姓婆羅門 <a class="t" id="t0029c20"></a>仁智平均，可使分也。</p>
<p><a class="t-linehead" id="t-linehead0029c20"></a>時，諸國王即命香姓： <a class="t" id="t0029c21"></a>「汝為我等分佛舍利，均作八分。」</p>
<p><a class="t-linehead" id="t-linehead0029c21"></a>於時，香姓 <a class="t" id="t0029c22"></a>聞諸王語已，即詣舍利所，頭面禮畢，徐前 <a class="t" id="t0029c23"></a>取佛上牙，別置一面。尋遣使者，齎佛上牙， <a class="t" id="t0029c24"></a>詣阿闍世王所，語使者言：「汝以我聲，上白 <a class="t" id="t0029c25"></a>大王：『起居輕利，遊步強耶？舍利未至，傾遲無 <a class="t" id="t0029c26"></a>量耶？今付使者如來上牙，竝可供養，以慰 <a class="t" id="t0029c27"></a>企望，明星出時，分舍利訖，當自奉送。』」</p>
<p><a class="t-linehead" id="t-linehead0029c27"></a>時，彼 <a class="t" id="t0029c28"></a>使者受香姓語已，即詣阿闍世王所，白言： <a class="t" id="t0029c29"></a>「香姓婆羅門致問無量：『起居輕利，遊步強耶？ <a class="t" id="t0030a01"></a>舍利未至，傾遲無量耶？今付使者如來上 <a class="t" id="t0030a02"></a>牙，竝可供養，以慰企望，明星出時，分舍利 <a class="t" id="t0030a03"></a>訖，當自奉送。』」</p>
<p><a class="t-linehead" id="t-linehead0030a03"></a>爾時，香姓以一瓶受一石許， <a class="t" id="t0030a04"></a>即分舍利，均為八分已，告眾人言：「願以 <a class="t" id="t0030a05"></a>此瓶，眾議見與，自欲於舍起塔供養。」</p>
<p><a class="t-linehead" id="t-linehead0030a05"></a>皆言： <a class="t" id="t0030a06"></a>「智哉！是為知時，即共聽與。」</p>
<p><a class="t-linehead" id="t-linehead0030a06"></a>時，有畢鉢村人 <a class="t" id="t0030a07"></a>白眾人言：「乞地燋炭，起塔供養。」皆言：「與 <a class="t" id="t0030a08"></a>之。」</p>
<p><a class="t-linehead" id="t-linehead0030a08"></a>時，拘尸國人得舍利分，即於其土起塔 <a class="t" id="t0030a09"></a>供養。</p>
<p><a class="t-linehead" id="t-linehead0030a09"></a>波婆國人、遮羅國、羅摩伽國、毘留提國、 <a class="t" id="t0030a10"></a>迦維羅衛國、毘舍離國、摩竭國阿闍世王等， <a class="t" id="t0030a11"></a>得舍利分已，各歸其國，起塔供養。香姓婆 <a class="t" id="t0030a12"></a>羅門持舍利瓶歸起塔廟，畢鉢村人持地 <a class="t" id="t0030a13"></a>燋炭歸起塔廟。</p>
<p><a class="t-linehead" id="t-linehead0030a13"></a>當於爾時，如來舍利起於 <a class="t" id="t0030a14"></a>八塔，第九瓶塔，第十炭塔，第十一生時髮塔。</p>
<a class="t" id="t0030a15"></a>
<p><a class="t-linehead" id="t-linehead0030a15"></a>何等時佛生？何等時成道？何等時滅度？沸 <a class="t" id="t0030a16"></a>星出時生，沸星出出家，沸星出成道，沸星 <a class="t" id="t0030a17"></a>出滅度 <span class="t-note">（丹本注云問中應有何等時出家諸本並闕）</span> 。</p>
<a class="t" id="t0030a18"></a>
<blockquote class="gatha">
<p>何等生二足尊？　　何等出叢林苦？ <a class="t" id="t0030a19"></a><br>
何等得最上道？　　何等入涅槃城？ <a class="t" id="t0030a20"></a><br>
沸星生二足尊，　　沸星出叢林苦， <a class="t" id="t0030a21"></a><br>
沸星得最上道，　　沸星入涅槃城。 <a class="t" id="t0030a22"></a><br>
八日如來生，　　八日佛出家， <a class="t" id="t0030a23"></a><br>
八日成菩提，　　八日取滅度。 <a class="t" id="t0030a24"></a><br>
八日生二足尊，　　八日出叢林苦， <a class="t" id="t0030a25"></a><br>
八日成最上道，　　八日入泥洹城。 <a class="t" id="t0030a26"></a><br>
二月如來生，　　二月佛出家， <a class="t" id="t0030a27"></a><br>
二月成菩提，　　八日取涅槃。 <a class="t" id="t0030a28"></a><br>
二月生二足尊，　　二月出叢林苦， <a class="t" id="t0030a29"></a><br>
二月得最上道，　　八日入涅槃城。 <a class="t" id="t0030b01"></a><br>
娑羅花熾盛，　　種種光相照； <a class="t" id="t0030b02"></a><br>
於其本生處，　　如來取滅度。 <a class="t" id="t0030b03"></a><br>
大慈般涅槃，　　多人稱讚禮； <a class="t" id="t0030b04"></a><br>
盡度諸恐畏，　　決定取滅度。</p>
</blockquote>
<a class="t" id="t0030b05"></a>
<p class="endsutta"><span class="t-juanname">佛說長阿含經卷第四</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


