<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da10">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">10</span> <span class="mirror-right">（一〇）十上經</span>
</h1>
<a class="t" id="t0052c18"></a>
</div>
<p class="suttainfo"><span class="t-juanname">佛說長阿含經卷第九</span><br>
<a class="t" id="t0052c15"></a> <a class="t" id="t0052c16"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0052c17"></a>
<p><a class="t-linehead" id="t-linehead0052c18"></a>如是我聞：</p>
<p>一時，佛遊鴦伽國，與大比丘眾 <a class="t" id="t0052c19"></a>千二百五十人俱。詣瞻婆城，止宿伽伽 <a class="t" id="t0052c20"></a>池側。</p>
<p><a class="t-linehead" id="t-linehead0052c20"></a>以十五日月滿時，世尊在露地坐，大 <a class="t" id="t0052c21"></a>眾圍遶，竟夜說法，告舍利弗：「今者四方諸 <a class="t" id="t0052c22"></a>比丘集，皆各精勤，捐除眠睡，欲聞說法， <a class="t" id="t0052c23"></a>吾患背痛，欲 <span class="corr" title="[少&gt;小] cf.【麗】">小</span> 止息，卿今可為諸比丘說 <a class="t" id="t0052c24"></a>法。」</p>
<p><a class="t-linehead" id="t-linehead0052c24"></a>時，舍利弗受佛教已，爾時世尊即四牒 <a class="t" id="t0052c25"></a>僧伽梨，偃右脅臥如師子，累足而臥。</p>
<p><a class="t-linehead" id="t-linehead0052c25"></a>爾時， <a class="t" id="t0052c26"></a>耆年舍利弗告諸比丘：「今我說法，上中下言， <a class="t" id="t0052c27"></a>皆悉真正，義味具足，梵行清淨，汝等諦聽！善 <a class="t" id="t0052c28"></a>思念之，當為汝說。」</p>
<p><a class="t-linehead" id="t-linehead0052c28"></a>時，諸比丘受教而聽。舍 <a class="t" id="t0052c29"></a>利弗告諸比丘：「有十上法，除眾結縛，得至 <a class="t" id="t0053a01"></a>泥洹，盡於苦際，又能具足五百五十法，今 <a class="t" id="t0053a02"></a>當分別，汝等善聽。諸比丘！有一成法、一修 <a class="t" id="t0053a03"></a>法、一覺法、一滅法、一退法、一增法、一難解 <a class="t" id="t0053a04"></a>法、一生法、一知法、一證法。云何一成法？謂 <a class="t" id="t0053a05"></a>於諸善法能不放逸。云何一修法？謂常自 <a class="t" id="t0053a06"></a>念身。云何一覺法？謂有漏觸。云何一滅法？ <a class="t" id="t0053a07"></a>謂是我慢。云何一退法？謂不惡露觀。云何 <a class="t" id="t0053a08"></a>一增法？謂惡露觀。云何一難解法？謂無間 <a class="t" id="t0053a09"></a>定。云何一生法？謂有漏解脫。云何一知法？謂 <a class="t" id="t0053a10"></a>諸眾生皆仰食存。云何一證法？謂無礙心解 <a class="t" id="t0053a11"></a>脫。</p>
<p><a class="t-linehead" id="t-linehead0053a11"></a>「又有二成法、二修法、二覺法、二滅法、二 <a class="t" id="t0053a12"></a>退法、二增法、二難解法、二生法、二知法、二 <a class="t" id="t0053a13"></a>證法。云何二成法？謂知慙、知愧。云何二修 <a class="t" id="t0053a14"></a>法？謂止與觀。云何二覺法？謂名與色。云何 <a class="t" id="t0053a15"></a>二滅法？謂無明、愛。云何二退法？謂毀戒、破見。 <a class="t" id="t0053a16"></a>云何二增法？戒具、見具。云何二難解法？有因 <a class="t" id="t0053a17"></a>有緣，眾生生垢；有因有緣，眾生得淨。云何 <a class="t" id="t0053a18"></a>二生法？盡智、無生智。云何二知法？謂是處、非 <a class="t" id="t0053a19"></a>處。云何二證法？謂明與解脫。</p>
<p><a class="t-linehead" id="t-linehead0053a19"></a>「又有三成法、 <a class="t" id="t0053a20"></a>三修法、三覺法、三滅法、三退法、三增法、三 <a class="t" id="t0053a21"></a>難解法、三生法、三知法、三證法。云何三成 <a class="t" id="t0053a22"></a>法？一者親近善友，二者耳聞法音，三者法 <a class="t" id="t0053a23"></a>法成就。云何三修法？謂三三昧：空三昧、無 <a class="t" id="t0053a24"></a>相三昧、無作三昧。云何三覺法？謂三受：苦 <a class="t" id="t0053a25"></a>受、樂受、不苦不樂受。云何三滅法？謂三愛：欲 <a class="t" id="t0053a26"></a>愛、有愛、無有愛。云何三退法？謂三不善根：貪 <a class="t" id="t0053a27"></a>不善根、恚不善根、癡不善根。云何三增法？謂 <a class="t" id="t0053a28"></a>三善根：無貪善根、無恚善根、無癡善根。云何 <a class="t" id="t0053a29"></a>三難解法？謂三難解：賢聖難解、聞法難解、如 <a class="t" id="t0053b01"></a>來難解。云何三生法？謂三相：息止相、精進 <a class="t" id="t0053b02"></a>相、捨離相。云何三知法？謂三出要界：欲出 <a class="t" id="t0053b03"></a>要至色界，色界出要至無色界；捨離一切 <a class="t" id="t0053b04"></a>諸有為法，彼名為盡。云何三證法？謂三明： <a class="t" id="t0053b05"></a>宿命智、天眼智、漏盡智。諸比丘！是為三十法， <a class="t" id="t0053b06"></a>如實無虛，如來知已，平等說法。</p>
<p><a class="t-linehead" id="t-linehead0053b06"></a>「復有四成 <a class="t" id="t0053b07"></a>法、四修法、四覺法、四滅法、四退法、四增法、 <a class="t" id="t0053b08"></a>四難解法、四生法、四知法、四證法。云何四 <a class="t" id="t0053b09"></a>成法？謂四輪法：一者住中國，二者近善 <a class="t" id="t0053b10"></a>友，三者自謹慎，四者宿植善本。云何四修 <a class="t" id="t0053b11"></a>法？謂四念處：比丘內身身觀，精勤不懈，憶念 <a class="t" id="t0053b12"></a>不忘，捨世貪憂；外身身觀，精勤不懈，憶念 <a class="t" id="t0053b13"></a>不忘，捨世貪憂；內外身身觀，精勤不懈，憶 <a class="t" id="t0053b14"></a>念不忘，捨世貪憂。受、意、法觀，亦復如是。云 <a class="t" id="t0053b15"></a>何四覺法？謂四食：摶食、觸食、念食、識食。云何 <a class="t" id="t0053b16"></a>四滅法？謂四受：欲受、我受、戒受、見受。</p>
<p><a class="t-linehead" id="t-linehead0053b16"></a>「云何 <a class="t" id="t0053b17"></a>四退法？謂四扼：欲扼、有扼、見扼、無明 <a class="t" id="t0053b18"></a>扼。云何四增法？謂四無扼：無欲扼、無有 <a class="t" id="t0053b19"></a>扼、無見扼、無無明扼。云何四難解法？謂有 <a class="t" id="t0053b20"></a>四聖諦：苦諦、集諦、滅諦、道諦。云何四生法？ <a class="t" id="t0053b21"></a>謂四智：法智、未知智、等智、知他心智。云何 <a class="t" id="t0053b22"></a>四知法？謂四辯才：法辯、義辯、辭辯、應辯。云 <a class="t" id="t0053b23"></a>何四證法？謂四沙門果：須陀洹果、斯陀含果、 <a class="t" id="t0053b24"></a>阿那含果、阿羅漢果。諸比丘！是為四十法，如 <a class="t" id="t0053b25"></a>實無虛，如來知已，平等說法。</p>
<p><a class="t-linehead" id="t-linehead0053b25"></a>「復有五成法、 <a class="t" id="t0053b26"></a>五修法、五覺法、五滅法、五退法、五增法、 <a class="t" id="t0053b27"></a>五難解法、五生法、五知法、五證法。云何五 <a class="t" id="t0053b28"></a>成法？謂五滅盡枝：一者信佛、如來、至真，十 <a class="t" id="t0053b29"></a>號具足；二者無病，身常安隱；三者質直無有 <a class="t" id="t0053c01"></a>諛諂，直趣如來涅槃徑路；四者專心不亂， <a class="t" id="t0053c02"></a>諷誦不忘；五者善於觀察法之起滅，以賢 <a class="t" id="t0053c03"></a>聖行盡於苦本。云何五修法？謂五根：信根、 <a class="t" id="t0053c04"></a>精進根、念根、定根、慧根。云何五覺法？謂五受 <a class="t" id="t0053c05"></a>陰：色受陰，受、想、行、識受陰。</p>
<p><a class="t-linehead" id="t-linehead0053c05"></a>「云何五滅法？謂五 <a class="t" id="t0053c06"></a>蓋：貪欲蓋、瞋恚蓋、眠睡蓋、掉戲蓋、疑蓋。云 <a class="t" id="t0053c07"></a>何五退法？謂五心礙結：一者比丘疑佛，疑 <a class="t" id="t0053c08"></a>佛已，則不親近，不親近已，則不恭敬，是為 <a class="t" id="t0053c09"></a>初心礙結；又比丘於法、於眾、於戒，有穿漏 <a class="t" id="t0053c10"></a>行、不真正行、為汙染行，不親近戒，亦不 <a class="t" id="t0053c11"></a>恭敬，是為四心礙結；又復比丘於梵行人 <a class="t" id="t0053c12"></a>生惡向心，心不喜樂，以麁惡言而毀罵 <a class="t" id="t0053c13"></a>之，是為五心礙結。云何五增法？謂五喜本： <a class="t" id="t0053c14"></a>一悅、二念、三猗、四樂、五定。</p>
<p><a class="t-linehead" id="t-linehead0053c14"></a>「云何五難解法？謂 <a class="t" id="t0053c15"></a>五解脫入：若比丘精勤不懈，樂閑靜處，專 <a class="t" id="t0053c16"></a>念一心，未解得解，未盡得盡，未安得安。 <a class="t" id="t0053c17"></a>何謂五？若比丘聞佛說法，或聞梵行者說， <a class="t" id="t0053c18"></a>或聞師長說，思惟觀察，分別法義，心得歡 <a class="t" id="t0053c19"></a>喜，得歡喜已，便得法愛，得法愛已，身心安 <a class="t" id="t0053c20"></a>隱，身心安隱已，則得禪定，得禪定已，得如 <a class="t" id="t0053c21"></a>實智，是為初解脫入。於是，比丘聞法歡喜， <a class="t" id="t0053c22"></a>受持諷誦，亦復歡喜，為他人說，亦復歡喜，思 <a class="t" id="t0053c23"></a>惟分別，亦復歡喜，於法得定，亦復如是。</p>
<p><a class="t-linehead" id="t-linehead0053c23"></a>「云 <a class="t" id="t0053c24"></a>何五生法？謂賢聖五智定：一者修三昧現樂 <a class="t" id="t0053c25"></a>後樂，生內外智。二者賢聖無愛，生內外智。 <a class="t" id="t0053c26"></a>三者諸佛賢聖之所修行，生內外智。四者猗 <a class="t" id="t0053c27"></a>寂滅相，獨而無侶，而生內外智。五者於三 <a class="t" id="t0053c28"></a>昧一心入、一心起，生內外智。云何五知法？謂 <a class="t" id="t0053c29"></a>五出要界：一者比丘於欲不樂、不念，亦不親 <a class="t" id="t0054a01"></a>近，但念出要，樂於遠離，親近不怠，其心調 <a class="t" id="t0054a02"></a>柔，出要離欲，因欲起漏亦盡捨滅，而得解脫， <a class="t" id="t0054a03"></a>是為欲出要，瞋恚出要、嫉妬出要、色出要、 <a class="t" id="t0054a04"></a>身見出要，亦復如是。云何五證法？謂五無學 <a class="t" id="t0054a05"></a>聚：無學戒聚、定聚、慧聚、解脫聚、解脫知見聚， <a class="t" id="t0054a06"></a>是為五十法。如實無虛，如來知已，平等說 <a class="t" id="t0054a07"></a>法。</p>
<p><a class="t-linehead" id="t-linehead0054a07"></a>「復有六成法、六修法、六覺法、六滅法、 <a class="t" id="t0054a08"></a>六退法、六增法、六難解法、六生法、六知法、 <a class="t" id="t0054a09"></a>六證法。云何六成法？謂六重法：若有比丘 <a class="t" id="t0054a10"></a>修六重法，可敬可重，和合於眾，無有諍 <a class="t" id="t0054a11"></a>訟，獨行無雜。云何六？於是，比丘身常行慈， <a class="t" id="t0054a12"></a>敬梵行者，住仁愛心，名曰重法，可敬可重， <a class="t" id="t0054a13"></a>和合於眾，無有諍訟，獨行無雜。復次，比丘 <a class="t" id="t0054a14"></a>口慈、意慈，以法得養及鉢中餘，與人共之， <a class="t" id="t0054a15"></a>不懷彼此。復次，比丘聖所行戒，不犯不毀， <a class="t" id="t0054a16"></a>無有染汙，智者所稱，善具足持，成就定意。 <a class="t" id="t0054a17"></a>復次，比丘成就賢聖出要，平等盡苦，正見及 <a class="t" id="t0054a18"></a>諸梵行，是名重法，可敬可重，和合於眾，無 <a class="t" id="t0054a19"></a>有諍訟，獨行不雜。</p>
<p><a class="t-linehead" id="t-linehead0054a19"></a>「云何六修法？謂六念：念 <a class="t" id="t0054a20"></a>佛、念法、念僧、念戒、念施、念天。云何六覺法？謂 <a class="t" id="t0054a21"></a>六內入，眼入、耳入、鼻入、舌入、身入、意入。云何 <a class="t" id="t0054a22"></a>六滅法？謂六愛：色愛、聲愛、香 、味、觸、法愛。 <a class="t" id="t0054a23"></a>云何六退法？謂六不敬法：不敬佛、不敬法、 <a class="t" id="t0054a24"></a>不敬僧、不敬戒、不敬定、不敬父母。云 <a class="t" id="t0054a25"></a>何六增法？謂六敬法：敬佛、敬法、敬僧、 <span class="corr" title="[法&gt;敬] cf.【麗】">敬</span> 戒、 <a class="t" id="t0054a26"></a>敬定、敬父母。云何六難解法？謂六無上：見無 <a class="t" id="t0054a27"></a>上、聞無上、利養無上、戒無上、恭敬無上、念 <a class="t" id="t0054a28"></a>無上。云何六生法？謂六等法：於是，比丘眼 <a class="t" id="t0054a29"></a>見色無憂無喜，住捨專念，耳聲、鼻香、舌味、身 <a class="t" id="t0054b01"></a>觸、意法，不喜不憂，住捨專念。</p>
<p><a class="t-linehead" id="t-linehead0054b01"></a>「云何六知法？謂 <a class="t" id="t0054b02"></a>六出要界：若比丘作是言：『我修慈心，更生 <a class="t" id="t0054b03"></a>瞋恚。』餘比丘言：『汝勿作此言，勿謗如來， <a class="t" id="t0054b04"></a>如來不作是說，欲使修慈解脫更生瞋 <a class="t" id="t0054b05"></a>恚者，無有是處。佛言：除瞋恚已，然後得 <a class="t" id="t0054b06"></a>慈。』若比丘言：『我行悲解脫，生憎嫉心；行喜 <a class="t" id="t0054b07"></a>解脫，生憂惱心；行捨解脫，生憎愛心；行無 <a class="t" id="t0054b08"></a>我行，生狐疑心；行無想行，生眾亂想。』亦復 <a class="t" id="t0054b09"></a>如是。云何六證法？謂六神通：一者神足通證， <a class="t" id="t0054b10"></a>二者天耳通證，三者知他心通證，四者宿命 <a class="t" id="t0054b11"></a>通證，五者天眼通證，六者漏盡通證。是為 <a class="t" id="t0054b12"></a>六十法。諸比丘！如實無虛，如來知已，平等說 <a class="t" id="t0054b13"></a>法。</p>
<p><a class="t-linehead" id="t-linehead0054b13"></a>「復有七成法、七修法、七覺法、七滅法、七 <a class="t" id="t0054b14"></a>退法、七增法、七難解法、七生法、七知法、七 <a class="t" id="t0054b15"></a>證法。云何七成法？謂七財：信財、戒財、慙財、 <a class="t" id="t0054b16"></a>愧財、聞財、施財、慧財，為七財。云何七修法？ <a class="t" id="t0054b17"></a>謂七覺意。於是，比丘修念覺意，依無欲、依 <a class="t" id="t0054b18"></a>寂滅、依遠離；修法、修精進、修喜、修猗、修 <a class="t" id="t0054b19"></a>定、修捨，依無欲、依寂滅、依遠離。</p>
<p><a class="t-linehead" id="t-linehead0054b19"></a>「云何七覺 <a class="t" id="t0054b20"></a>法？謂七識住處：若有眾生，若干種身，若干種 <a class="t" id="t0054b21"></a>想，天及人是，是初識住。復有眾生，若干種 <a class="t" id="t0054b22"></a>身而一想者，梵光音天最初生時是，是二識 <a class="t" id="t0054b23"></a>住。復有眾生，一身若干種想，光音天是，是 <a class="t" id="t0054b24"></a>三識住。復有眾生，一身一想，徧淨天是，是四 <a class="t" id="t0054b25"></a>識住。或有眾生，空處住，是五識住，或識處 <a class="t" id="t0054b26"></a>住，是六識住。或不用處住，是七識住。云何七 <a class="t" id="t0054b27"></a>滅法？謂七使法：欲愛使、有愛使、見使、慢使、瞋 <a class="t" id="t0054b28"></a>恚使、無明使、疑使。</p>
<p><a class="t-linehead" id="t-linehead0054b28"></a>「云何七退法？謂七非法： <a class="t" id="t0054b29"></a>是比丘無信、無慙、無愧、少聞、懈墮、多忘、無智。 <a class="t" id="t0054c01"></a>云何七增法？謂七正法：於是，比丘有信、有 <a class="t" id="t0054c02"></a>慚、有愧、多聞、不懈墮、強記、有智。云何七難解 <a class="t" id="t0054c03"></a>法？謂七正善法：於是，比丘好義、好法、好知時、 <a class="t" id="t0054c04"></a>好知足、好自攝、好集眾、好分別人。云何七生 <a class="t" id="t0054c05"></a>法？謂七想：不淨想、食不淨想、一切世間不可 <a class="t" id="t0054c06"></a>樂想、死想、無常想、無常苦想、苦無我想。</p>
<p><a class="t-linehead" id="t-linehead0054c06"></a>「云 <a class="t" id="t0054c07"></a>何七知法？謂七勤：勤於戒行、勤滅貪欲、勤 <a class="t" id="t0054c08"></a>破邪見、勤於多聞、勤於精進、勤於正念、勤 <a class="t" id="t0054c09"></a>於禪定。云何七證法？謂七漏盡力：於是，漏 <a class="t" id="t0054c10"></a>盡比丘於一切諸苦、集、滅、味、過、出要，如實知 <a class="t" id="t0054c11"></a>見。觀欲如火坑，亦如刀劍，知欲見欲，不 <a class="t" id="t0054c12"></a>貪於欲，心不住欲。漏盡比丘逆順觀察，如 <a class="t" id="t0054c13"></a>實覺知，如實見已，世間貪嫉、惡不善法不漏 <a class="t" id="t0054c14"></a>不起，修四念處，多修多行，五根、五力、七覺意、 <a class="t" id="t0054c15"></a>賢聖八道，多修多行。諸比丘！是為七十法， <a class="t" id="t0054c16"></a>如實不虛，如來知已，平等說法。</p>
<p><a class="t-linehead" id="t-linehead0054c16"></a>「復有八成 <a class="t" id="t0054c17"></a>法、八修法、八覺法、八滅法、八退法、八增法、 <a class="t" id="t0054c18"></a>八難解法、八生法、八知法、八證法。云何八 <a class="t" id="t0054c19"></a>成法？謂八因緣：不得梵行而得智，得梵 <a class="t" id="t0054c20"></a>行已智增多。云何為八？於是，比丘依世尊 <a class="t" id="t0054c21"></a>住，或依師長，或依智慧梵行者住，生慙愧 <a class="t" id="t0054c22"></a>心，有愛有敬，是謂初因緣，未得梵行而得 <a class="t" id="t0054c23"></a>智，得梵行已智增多。復次，依世尊住，隨時 <a class="t" id="t0054c24"></a>請問，此法云 <span class="corr" title="[所&gt;何]">何</span> ？義何所趣？時，諸尊長即為開 <a class="t" id="t0054c25"></a>演甚深義理，是為二因緣。既聞法已，身心樂 <a class="t" id="t0054c26"></a>靜，是為三因緣。既樂靜已，不為遮道無益雜 <a class="t" id="t0054c27"></a>論，彼到眾中，或自說法，或請他說，猶復不 <a class="t" id="t0054c28"></a>捨賢聖默然，是為四因緣。多聞廣博，守持 <a class="t" id="t0054c29"></a>不忘，諸法深奧，上中下善，義味諦誠，梵行 <a class="t" id="t0055a01"></a>具足，聞已入心，見不流動，是為五因緣。修 <a class="t" id="t0055a02"></a>習精勤，滅惡 <span class="corr" title="[僧&gt;增]">增</span> 善，勉力堪任，不捨斯法，是 <a class="t" id="t0055a03"></a>為六因緣。有以智慧知起滅法，賢聖所趣， <a class="t" id="t0055a04"></a>能盡苦際，是為七因緣。觀五受陰，生相、滅 <a class="t" id="t0055a05"></a>相，此色、色集、色滅，此受、想、行、識，識集、識滅， <a class="t" id="t0055a06"></a>是為八因緣。未得梵行而有智，得梵行已 <a class="t" id="t0055a07"></a>智增多。</p>
<p><a class="t-linehead" id="t-linehead0055a07"></a>「云何八修法？謂賢聖八道：正見、正志、 <a class="t" id="t0055a08"></a>正語、正業、正命、正方便、正念、正定。云何八覺 <a class="t" id="t0055a09"></a>法？謂世八法：利、衰、毀、譽、稱、譏、苦、樂。云何八滅 <a class="t" id="t0055a10"></a>法？謂八邪：邪見、邪思、邪語、邪業、邪命、邪方便、 <a class="t" id="t0055a11"></a>邪念、邪定。云何八退法？謂八懈怠法，何謂八 <a class="t" id="t0055a12"></a>懈怠？比丘乞食不得食，便作是念：『我於 <a class="t" id="t0055a13"></a>今日下村乞食不得，身體疲極，不能堪任 <a class="t" id="t0055a14"></a>坐禪、經行，今宜臥息。』懈怠比丘即便臥息， <a class="t" id="t0055a15"></a>不肯精勤未得欲得、未獲欲獲、未證欲證， <a class="t" id="t0055a16"></a>是為初懈怠。懈怠比丘得食既足，復作是 <a class="t" id="t0055a17"></a>念：『我朝入村乞食，得食過足，身體沈重，不 <a class="t" id="t0055a18"></a>能堪任坐禪、經行，今宜寢息。』懈怠比丘即 <a class="t" id="t0055a19"></a>便寢息，不能精勤未得欲得、未獲欲獲、未 <a class="t" id="t0055a20"></a>證欲證。懈怠比丘設少執事，便作是念：『我今 <a class="t" id="t0055a21"></a>日執事，身體疲極，不能堪任坐禪、經行，今 <a class="t" id="t0055a22"></a>宜寢息。』懈怠比丘即便寢息。懈怠比丘設欲 <a class="t" id="t0055a23"></a>執事，便作是念：『明當執事，必有疲極，今者 <a class="t" id="t0055a24"></a>不得坐禪、經行，當豫臥息。』懈怠比丘即便 <a class="t" id="t0055a25"></a>臥息。懈怠比丘設少行來，便作是念：『我朝行 <a class="t" id="t0055a26"></a>來，身體疲極，不能堪任坐禪、經行，我今宜 <a class="t" id="t0055a27"></a>當臥息。』懈怠比丘即便臥息。懈怠比丘設欲 <a class="t" id="t0055a28"></a>少行，便作是念：『我明當行，必有疲極，今者 <a class="t" id="t0055a29"></a>不得坐禪、經行，當豫寢息。』懈怠比丘即尋 <a class="t" id="t0055b01"></a>寢息，不能精勤未得欲得、未獲欲獲、未證 <a class="t" id="t0055b02"></a>欲證，是為六懈怠比丘。設遇小患，便作 <a class="t" id="t0055b03"></a>是念：『我得重病，困篤羸瘦，不能堪任坐禪、 <a class="t" id="t0055b04"></a>經行，當須寢息。』懈怠比丘即尋寢息，不能 <a class="t" id="t0055b05"></a>精勤未得欲得、未獲欲獲、未證欲證。懈怠比 <a class="t" id="t0055b06"></a>丘所患已差，復作是念：『我病差未久，身體 <a class="t" id="t0055b07"></a>羸瘦，不能堪任坐禪、經行，宜自寢息。』懈 <a class="t" id="t0055b08"></a>怠比丘即尋寢息，不能精勤未得欲得、未獲 <a class="t" id="t0055b09"></a>欲獲、未證欲證。云何八增法？謂八不怠。</p>
<p><a class="t-linehead" id="t-linehead0055b09"></a>「云 <a class="t" id="t0055b10"></a>何八精進？比丘入村乞食，不得食還，即作 <a class="t" id="t0055b11"></a>是念：『我身體輕便，少於睡眠，宜可精進坐 <a class="t" id="t0055b12"></a>禪、經行。』未得者得，未獲者獲，未證者證，於 <a class="t" id="t0055b13"></a>是，比丘即便精進，是為初精進比丘。乞食得 <a class="t" id="t0055b14"></a>足，便作是念：『我今入村，乞食飽滿，氣力充足， <a class="t" id="t0055b15"></a>宜勤精進坐禪、經行。』未得者得，未獲者獲，未 <a class="t" id="t0055b16"></a>證者證，於是，比丘即尋精進。精進比丘設有 <a class="t" id="t0055b17"></a>執事，便作是念：『我向執事，廢我行道，今宜 <a class="t" id="t0055b18"></a>精進坐禪、經行。』未得者得，未獲者獲，未證者 <a class="t" id="t0055b19"></a>證，於是，比丘即尋精進。精進比丘設欲執 <a class="t" id="t0055b20"></a>事，便作是念：『明當執事，廢我行道，今宜精 <a class="t" id="t0055b21"></a>進坐禪、經行。』未得者得，未獲者獲，未證者證， <a class="t" id="t0055b22"></a>於是，比丘即便精進。精進比丘設有行來，便 <a class="t" id="t0055b23"></a>作是念：『我朝行來，廢我行道，今宜精進坐 <a class="t" id="t0055b24"></a>禪、經行。』未得者得，未獲者獲，未證者證，於是， <a class="t" id="t0055b25"></a>比丘即尋精進。精進比丘設欲行來，便作是 <a class="t" id="t0055b26"></a>念：『我明當行，廢我行道，今宜精進坐禪、經 <a class="t" id="t0055b27"></a>行。』未得者得，未獲者獲，未證者證，於是比丘 <a class="t" id="t0055b28"></a>即便精進。精進比丘設遇患時，便作是念： <a class="t" id="t0055b29"></a>『我得重病或能命終，今宜精進。』未得者得，未 <a class="t" id="t0055c01"></a>獲者獲，未證者證，於是比丘即便精進。精進 <a class="t" id="t0055c02"></a>比丘患得小差，復作是念：『我病初差，或更 <a class="t" id="t0055c03"></a>增動，廢我行道，今宜精進坐禪、經行。』未得者 <a class="t" id="t0055c04"></a>得，未獲者獲，未證者證，於是，比丘即便精進 <a class="t" id="t0055c05"></a>坐禪、經行，是為八。</p>
<p><a class="t-linehead" id="t-linehead0055c05"></a>「云何八難解法？謂八不閑 <a class="t" id="t0055c06"></a>妨修梵行。云何八？如來、至真出現於世，說 <a class="t" id="t0055c07"></a>微妙法，寂滅無為，向菩提道，有人生地獄 <a class="t" id="t0055c08"></a>中，是為不閑處，不得修梵行。如來、至真出現 <a class="t" id="t0055c09"></a>於世，說微妙法，寂滅無為，向菩提道，而有 <a class="t" id="t0055c10"></a>眾生在畜生中、餓鬼中、長壽天中、邊地無識， <a class="t" id="t0055c11"></a>無佛法處，是為不閑處，不得修梵行。如來、至 <a class="t" id="t0055c12"></a>真、等正覺出現於世，說微妙法，寂滅無為， <a class="t" id="t0055c13"></a>向菩提道，或有眾生生於中國，而有邪見， <a class="t" id="t0055c14"></a>懷顛倒心，惡行成就，必入地獄，是為不閑 <a class="t" id="t0055c15"></a>處，不得修梵行。如來、至真、等正覺出現於世， <a class="t" id="t0055c16"></a>說微妙法，寂滅無為，向菩提道，或有眾生 <a class="t" id="t0055c17"></a>生於中國，聾、盲、瘖、瘂不得聞法，修行梵行， <a class="t" id="t0055c18"></a>是為不閑。如來、至真、等正覺不出世間，無 <a class="t" id="t0055c19"></a>有能說微妙法，寂滅無為，向菩提道，而有 <a class="t" id="t0055c20"></a>眾生生於中國，彼諸根具足，堪受聖教，而 <a class="t" id="t0055c21"></a>不值佛，不得修行梵行，是為八不閑。</p>
<p><a class="t-linehead" id="t-linehead0055c21"></a>「云何 <a class="t" id="t0055c22"></a>八生法？謂八大人覺：道當少欲，多欲非道；道 <a class="t" id="t0055c23"></a>當知足，無厭非道；道當閑靜，樂眾非道；道 <a class="t" id="t0055c24"></a>當自守，戱笑非道；道當精進，懈怠非道；道 <a class="t" id="t0055c25"></a>當專念，多忘非道；道當定意，亂意非道；道 <a class="t" id="t0055c26"></a>當智慧，愚癡非道。云何八知法？謂八除入： <a class="t" id="t0055c27"></a>內有色想，觀外色少，若好若醜，常觀常念，是 <a class="t" id="t0055c28"></a>為初除入。內有色想，觀外色無量，若好若醜， <a class="t" id="t0055c29"></a>常觀常念，是為二除入。內無色想，外觀色少， <a class="t" id="t0056a01"></a>若好若醜，常觀常念，是為三除入。內無色想， <a class="t" id="t0056a02"></a>外觀色無量，若好若醜，常觀常念，是為四除 <a class="t" id="t0056a03"></a>入。內無色想，外觀色青，青色、青光、青見，譬 <a class="t" id="t0056a04"></a>如青蓮華，亦如青波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>衣，純一青色、 <a class="t" id="t0056a05"></a>青光、青見，作如是想，常觀常念，是為五除 <a class="t" id="t0056a06"></a>入。內無色想，外觀色黃，黃色、黃光、黃見，譬 <a class="t" id="t0056a07"></a>如黃華、黃波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>衣，黃色、黃光、黃見，常念常 <a class="t" id="t0056a08"></a>觀，作如是想，是為六除入。內無色想，觀外 <a class="t" id="t0056a09"></a>色赤，赤色、赤光、赤見，譬如赤華、赤波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span> <a class="t" id="t0056a10"></a>衣，純一赤色、赤光、赤見，常觀常念，作如是想， <a class="t" id="t0056a11"></a>是為七除入。內無色想，外觀色白，白色、白 <a class="t" id="t0056a12"></a>光、白見，譬如白華、白波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>衣，純一白色、白 <a class="t" id="t0056a13"></a>光、白見，常觀常念，作如是想，是為八除入。</p>
<a class="t" id="t0056a14"></a>
<p><a class="t-linehead" id="t-linehead0056a14"></a>「云何八證法？謂八解脫：色觀色，一解脫。內 <a class="t" id="t0056a15"></a>無色想，觀外色，二解脫。淨解脫，三解脫。度 <a class="t" id="t0056a16"></a>色想，滅瞋恚想，住空處，四解脫。度空處， <a class="t" id="t0056a17"></a>住識處，五解脫。度識處，住不用處，六解脫。 <a class="t" id="t0056a18"></a>度不用處，住有想無想處，七解脫。度有想 <a class="t" id="t0056a19"></a>無想處，住想知滅，八解脫。諸比丘！是為八 <a class="t" id="t0056a20"></a>十法，如實無虛，如來知已，平等說法。</p>
<p><a class="t-linehead" id="t-linehead0056a20"></a>「復有九 <a class="t" id="t0056a21"></a>成法、九修法、九覺法、九滅法、九退法、九增 <a class="t" id="t0056a22"></a>法、九難解法、九生法、九知法、九證法。云何 <a class="t" id="t0056a23"></a>九成法？謂九淨滅枝法：戒淨滅枝、心淨滅 <a class="t" id="t0056a24"></a>枝、見淨滅枝、度疑淨滅枝、分別淨滅枝、 <a class="t" id="t0056a25"></a>道淨滅枝、除淨滅枝、無欲淨滅枝、解脫 <a class="t" id="t0056a26"></a>淨滅枝。云何九修法？謂九喜本：一喜，二愛，三 <a class="t" id="t0056a27"></a>悅，四樂，五定，六如實知，七除捨，八無欲，九解 <a class="t" id="t0056a28"></a>脫。</p>
<p><a class="t-linehead" id="t-linehead0056a28"></a>「云何九覺法？謂九眾生居：或有眾生，若 <a class="t" id="t0056a29"></a>干種身若干種想，天及人是，是初眾生居。或 <a class="t" id="t0056b01"></a>有眾生，若干種身而一想者，梵光音天最初 <a class="t" id="t0056b02"></a>生時是，是二眾生居。或有眾生，一身若干 <a class="t" id="t0056b03"></a>種想，光音天是，是三眾生居。或有眾生，一身 <a class="t" id="t0056b04"></a>一想，遍淨天是，是四眾生居。或有眾生，無 <a class="t" id="t0056b05"></a>想無所覺知，無想天是，是五眾生居。復有眾 <a class="t" id="t0056b06"></a>生，空處住，是六眾生居。復有眾生，識處住， <a class="t" id="t0056b07"></a>是七眾生居。復有眾生，不用處住，是八眾生 <a class="t" id="t0056b08"></a>居。復有眾生，住有想無想處，是九眾生居。</p>
<p><a class="t-linehead" id="t-linehead0056b08"></a>「云 <a class="t" id="t0056b09"></a>何九滅法？謂九愛本：因愛有求，因求有利， <a class="t" id="t0056b10"></a>因利有用，因用有欲，因欲有著，因著有 <a class="t" id="t0056b11"></a>嫉，因嫉有守，因守有護。云何九退法？謂九 <a class="t" id="t0056b12"></a>惱法：有人已侵惱我，今侵惱我，當侵惱 <a class="t" id="t0056b13"></a>我；我所愛者，已侵惱，今侵惱，當侵惱；我所 <a class="t" id="t0056b14"></a>憎者，已愛敬，今愛敬，當愛敬。云何九增法？謂 <a class="t" id="t0056b15"></a>無惱：彼已侵我，我惱何益？已不生惱，今不 <a class="t" id="t0056b16"></a>生惱，當不生惱；我所愛者，彼已侵惱，我惱 <a class="t" id="t0056b17"></a>何益？已不生惱，今不生惱，當不生惱；我 <a class="t" id="t0056b18"></a>所憎者，彼已愛敬，我惱何益？已不生惱，今 <a class="t" id="t0056b19"></a>不生惱，當不生惱。</p>
<p><a class="t-linehead" id="t-linehead0056b19"></a>「云何九難解法？謂九梵 <a class="t" id="t0056b20"></a>行：若比丘有信而不持戒，則梵行不具； <a class="t" id="t0056b21"></a>比丘有信、有戒、則梵行具足。若比丘有信、有 <a class="t" id="t0056b22"></a>戒而不多聞，則梵行不具；比丘有信、有戒、 <a class="t" id="t0056b23"></a>有多聞，則梵行具足。若比丘有信、有戒、有 <a class="t" id="t0056b24"></a>多聞，不能說法，則梵行不具；比丘有信、有 <a class="t" id="t0056b25"></a>戒、有多聞，能說法，則梵行具足。若比丘有信、 <a class="t" id="t0056b26"></a>有戒、有多聞，能說法，不能養眾，則梵行不 <a class="t" id="t0056b27"></a>具；若比丘有信、有戒、有多聞，能說法、能養 <a class="t" id="t0056b28"></a>眾，則梵行具足。若比丘有信、有戒、有多聞，能 <a class="t" id="t0056b29"></a>說法、能養眾，不能於大眾中廣演法言，則 <a class="t" id="t0056c01"></a>梵行不具；若比丘有信、有戒、有多聞，能說法、 <a class="t" id="t0056c02"></a>能養眾，能於大眾廣演法言，則梵行具足。 <a class="t" id="t0056c03"></a>若比丘有信、有戒、有多聞，能說法、能養眾，能 <a class="t" id="t0056c04"></a>在大眾廣演法言，而不得四禪，則梵行不 <a class="t" id="t0056c05"></a>具；若比丘有信、有戒、有多聞，能說法、能養 <a class="t" id="t0056c06"></a>眾，能於大眾廣演法言，又得四禪，則梵行 <a class="t" id="t0056c07"></a>具足。若比丘有信、有戒、多聞，能說法、能養 <a class="t" id="t0056c08"></a>眾，在大眾中廣演法言，又得四禪，不於 <a class="t" id="t0056c09"></a>八解脫逆順遊行，則梵行不具；有比丘有 <a class="t" id="t0056c10"></a>信、有戒、有多聞，能說法、能養眾，於大眾中 <a class="t" id="t0056c11"></a>廣演法言，具足四禪，於八解脫逆順遊行， <a class="t" id="t0056c12"></a>則梵行具足。若比丘有信、有戒、有多聞，能說 <a class="t" id="t0056c13"></a>法、能養眾，在大眾中廣演法言，得四禪， <a class="t" id="t0056c14"></a>於八解脫逆順遊行，然不能盡有漏成無 <a class="t" id="t0056c15"></a>漏，心解脫、智慧解脫，於現法中自身作證， <a class="t" id="t0056c16"></a>生死已盡，梵行已立，所作已辦，更不受有，則 <a class="t" id="t0056c17"></a>梵行不具；若比丘有信、有戒、有多聞，能說法、 <a class="t" id="t0056c18"></a>能養眾，能在大眾廣演法言，成就四禪， <a class="t" id="t0056c19"></a>於八解脫逆順遊行，捨有漏成無漏，心解 <a class="t" id="t0056c20"></a>脫、智慧解脫，於現法中自身作證，生死已盡， <a class="t" id="t0056c21"></a>梵行已立，所作已辦，更不受有，則梵行具 <a class="t" id="t0056c22"></a>足。</p>
<p><a class="t-linehead" id="t-linehead0056c22"></a>「云何九生法？謂九想：不淨想、觀食想、一 <a class="t" id="t0056c23"></a>切世間不可樂想、死想、無常想、無常苦想、苦 <a class="t" id="t0056c24"></a>無我想、盡想、無欲想。云何九知法？謂九異 <a class="t" id="t0056c25"></a>法：生果異、因果異。生觸異、因觸異。生受異、 <a class="t" id="t0056c26"></a>因受異。生想異、因想異。生集異、因集異。生欲 <a class="t" id="t0056c27"></a>異、因欲異。生利異、因利異。生求異、因求異。生 <a class="t" id="t0056c28"></a>煩惱異、因煩惱異。云何九證法？謂九盡： <a class="t" id="t0056c29"></a>若入初禪，則聲 <span class="corr" title="[剌&gt;刺]">刺</span> 滅。入第二禪，則覺觀 <span class="corr" title="[剌&gt;刺]">刺</span> <a class="t" id="t0057a01"></a>滅。入第三禪，則喜刺滅。入第四禪，則出入 <a class="t" id="t0057a02"></a>息刺滅。入空處，則色想刺滅。入識處，則空 <a class="t" id="t0057a03"></a>想刺滅。入不用處，則識想刺滅。入有想無 <a class="t" id="t0057a04"></a>想處，則不用想刺滅。入滅盡定，則想受刺 <a class="t" id="t0057a05"></a>滅。諸比丘！是為九十法，如實不虛，如 <a class="t" id="t0057a06"></a>來知已，平等說法。</p>
<p><a class="t-linehead" id="t-linehead0057a06"></a>「復有十成法、十修法、十 <a class="t" id="t0057a07"></a>覺法、十滅法、十退法、十增法、十難解法、十 <a class="t" id="t0057a08"></a>生法、十知法、十證法。云何十成法？謂十 <a class="t" id="t0057a09"></a>救法：一者比丘二百五十戒具，威儀亦具， <a class="t" id="t0057a10"></a>見有小罪，生大怖畏，平等學戒，心無傾 <a class="t" id="t0057a11"></a>邪。二者得善知識。三者言語中正，多所 <a class="t" id="t0057a12"></a>含受。四者好求善法，分布不恡。五者諸梵 <a class="t" id="t0057a13"></a>行人有所施設，輙往佐助，不以為勞，難 <a class="t" id="t0057a14"></a>為能為，亦教人為。六者多聞，聞便能持，未 <a class="t" id="t0057a15"></a>曾有忘。七者精進，滅不善法，增長善法。 <a class="t" id="t0057a16"></a>八者常自專念，無有他想，憶本善行，若 <a class="t" id="t0057a17"></a>在目前。九者智慧成就，觀法生滅，以賢聖 <a class="t" id="t0057a18"></a>律而斷苦本。十者樂於閑居，專念思惟，於 <a class="t" id="t0057a19"></a>禪中間無有調戲。</p>
<p><a class="t-linehead" id="t-linehead0057a19"></a>「云何十修法？謂十正 <a class="t" id="t0057a20"></a>行：正見、正思、正語、正業、正命、正方便、正念、正 <a class="t" id="t0057a21"></a>定、正解脫、正知。云何十覺法？謂十色入：眼 <a class="t" id="t0057a22"></a>入、耳入、鼻入、舌入、身入、色入、聲入、香入、味入、觸 <a class="t" id="t0057a23"></a>入。云何十滅法？謂十邪行：邪見、邪思、邪語、邪 <a class="t" id="t0057a24"></a>業、邪命、邪方便、邪念、邪定、邪解脫、邪智。云何 <a class="t" id="t0057a25"></a>十退法？謂十不善行迹：身殺、盜、婬，口兩舌、惡 <a class="t" id="t0057a26"></a>罵、妄言、綺語，意貪取、嫉妬、邪見。云何十增法？ <a class="t" id="t0057a27"></a>謂十善行：身不殺、盜、婬，口不兩舌、惡罵、妄 <a class="t" id="t0057a28"></a>言、綺語，意不貪取、嫉妬、邪見。云何十難解法？ <a class="t" id="t0057a29"></a>謂十賢聖居：一者比丘除滅五枝，二者成就 <a class="t" id="t0057b01"></a>六枝，三者捨一，四者依四，五者滅異諦，六者 <a class="t" id="t0057b02"></a>勝妙求，七者無濁想，八者身行已立，九者 <a class="t" id="t0057b03"></a>心解脫，十者慧解脫。</p>
<p><a class="t-linehead" id="t-linehead0057b03"></a>「云何十生法？謂十稱譽 <a class="t" id="t0057b04"></a>處：若比丘自得信已，為他人說，亦復稱歎 <a class="t" id="t0057b05"></a>諸得信者。自持戒已，為他人說，亦復稱歎 <a class="t" id="t0057b06"></a>諸持戒者。自少欲已，為他人說，亦復稱歎 <a class="t" id="t0057b07"></a>諸少欲者。自知足已，為他人說，亦復稱歎 <a class="t" id="t0057b08"></a>諸知足者。自樂閑靜，為他人說，亦復稱歎 <a class="t" id="t0057b09"></a>樂閑靜者。自多聞已，為他人說，亦復稱歎 <a class="t" id="t0057b10"></a>諸多聞者。自精進已，為他人說，亦復稱歎 <a class="t" id="t0057b11"></a>諸精進者。自專念已，為他人說，亦復稱歎 <a class="t" id="t0057b12"></a>諸專念者。自得禪定，為他人說，亦復稱歎 <a class="t" id="t0057b13"></a>得禪定者。自得智慧，為他人說，亦復稱歎 <a class="t" id="t0057b14"></a>得智慧者。</p>
<p><a class="t-linehead" id="t-linehead0057b14"></a>「云何十知法？謂十滅法：正見之人 <a class="t" id="t0057b15"></a>能滅邪見，諸緣邪見，起無數惡，亦盡除滅。 <a class="t" id="t0057b16"></a>諸因正見，生無數善，盡得成就正思、正語、 <a class="t" id="t0057b17"></a>正業、正命、正方便、正念、正定、正解脫、正智。正 <a class="t" id="t0057b18"></a>智之人能滅邪智，諸因邪智，起無數惡，悉 <a class="t" id="t0057b19"></a>皆除滅；諸因正智，起無數善法，盡得成就。 <a class="t" id="t0057b20"></a>云何十證法？謂十無學法：無學正見、正思、正 <a class="t" id="t0057b21"></a>語、正業、正命、正方便、正念、正定、正解脫、正智。 <a class="t" id="t0057b22"></a>諸比丘！是為百法，如實無虛，如來知已，平 <a class="t" id="t0057b23"></a>等說法。」</p>
<p><a class="t-linehead" id="t-linehead0057b23"></a>爾時，舍利弗佛所印可，諸比丘聞 <a class="t" id="t0057b24"></a>舍利弗所說，歡喜奉行。</p>
<a class="t" id="t0057b25"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


