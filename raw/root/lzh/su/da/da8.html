<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da8">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">8</span> <span class="mirror-right">（八）散陀那經</span>
</h1>
<a class="t" id="t0047a18"></a>
</div>
<p class="suttainfo"><span class="t-juanname">佛說長阿含經卷第八</span><br>
<a class="t" id="t0047a16"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0047a17"></a>
<p><a class="t-linehead" id="t-linehead0047a18"></a>如是我聞：</p>
<p>一時，佛在羅閱祇毗訶羅山七 <a class="t" id="t0047a19"></a>葉樹窟，與大比丘眾千二百五十人俱。</p>
<p><a class="t-linehead" id="t-linehead0047a19"></a>時，王 <a class="t" id="t0047a20"></a>舍城有一居士，名散陀那，好行遊觀，日日 <a class="t" id="t0047a21"></a>出城，至世尊所。時，彼居士仰觀日時，默自 <a class="t" id="t0047a22"></a>念言：「今往覲佛，非是時也，今者世尊必在 <a class="t" id="t0047a23"></a>靜室三昧思惟，諸比丘眾亦當禪靜，我今寧 <a class="t" id="t0047a24"></a>可往詣烏暫婆利梵志女林中，須日時到， <a class="t" id="t0047a25"></a>當詣世尊，禮敬問訊，并詣諸比丘所，致敬 <a class="t" id="t0047a26"></a>問訊。」</p>
<p><a class="t-linehead" id="t-linehead0047a26"></a>時，梵志女林中有一梵志，名尼俱陀， <a class="t" id="t0047a27"></a>與五百梵志子俱止彼林。時，諸梵志眾聚 <a class="t" id="t0047a28"></a>一處，高聲大論，俱說遮道濁亂之言，以此 <a class="t" id="t0047a29"></a>終日。或論國事，或論戰鬪兵杖之事，或論 <a class="t" id="t0047b01"></a>國家義和之事，或論大臣及庶民事，或論車 <a class="t" id="t0047b02"></a>馬遊園林事，或論坐席、衣服、飲食、婦女之事， <a class="t" id="t0047b03"></a>或論山海龜鼈之事，但說如是遮道之論， <a class="t" id="t0047b04"></a>以此終日。</p>
<p><a class="t-linehead" id="t-linehead0047b04"></a>時，彼梵志遙見散陀那居士來， <a class="t" id="t0047b05"></a>即勅其眾，令皆靜默：「所以然者？彼沙門瞿 <a class="t" id="t0047b06"></a>曇弟子今從外來，沙門瞿曇白衣弟子中，此 <a class="t" id="t0047b07"></a>為最上，彼必來此，汝宜靜默。」時，諸梵志各 <a class="t" id="t0047b08"></a>自默然。</p>
<p><a class="t-linehead" id="t-linehead0047b08"></a>散陀那居士至梵志所，問訊已，一 <a class="t" id="t0047b09"></a>面坐，語梵志曰：「我師世尊常樂閑靜，不 <a class="t" id="t0047b10"></a>好憒閙，不如汝等與諸弟子處在人中， <a class="t" id="t0047b11"></a>高聲大論，但說遮道無益之言。」</p>
<p><a class="t-linehead" id="t-linehead0047b11"></a>梵志又語居 <a class="t" id="t0047b12"></a>士言：「沙門瞿曇頗曾與人共言論不？眾人 <a class="t" id="t0047b13"></a>何由得知沙門有大智慧。汝師常好獨處 <a class="t" id="t0047b14"></a>邊地，猶如瞎牛食草，偏 <span class="corr" title="[遂&gt;逐]">逐</span> 所見，汝師瞿曇 <a class="t" id="t0047b15"></a>亦復如是，偏好獨見，樂無人處；汝師若來， <a class="t" id="t0047b16"></a>吾等當稱以為瞎牛。彼常自言有大智慧， <a class="t" id="t0047b17"></a>我以一言窮彼，能使默然如龜藏六，謂可 <a class="t" id="t0047b18"></a>無患，以一箭射，使無逃處。」</p>
<a class="t" id="t0047b19"></a>
<p><a class="t-linehead" id="t-linehead0047b19"></a>爾時，世尊在閑靜室，以天耳聞梵志居士 <a class="t" id="t0047b20"></a>有如是論，即出七葉樹窟，詣烏暫婆利梵 <a class="t" id="t0047b21"></a>志女林。時，彼梵志遙見佛來，勅諸弟子：「汝 <a class="t" id="t0047b22"></a>等皆默，瞿曇沙門欲來至此，汝等慎勿起 <a class="t" id="t0047b23"></a>迎、恭敬禮拜，亦勿請坐，取一別座，與之令 <a class="t" id="t0047b24"></a>坐；彼既坐已，卿等當問：『沙門瞿曇！汝從本 <a class="t" id="t0047b25"></a>來，以何法教訓於弟子，得安隱定，淨修 <a class="t" id="t0047b26"></a>梵行？』」</p>
<p><a class="t-linehead" id="t-linehead0047b26"></a>爾時，世尊漸至彼園，時，彼梵志不覺 <a class="t" id="t0047b27"></a>自起，漸迎世尊，而作是言：「善來，瞿曇！善來， <a class="t" id="t0047b28"></a>沙門！久不相見，今以何緣而來至此？可前 <a class="t" id="t0047b29"></a>小坐。」爾時，世尊即就其座，嬉怡而笑，默自 <a class="t" id="t0047c01"></a>念言：「此諸愚人不能自專，先立要令，竟不 <a class="t" id="t0047c02"></a>能全。所以然者？是佛神力令彼惡心自然 <a class="t" id="t0047c03"></a>敗壞。」</p>
<p><a class="t-linehead" id="t-linehead0047c03"></a>時，散陀那居士禮世尊足，於一面坐。 <a class="t" id="t0047c04"></a>尼俱陀梵志問訊佛已，亦一面坐，而白佛言： <a class="t" id="t0047c05"></a>「沙門瞿曇！從本以來，以何法教訓誨弟子， <a class="t" id="t0047c06"></a>得安隱定，淨修梵行？」</p>
<p><a class="t-linehead" id="t-linehead0047c06"></a>世尊告曰：「且止！梵志！ <a class="t" id="t0047c07"></a>吾法深廣，從本以來，誨諸弟子，得安隱處， <a class="t" id="t0047c08"></a>淨修梵行，非汝所及。」</p>
<p><a class="t-linehead" id="t-linehead0047c08"></a>又告梵志：「正使汝師 <a class="t" id="t0047c09"></a>及汝弟子所行道法，有淨不淨，我盡能說。」</p>
<p><a class="t-linehead" id="t-linehead0047c09"></a>時， <a class="t" id="t0047c10"></a>五百梵志弟子各各舉聲，自相謂言：「 瞿曇 <a class="t" id="t0047c11"></a>沙門有大威勢，有大神力，他問己義，乃開 <a class="t" id="t0047c12"></a>他義。」</p>
<p><a class="t-linehead" id="t-linehead0047c12"></a>時，尼俱陀梵志白佛言：「善哉！瞿曇！願分 <a class="t" id="t0047c13"></a>別之。」</p>
<p><a class="t-linehead" id="t-linehead0047c13"></a>佛告梵志：「諦聽！諦聽！當為汝說。」</p>
<p>梵志 <a class="t" id="t0047c14"></a>答言：「願樂欲聞！」</p>
<p><a class="t-linehead" id="t-linehead0047c14"></a>佛告梵志：「汝所行者皆為 <a class="t" id="t0047c15"></a>卑陋，離服裸形，以手障蔽，不受瓨食，不受 <a class="t" id="t0047c16"></a>盂食，不受兩壁中間食，不受二人中間 <a class="t" id="t0047c17"></a>食，不受兩刀中間食，不受兩盂中間食，不 <a class="t" id="t0047c18"></a>受共食家食，不受懷姙家食，見狗在門則 <a class="t" id="t0047c19"></a>不受其食，不受多蠅家食，不受請食，他 <a class="t" id="t0047c20"></a>言先識則不受其食；不食魚，不食肉，不 <a class="t" id="t0047c21"></a>飲酒，不兩器食，一餐一咽，至七餐止，受人益 <a class="t" id="t0047c22"></a>食，不過七益；或一日一食，或二日、三日、四日、 <a class="t" id="t0047c23"></a>五日、六日、七日一食；或復食果，或復食莠，或 <a class="t" id="t0047c24"></a>食飯汁，或食麻米，或食稴稻，或食牛糞， <a class="t" id="t0047c25"></a>或食鹿糞，或食樹根、枝葉、果實，或食自落 <a class="t" id="t0047c26"></a>果。</p>
<p><a class="t-linehead" id="t-linehead0047c26"></a>「或被衣，或披莎衣，或衣樹皮，或草襜 <a class="t" id="t0047c27"></a>身，或衣鹿皮，或留頭髮，或被毛編，或著 <a class="t" id="t0047c28"></a>塜間衣，或有常舉手者，或不坐牀席，或 <a class="t" id="t0047c29"></a>有常蹲者，或有剃髮留髦鬚者，或有臥 <a class="t" id="t0048a01"></a>荊棘者，或有臥果蓏上者，或有裸形臥 <a class="t" id="t0048a02"></a>牛糞上者；或一日三浴，或有一夜三浴，以無 <a class="t" id="t0048a03"></a>數眾苦，苦役此身。云何？尼俱陀！如此行者， <a class="t" id="t0048a04"></a>可名淨法不？」</p>
<p><a class="t-linehead" id="t-linehead0048a04"></a>梵志答曰：「此法淨，非不淨也。」</p>
<a class="t" id="t0048a05"></a>
<p><a class="t-linehead" id="t-linehead0048a05"></a>佛告梵志：「汝謂為淨，吾當於汝淨法中說 <a class="t" id="t0048a06"></a>有垢穢。」</p>
<p><a class="t-linehead" id="t-linehead0048a06"></a>梵志曰：「善哉！瞿曇！便可說之，願樂 <a class="t" id="t0048a07"></a>欲聞。」</p>
<p><a class="t-linehead" id="t-linehead0048a07"></a>佛告梵志：「彼苦行者，常自計念：『我行 <a class="t" id="t0048a08"></a>如此，當得供養 <span class="corr" title="[&gt;恭]">恭</span> 敬禮事。』是即垢穢。彼苦行 <a class="t" id="t0048a09"></a>者，得供養已，樂著堅固，愛染不捨，不曉遠 <a class="t" id="t0048a10"></a>離，不知出要，是為垢穢；彼苦行者，遙見人 <a class="t" id="t0048a11"></a>來，盡共坐禪，若無人時，隨意坐臥，是為垢 <a class="t" id="t0048a12"></a>穢。</p>
<p><a class="t-linehead" id="t-linehead0048a12"></a>「彼苦行者，聞他正義，不肯印可，是為垢 <a class="t" id="t0048a13"></a>穢。彼苦行者，他有正問，恡而不答，是為垢 <a class="t" id="t0048a14"></a>穢；彼苦行者，設見有人供養沙門、婆羅門， <a class="t" id="t0048a15"></a>則訶止之，是為垢穢；彼苦行者，若見沙門、 <a class="t" id="t0048a16"></a>婆羅門食更生物，就呵責之，是為垢穢；彼 <a class="t" id="t0048a17"></a>苦行者，有不淨食，不肯施人，若有淨食，貪 <a class="t" id="t0048a18"></a>著自食，不見己過，不知出要，是為垢穢； <a class="t" id="t0048a19"></a>彼苦行者，自稱己善，毀訾他人，是為垢 <a class="t" id="t0048a20"></a>穢；彼苦行者，為殺、盜、婬、兩舌、惡口、妄言、綺語、 <a class="t" id="t0048a21"></a>貪取、嫉妬、邪見、顛倒，是為垢穢。</p>
<p><a class="t-linehead" id="t-linehead0048a21"></a>「彼苦行者， <a class="t" id="t0048a22"></a>懈墮憙忘，不習禪定，無有智慧，猶如禽 <a class="t" id="t0048a23"></a>獸，是為垢穢；彼苦行者，貴高，憍慢、增上慢， <a class="t" id="t0048a24"></a>是為垢穢；彼苦行者，無有信義，亦無反復， <a class="t" id="t0048a25"></a>不持淨戒，不能精勤受人訓誨，常與惡人 <a class="t" id="t0048a26"></a>以為伴黨，為惡不已，是為垢穢；彼苦行者， <a class="t" id="t0048a27"></a>多懷瞋恨，好為巧偽，自怙己見，求人長短， <a class="t" id="t0048a28"></a>恒懷邪見，與邊見俱，是為垢穢。云何？尼俱 <a class="t" id="t0048a29"></a>陀！如此行者可言淨不邪？」</p>
<p><a class="t-linehead" id="t-linehead0048a29"></a>答曰：「是不淨，非 <a class="t" id="t0048b01"></a>是淨也。」</p>
<p><a class="t-linehead" id="t-linehead0048b01"></a>佛言：「今當於汝垢穢法中，更說清 <a class="t" id="t0048b02"></a>淨無垢穢法。」</p>
<p><a class="t-linehead" id="t-linehead0048b02"></a>梵志言：「唯願說之！」</p>
<p>佛言：「彼苦 <a class="t" id="t0048b03"></a>行者，不自計念：『我行如是，當得供養恭敬 <a class="t" id="t0048b04"></a>禮事。』是為苦行無垢法也。彼苦行者，得供 <a class="t" id="t0048b05"></a>養已，心不貪著，曉了遠離，知出要法，是為 <a class="t" id="t0048b06"></a>苦行無垢法也。彼苦行者，禪有常法，有人、 <a class="t" id="t0048b07"></a>無人，不以為異，是為苦行無垢法也；彼苦 <a class="t" id="t0048b08"></a>行者，聞他正義，歡喜印可，是為苦行無垢 <a class="t" id="t0048b09"></a>法也；彼苦行者，他有正問，歡喜解說，是為 <a class="t" id="t0048b10"></a>苦行離垢法也。</p>
<p><a class="t-linehead" id="t-linehead0048b10"></a>「彼苦行者，設見有人供養 <a class="t" id="t0048b11"></a>沙門、婆羅門，代其歡喜而不呵止，是為苦行 <a class="t" id="t0048b12"></a>離垢法也；彼苦行者，若見沙門、婆羅門食 <a class="t" id="t0048b13"></a>更生之物，不呵責之，是為苦行離垢法也； <a class="t" id="t0048b14"></a>彼苦行者，有不淨食，心不恡惜，若有淨食， <a class="t" id="t0048b15"></a>則不染著，能見己過，知出要法，是為苦行 <a class="t" id="t0048b16"></a>離垢法也；彼苦行者，不自稱譽，不毀他人， <a class="t" id="t0048b17"></a>是為苦行離垢法也；彼苦行者，不殺、盜、婬、 <a class="t" id="t0048b18"></a>兩舌、惡口、妄言、綺語、貪取、嫉妬、邪見，是為苦 <a class="t" id="t0048b19"></a>行離垢法也。</p>
<p><a class="t-linehead" id="t-linehead0048b19"></a>「彼苦行者，精勤不忘，好習禪 <a class="t" id="t0048b20"></a>行，多修智慧，不愚如獸，是為苦行離垢法 <a class="t" id="t0048b21"></a>也；彼苦行者，不為高貴、憍慢、自大，是為苦 <a class="t" id="t0048b22"></a>行離垢法也；彼苦行者，常懷信義，修反復 <a class="t" id="t0048b23"></a>行，能持淨戒，勤受訓誨，常與善人而為伴 <a class="t" id="t0048b24"></a>黨，積善不已，是為苦行離垢法也；彼苦行 <a class="t" id="t0048b25"></a>者，不懷瞋恨，不為巧偽，不恃己見，不 <a class="t" id="t0048b26"></a>求人短，不懷邪見，亦無邊見，是為苦行離 <a class="t" id="t0048b27"></a>垢法也。云何？梵志！如是苦行，為是清淨離 <a class="t" id="t0048b28"></a>垢法耶？」</p>
<p><a class="t-linehead" id="t-linehead0048b28"></a>答曰：「如是！實是清淨離垢法也。」</p>
<p>梵 <a class="t" id="t0048b29"></a>志白佛言：「齊有此苦行，名為第一堅固行 <a class="t" id="t0048c01"></a>耶？」</p>
<p><a class="t-linehead" id="t-linehead0048c01"></a>佛言：「未也！始是皮耳。」</p>
<p>梵志言：「願說樹 <a class="t" id="t0048c02"></a>節！」</p>
<p><a class="t-linehead" id="t-linehead0048c02"></a>佛告梵志：「汝當善聽！吾今當說。」</p>
<p>梵志言： <a class="t" id="t0048c03"></a>「唯然！願樂欲聞。」</p>
<p><a class="t-linehead" id="t-linehead0048c03"></a>「梵志！彼苦行者，自不殺生， <a class="t" id="t0048c04"></a>不教人殺，自不偷盜，不教人盜，自不邪 <a class="t" id="t0048c05"></a>婬，不教人婬，自不妄語，亦不教人為；彼 <a class="t" id="t0048c06"></a>以慈心遍滿一方，餘方亦爾，慈心廣大，無二 <a class="t" id="t0048c07"></a>無量，無有結恨，遍滿世間，悲、喜、捨心，亦復 <a class="t" id="t0048c08"></a>如是，齊此苦行，名為樹節。」</p>
<p><a class="t-linehead" id="t-linehead0048c08"></a>梵志白佛言：「願 <a class="t" id="t0048c09"></a>說苦行堅固之義！」</p>
<p><a class="t-linehead" id="t-linehead0048c09"></a>佛告梵志：「諦聽！諦聽！吾 <a class="t" id="t0048c10"></a>當說之。」</p>
<p><a class="t-linehead" id="t-linehead0048c10"></a>梵志曰：「唯然！世尊！願樂欲聞。」</p>
<p>佛言： <a class="t" id="t0048c11"></a>「彼苦行者，自不殺生，教人不殺，自不偷盜， <a class="t" id="t0048c12"></a>教人不盜，自不邪婬，教人不婬，自不妄 <a class="t" id="t0048c13"></a>語，教人不妄語；彼以慈心遍滿一方，餘方 <a class="t" id="t0048c14"></a>亦爾，慈心廣大，無二無量，無有結恨，遍滿 <a class="t" id="t0048c15"></a>世間，悲、喜、捨心，亦復如是。彼苦行者，自識 <a class="t" id="t0048c16"></a>往昔無數劫事，一生、二生，至無數生，國土成 <a class="t" id="t0048c17"></a>敗，劫數終始，盡見盡知；又自見知，我曾生彼 <a class="t" id="t0048c18"></a>種姓，如是名字，如是飲食，如是壽命，如是 <a class="t" id="t0048c19"></a>所受苦樂，從彼生此，從此生彼，如是盡憶 <a class="t" id="t0048c20"></a>無數劫事，是為梵志彼苦行者牢固無壞。」</p>
<a class="t" id="t0048c21"></a>
<p><a class="t-linehead" id="t-linehead0048c21"></a>梵志白佛言：「云何為第一？」</p>
<p>佛言：「梵志！諦聽！ <a class="t" id="t0048c22"></a>諦聽！吾當說之。」</p>
<p><a class="t-linehead" id="t-linehead0048c22"></a>梵志言：「唯然！世尊！願樂欲 <a class="t" id="t0048c23"></a>聞。」</p>
<p><a class="t-linehead" id="t-linehead0048c23"></a>佛言：「彼苦行者，自不殺生，教人不殺，自 <a class="t" id="t0048c24"></a>不偷盜，教人不盜，自不邪婬，教人不婬， <a class="t" id="t0048c25"></a>自不妄語，教人不欺；彼以慈心遍滿一方， <a class="t" id="t0048c26"></a>餘方亦爾，慈心廣大，無二無量，無有結恨， <a class="t" id="t0048c27"></a>遍滿世間，悲、喜、捨心，亦復如是。彼苦行者， <a class="t" id="t0048c28"></a>自識往昔無數劫事，一生、二生，至無數生，國 <a class="t" id="t0048c29"></a>土成敗，劫數終始，盡見盡知；又自知見，我 <a class="t" id="t0049a01"></a>曾生彼種姓，如是名字、飲食、壽命，如是所 <a class="t" id="t0049a02"></a>經苦樂，從彼生此，從此生彼。如是盡憶無 <a class="t" id="t0049a03"></a>數劫事，彼天眼淨觀眾生類，死此生彼，顏 <a class="t" id="t0049a04"></a>色好醜、善惡所趣，隨行所墮，盡見盡知。又 <a class="t" id="t0049a05"></a>知眾生身行不善，口行不善，意行不善，誹謗 <a class="t" id="t0049a06"></a>賢聖，信邪倒見，身壞命終，墮三惡道。或有 <a class="t" id="t0049a07"></a>眾生身行善，口、意亦善，不謗賢聖，見正信 <a class="t" id="t0049a08"></a>行，身壞命終，生天、人中。行者天眼清淨，觀見 <a class="t" id="t0049a09"></a>眾生，乃至隨行所墮，無不見知，是為苦行 <a class="t" id="t0049a10"></a>第一勝也。」</p>
<p><a class="t-linehead" id="t-linehead0049a10"></a>佛告梵志：「於此法中復有勝者， <a class="t" id="t0049a11"></a>我常以此法化諸聲聞，彼以此法得修梵 <a class="t" id="t0049a12"></a>行。」</p>
<p><a class="t-linehead" id="t-linehead0049a12"></a>時，五百梵志弟子各大舉聲，自相謂言：「今 <a class="t" id="t0049a13"></a>觀世尊為最尊上，我師不及。」</p>
<p><a class="t-linehead" id="t-linehead0049a13"></a>時，彼散陀那 <a class="t" id="t0049a14"></a>居士語梵志曰：「汝向自言：『瞿曇若來，吾等 <a class="t" id="t0049a15"></a>當稱以為瞎牛。』世尊今來，汝何不稱？又汝 <a class="t" id="t0049a16"></a>向言：『當以一言窮彼瞿曇，能使默然，如龜 <a class="t" id="t0049a17"></a>藏六，謂可無患，以一箭射，使無逃處。』汝 <a class="t" id="t0049a18"></a>今何不以汝一言窮如來耶？」</p>
<p><a class="t-linehead" id="t-linehead0049a18"></a>佛問梵志：「汝 <a class="t" id="t0049a19"></a>憶先時有是言不？」</p>
<p><a class="t-linehead" id="t-linehead0049a19"></a>答曰：「實有！」</p>
<p>佛告梵志： <a class="t" id="t0049a20"></a>「汝豈不從先宿梵志聞諸佛、如來獨處山 <a class="t" id="t0049a21"></a>林，樂閑靜處，如我今日樂於閑居；不如汝 <a class="t" id="t0049a22"></a>法，樂於憒閙，說無益事，以終日耶？」</p>
<p><a class="t-linehead" id="t-linehead0049a22"></a>梵志曰： <a class="t" id="t0049a23"></a>「聞過去諸佛樂於閑靜，獨處山林，如今世 <a class="t" id="t0049a24"></a>尊；不如我法，樂於憒閙，說無益事，以終 <a class="t" id="t0049a25"></a>日耶！」</p>
<p><a class="t-linehead" id="t-linehead0049a25"></a>佛告梵志：「汝豈不念：『瞿曇沙門能說 <a class="t" id="t0049a26"></a>菩提。自能調伏，能調伏人；自得止息，能止 <a class="t" id="t0049a27"></a>息人；自度彼岸，能使人度；自得解脫，能解 <a class="t" id="t0049a28"></a>脫人；自得滅度，能滅度人？』」</p>
<p><a class="t-linehead" id="t-linehead0049a28"></a>時，彼梵志即從 <a class="t" id="t0049a29"></a>座起，頭面作禮，手捫佛足，自稱己名曰：「我 <a class="t" id="t0049b01"></a>是尼俱陀梵志！我是尼俱陀梵志！今者自歸， <a class="t" id="t0049b02"></a>禮世尊足。」</p>
<p><a class="t-linehead" id="t-linehead0049b02"></a>佛告梵志：「止！止！且住！使汝心解， <a class="t" id="t0049b03"></a>便為禮敬。」</p>
<p><a class="t-linehead" id="t-linehead0049b03"></a>時，彼梵志重禮佛足，在一面坐。</p>
<a class="t" id="t0049b04"></a>
<p><a class="t-linehead" id="t-linehead0049b04"></a>佛告梵志：「汝將無謂佛為利養而說法 <a class="t" id="t0049b05"></a>耶？勿起是心！若有利養，盡以施汝。吾所說 <a class="t" id="t0049b06"></a>法，微妙第一，為滅不善，增益善法。」</p>
<p><a class="t-linehead" id="t-linehead0049b06"></a>又告梵 <a class="t" id="t0049b07"></a>志：「汝將無謂佛為名稱，為尊重故，為導 <a class="t" id="t0049b08"></a>首故，為眷屬故，為大眾故，而說法耶？勿 <a class="t" id="t0049b09"></a>起此心！今汝眷屬盡屬於汝。我所說法， <a class="t" id="t0049b10"></a>為滅不善，增長善法。」</p>
<p><a class="t-linehead" id="t-linehead0049b10"></a>又告梵志：「汝將無 <a class="t" id="t0049b11"></a>謂佛以汝置不善聚、黑冥聚中耶？勿生是 <a class="t" id="t0049b12"></a>心！諸不善聚及黑冥聚汝但捨去，吾自為汝 <a class="t" id="t0049b13"></a>說善淨法。」</p>
<p><a class="t-linehead" id="t-linehead0049b13"></a>又告梵志：「汝將無謂佛黜汝 <a class="t" id="t0049b14"></a>於善法聚、清白聚耶？勿起是心！汝但於善 <a class="t" id="t0049b15"></a>法聚、清白聚中精勤修行，吾自為汝說善淨 <a class="t" id="t0049b16"></a>法，滅不善行，增益善法。」</p>
<p><a class="t-linehead" id="t-linehead0049b16"></a>爾時，五百梵志弟 <a class="t" id="t0049b17"></a>子皆端心正意，聽佛所說。時，魔波旬作此 <a class="t" id="t0049b18"></a>念言：「此五百梵志弟子端心正意，從佛聽 <a class="t" id="t0049b19"></a>法，我今寧可往壞其意。」爾時，惡魔即以己 <a class="t" id="t0049b20"></a>力壞亂其意。爾時，世尊告散陀那曰：「此五 <a class="t" id="t0049b21"></a>百梵志子端心正意，從我聽法，天魔波旬壞 <a class="t" id="t0049b22"></a>亂其意，今吾欲還，汝可俱去。」爾時，世尊以 <a class="t" id="t0049b23"></a>右手接散陀那居士置掌中，乘虛而歸。</p>
<p><a class="t-linehead" id="t-linehead0049b23"></a>時， <a class="t" id="t0049b24"></a>散陀那居士、尼俱陀梵志及五百梵志子聞佛 <a class="t" id="t0049b25"></a>所說，歡喜奉行。</p>
<a class="t" id="t0049b26"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


