<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da9">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">9</span> <span class="mirror-right">（九）眾集經</span>
</h1>
<a class="t" id="t0049b27"></a>
</div>
<p><a class="t-linehead" id="t-linehead0049b27"></a>如是我聞：</p>
<p>一時，佛於末羅遊行，與千二百 <a class="t" id="t0049b28"></a>五十比丘俱，漸至波婆城闍頭菴婆園。</p>
<a class="t" id="t0049b29"></a>
<p><a class="t-linehead" id="t-linehead0049b29"></a>爾時，世尊以十五日月滿時，於露地坐，諸 <a class="t" id="t0049c01"></a>比丘僧前後圍繞。世尊於夜多說法已，告 <a class="t" id="t0049c02"></a>舍利弗言：「今者四方諸比丘集，皆共精勤， <a class="t" id="t0049c03"></a>捐除睡眠，吾患背痛，欲暫止息，汝今可為 <a class="t" id="t0049c04"></a>諸比丘說法。」</p>
<p><a class="t-linehead" id="t-linehead0049c04"></a>對曰：「唯然！當如聖教。」</p>
<p>爾時，世 <a class="t" id="t0049c05"></a>尊即四牒僧伽梨，偃右脇如師子，累足 <a class="t" id="t0049c06"></a>而臥。</p>
<p><a class="t-linehead" id="t-linehead0049c06"></a>時，舍利弗告諸比丘：「今此波婆城有 <a class="t" id="t0049c07"></a>尼乾子命終未久，其後弟子分為二部， <a class="t" id="t0049c08"></a>常共諍訟相求長短，迭相罵詈，各相是非：『我 <a class="t" id="t0049c09"></a>知此法，汝不知此；汝在邪見，我在正法。 <a class="t" id="t0049c10"></a>言語錯亂，無有前後。』自稱己言，以為真正。 <a class="t" id="t0049c11"></a>『我所言勝，汝所言負，我今能為談論之主， <a class="t" id="t0049c12"></a>汝有所問，可來問我。』</p>
<p><a class="t-linehead" id="t-linehead0049c12"></a>「諸比丘！時，國人民奉 <a class="t" id="t0049c13"></a>尼乾者，厭患此輩鬪訟之聲，皆由其法不 <a class="t" id="t0049c14"></a>真正故；法不真正無由出要，譬如 <span class="corr" title="[杇&gt;朽] cf.【麗】【磧砂】">朽</span> 塔 <a class="t" id="t0049c15"></a>不可復圬，此非三耶三佛所說。諸比丘！ <a class="t" id="t0049c16"></a>唯我釋迦無上尊法，最為真正可得出要， <a class="t" id="t0049c17"></a>譬如新塔易可嚴飾，此是三耶三佛之所 <a class="t" id="t0049c18"></a>說也。諸比丘！我等今者，宜集法、律，以防諍 <a class="t" id="t0049c19"></a>訟，使梵行久立，多所饒益，天、人獲安。諸比 <a class="t" id="t0049c20"></a>丘！如來說一正法，一切眾生皆仰食存。如 <a class="t" id="t0049c21"></a>來所說復有一法，一切眾生皆由行往，是 <a class="t" id="t0049c22"></a>為一法如來所說，當共集之，以防諍訟，使 <a class="t" id="t0049c23"></a>梵行久立，多 <span class="corr" title="[為&gt;所] cf.【麗】">所</span> 饒益，天、人獲安。</p>
<p><a class="t-linehead" id="t-linehead0049c23"></a>「諸比丘！如 <a class="t" id="t0049c24"></a>來說二正法：一名，二色。復有二法：一癡，二 <a class="t" id="t0049c25"></a>愛。復有二法：有見、無見。復有二法：一無慚， <a class="t" id="t0049c26"></a>二無愧。復有二法：一有慚，二有愧。復有二 <a class="t" id="t0049c27"></a>法：一盡智，二無生智。復有二法，二因二緣生 <a class="t" id="t0049c28"></a>於欲愛：一者淨妙色，二者不思惟。復有二法， <a class="t" id="t0049c29"></a>二因二緣生於瞋恚：一者怨憎，二者不思惟。 <a class="t" id="t0050a01"></a>復有二法，二因二緣生於邪見：一者從他 <a class="t" id="t0050a02"></a>聞，二者邪思惟。復有二法，二因二緣生於 <a class="t" id="t0050a03"></a>正見：一者從他聞，二者正思惟。復有二法，二 <a class="t" id="t0050a04"></a>因二緣：一者學解脫，二者無學解脫。復有 <a class="t" id="t0050a05"></a>二法，二因二緣：一者有為界，二者無為界。諸 <a class="t" id="t0050a06"></a>比丘！是為如來所說，當共撰集以防諍訟， <a class="t" id="t0050a07"></a>使梵行久立，多所饒益，天、人獲安。</p>
<p><a class="t-linehead" id="t-linehead0050a07"></a>「諸比丘！ <a class="t" id="t0050a08"></a>如來說三正法，謂三不善根：一者貪欲，二者 <a class="t" id="t0050a09"></a>瞋恚，三者愚癡。復有三法，謂三善根：一者不 <a class="t" id="t0050a10"></a>貪，二者不恚，三者不癡。復有三法，謂三不 <a class="t" id="t0050a11"></a>善行：一者不善身行，二者不善口行，三者 <a class="t" id="t0050a12"></a>不善意行。復有三法，謂三不善行：身不善 <a class="t" id="t0050a13"></a>行、口不善行、意不善行。復有三法，謂三惡行： <a class="t" id="t0050a14"></a>身惡行、口惡行、意惡行。復有三法，謂三善行： <a class="t" id="t0050a15"></a>身善行、口善行、意善行。復有三法，謂三不善 <a class="t" id="t0050a16"></a>想：欲想、瞋想、害想。復有三法，謂三善想：無 <a class="t" id="t0050a17"></a>欲想、無瞋想、無害想。復有三法，謂三不善思： <a class="t" id="t0050a18"></a>欲思、恚思、害思。復有三法，謂三善思：無欲思、 <a class="t" id="t0050a19"></a>無恚思、無害思。</p>
<p><a class="t-linehead" id="t-linehead0050a19"></a>「復有三法，謂三福業：施業、平 <a class="t" id="t0050a20"></a>等業、思惟業。復有三法，謂三受：樂受、苦受、不 <a class="t" id="t0050a21"></a>苦不樂受。復有三法，謂三愛：欲愛、有愛、無 <a class="t" id="t0050a22"></a>有愛。復有三法，謂三有漏：欲漏、有漏、無明 <a class="t" id="t0050a23"></a>漏。復有三法，謂三火：欲火、恚火、愚癡火。復 <a class="t" id="t0050a24"></a>有三法，謂三求：欲求、有求、梵行求。復有三 <a class="t" id="t0050a25"></a>法，謂三增盛：我增盛、世增盛、法增盛。復有三 <a class="t" id="t0050a26"></a>法，謂三界：欲界、恚界、害界。復有三法，謂三 <a class="t" id="t0050a27"></a>界：出離界、無恚界、無害界。復有三法，謂三 <a class="t" id="t0050a28"></a>界：色界、無色界、盡界。復有三法，謂三聚：戒 <a class="t" id="t0050a29"></a>聚、定聚、慧聚。復有三法，謂三戒：增盛戒、增盛 <a class="t" id="t0050b01"></a>意、增盛慧。</p>
<p><a class="t-linehead" id="t-linehead0050b01"></a>「復有三法，謂三三昧：空三昧、無 <a class="t" id="t0050b02"></a>願三昧、無相三昧。復有三法，謂三相：止息相、 <a class="t" id="t0050b03"></a>精勤相、捨相。復有三法，謂三明：自識宿命智 <a class="t" id="t0050b04"></a>明、天眼智明、漏盡智明。復有三法，謂三變 <a class="t" id="t0050b05"></a>化：一者神足變化，二者知他心隨意說法，三 <a class="t" id="t0050b06"></a>者教誡。復有三法，謂三欲生本：一者由現 <a class="t" id="t0050b07"></a>欲生人天，二者由化欲生化自在天，三者 <a class="t" id="t0050b08"></a>由他化欲生他化自在天。復有三法，謂三 <a class="t" id="t0050b09"></a>樂生：一者眾生自然成辦，生歡樂心，如梵光 <a class="t" id="t0050b10"></a>音天初始生時。二者有眾生以念為樂，自 <a class="t" id="t0050b11"></a>唱善哉，如光音天。三者得止息樂，如遍淨 <a class="t" id="t0050b12"></a>天。</p>
<p><a class="t-linehead" id="t-linehead0050b12"></a>「復有三法，謂三苦：行苦、苦苦、變易苦。復 <a class="t" id="t0050b13"></a>有三法，謂三根：未知欲知根、知根、知已根。 <a class="t" id="t0050b14"></a>復有三法，謂三堂：賢聖堂、天堂、梵堂。復有 <a class="t" id="t0050b15"></a>三法，謂三發：見發、聞發、疑發。復有三法，謂 <a class="t" id="t0050b16"></a>三論：過去有如此事，有如是論；未來有 <a class="t" id="t0050b17"></a>如此事，有如是論；現在有如此事，有如 <a class="t" id="t0050b18"></a>是論。復有三法，謂三聚：正定聚、邪定聚、不定 <a class="t" id="t0050b19"></a>聚。復有三法，謂三憂：身憂、口憂、意憂。復有 <a class="t" id="t0050b20"></a>三法，謂三長老：年耆長老、法長老、作長老。復 <a class="t" id="t0050b21"></a>有三法，謂三眼：肉眼、天眼、慧眼。諸比丘！是 <a class="t" id="t0050b22"></a>為如來所說正法，當共撰集，以防諍訟，使 <a class="t" id="t0050b23"></a>梵行久立，多所饒益，天、人獲安。</p>
<p><a class="t-linehead" id="t-linehead0050b23"></a>「諸比丘！如 <a class="t" id="t0050b24"></a>來說四正法，謂口四惡行：一者妄語，二者兩 <a class="t" id="t0050b25"></a>舌，三者惡口，四者綺語。復有四法，謂口四 <a class="t" id="t0050b26"></a>善行：一者實語，二者軟語，三者不綺語，四者 <a class="t" id="t0050b27"></a>不兩舌。</p>
<p><a class="t-linehead" id="t-linehead0050b27"></a>「復有四法，謂四不聖語：不見言見， <a class="t" id="t0050b28"></a>不聞言聞，不覺言覺，不知言知。復有四法， <a class="t" id="t0050b29"></a>謂四聖語：見則言見，聞則言聞，覺則言覺， <a class="t" id="t0050c01"></a>知則言知。復有四法，謂四種食：摶食、觸食、 <a class="t" id="t0050c02"></a>念食、識食。復有四法，謂四受：有現作苦行 <a class="t" id="t0050c03"></a>後受苦報；有現作苦行後受樂報；有現作樂 <a class="t" id="t0050c04"></a>行後受苦報；有現作樂行後受樂報。復有四 <a class="t" id="t0050c05"></a>法，謂四受：欲受、我受、戒受、見受。復有四法， <a class="t" id="t0050c06"></a>謂四縛：貪欲身縛、瞋恚身縛、戒盜身縛、我見 <a class="t" id="t0050c07"></a>身縛。</p>
<p><a class="t-linehead" id="t-linehead0050c07"></a>「復有四法，謂四刺：欲刺、恚刺、見刺、慢 <a class="t" id="t0050c08"></a>刺。復有四法，謂四生：卵生、胎生、濕生、化生。 <a class="t" id="t0050c09"></a>復有四法，謂四念處；於是，比丘內身身觀， <a class="t" id="t0050c10"></a>精勤不懈，憶念不忘，捨世貪憂；外身身觀， <a class="t" id="t0050c11"></a>精勤不懈，憶念不忘，捨世貪憂；內外身身 <a class="t" id="t0050c12"></a>觀，精勤不懈，憶念不忘，捨世貪憂。受、意、法 <a class="t" id="t0050c13"></a>觀，亦復如是。復有四法，謂四意斷；於是，比 <a class="t" id="t0050c14"></a>丘未起惡法，方便使不起；已起惡法，方便 <a class="t" id="t0050c15"></a>使滅；未起善法，方便使起；已起善法，方便思 <a class="t" id="t0050c16"></a>惟，使其增廣。</p>
<p><a class="t-linehead" id="t-linehead0050c16"></a>「復有四法，謂四神足；於是，比 <a class="t" id="t0050c17"></a>丘思惟欲定滅行成就；精進定、意定、思惟定， <a class="t" id="t0050c18"></a>亦復如是。復有四法，謂四禪；於是，比丘除 <a class="t" id="t0050c19"></a>欲、惡不善法，有覺、有觀，離生喜、樂，入於初 <a class="t" id="t0050c20"></a>禪。滅有覺、觀，內信、一心，無覺、無觀，定生喜、樂， <a class="t" id="t0050c21"></a>入第二禪。離喜修捨、念、進，自知身樂，諸聖 <a class="t" id="t0050c22"></a>所求，憶念、捨、樂，入第三禪。離苦、樂行，先滅 <a class="t" id="t0050c23"></a>憂、喜、不苦不樂、捨、念、清淨，入第四禪。復有 <a class="t" id="t0050c24"></a>四法，謂四梵堂：一慈、二悲、三喜、四捨。復有四 <a class="t" id="t0050c25"></a>法，謂四無色定；於是，比丘越一切色想， <a class="t" id="t0050c26"></a>先盡瞋恚想，不念異想，思惟無量空處， <a class="t" id="t0050c27"></a>捨空處已入識處，捨識處已入不用處， <a class="t" id="t0050c28"></a>捨不用處已入有想無想處。</p>
<p><a class="t-linehead" id="t-linehead0050c28"></a>「復有四法，謂 <a class="t" id="t0050c29"></a>四法足：不貪法足、不瞋法足、正念法足、正 <a class="t" id="t0051a01"></a>定法足。復有四法，謂四賢聖族；於是，比丘 <a class="t" id="t0051a02"></a>衣服知足，得好不喜，遇惡不憂，不染不著， <a class="t" id="t0051a03"></a>知所禁忌，知出要路，於此法中精勤不 <a class="t" id="t0051a04"></a>懈，成辦其事，無闕無減，亦能教人成辦此 <a class="t" id="t0051a05"></a>事，是為第一知足住賢聖族。從本至今，未 <a class="t" id="t0051a06"></a>常惱亂；諸天、魔、梵、沙門、婆羅門、天及世間人， <a class="t" id="t0051a07"></a>無能毀罵；飯食、牀臥具、病瘦醫藥，皆悉 <a class="t" id="t0051a08"></a>知足，亦復如是。復有四法，謂四攝法：惠施、愛 <a class="t" id="t0051a09"></a>語、利人、等利。復有四法，謂四須陀洹支： <a class="t" id="t0051a10"></a>比丘於佛得無壞信，於法、於僧、於戒得無 <a class="t" id="t0051a11"></a>壞信。復有四法，謂四受證：見色受證、身受 <a class="t" id="t0051a12"></a>滅證、念宿命證、知漏盡證。復有四法，謂四 <a class="t" id="t0051a13"></a>道：苦遲得、苦速得、樂遲得、樂速得。</p>
<p><a class="t-linehead" id="t-linehead0051a13"></a>「復有四 <a class="t" id="t0051a14"></a>法，謂四聖諦：苦聖諦、苦集聖諦、苦滅聖諦、 <a class="t" id="t0051a15"></a>苦出要聖諦。復有四法，謂四沙門果：須陀洹 <a class="t" id="t0051a16"></a>果、斯陀含果、阿那含果、阿羅漢果。復有四法， <a class="t" id="t0051a17"></a>謂四處：實處、施處、智處、止息處。復有四法， <a class="t" id="t0051a18"></a>謂四智：法智、未知智、等智、知他人心智。復 <a class="t" id="t0051a19"></a>有四法，謂四辯才：法辯、義辯、詞辯、應辯。復 <a class="t" id="t0051a20"></a>有四法，謂四識住處：色識住、緣色、住色，與 <a class="t" id="t0051a21"></a>愛俱增長，受、想、行識中亦如是住。復有四 <a class="t" id="t0051a22"></a>法，謂四扼：欲扼、有扼、見扼、無明扼。復 <a class="t" id="t0051a23"></a>有四法，謂四無扼：無欲扼、無有扼、無見 <a class="t" id="t0051a24"></a>扼、無無明扼。</p>
<p><a class="t-linehead" id="t-linehead0051a24"></a>「復有四法，謂四淨：戒淨、心淨、 <a class="t" id="t0051a25"></a>見淨、度疑淨。復有四法，謂四知：可受知受、 <a class="t" id="t0051a26"></a>可行知行、可樂知樂、可捨知捨。復有四 <a class="t" id="t0051a27"></a>法，謂四威儀：可行知行、可住知住、可坐 <a class="t" id="t0051a28"></a>知坐、可臥知臥。復有四法，謂四思惟：少 <a class="t" id="t0051a29"></a>思惟、廣思惟、無量思惟、無所有思惟。復有 <a class="t" id="t0051b01"></a>四法，謂四記論：決定記論，分別記論、詰問記 <a class="t" id="t0051b02"></a>論、止住記論。復有四法，謂佛四不護法；如 <a class="t" id="t0051b03"></a>來身行清淨，無有闕漏，可自防護；口行清 <a class="t" id="t0051b04"></a>淨、意行清淨、命行清淨，亦復如是。是為如 <a class="t" id="t0051b05"></a>來所說正法，當共撰集，以防諍訟，使梵行 <a class="t" id="t0051b06"></a>久立，多所饒益，天、人獲安。</p>
<p><a class="t-linehead" id="t-linehead0051b06"></a>「又，諸比丘！如來 <a class="t" id="t0051b07"></a>說五正法，謂五入：眼色、耳聲、鼻香、舌味、身觸。 <a class="t" id="t0051b08"></a>復有五法，謂五受陰：色受陰，受、想、行、識受 <a class="t" id="t0051b09"></a>陰。復有五法，謂五蓋：貪欲蓋、瞋恚蓋、睡眠蓋、 <a class="t" id="t0051b10"></a>掉戲蓋、疑蓋。復有五法，謂五下結：身見結、 <a class="t" id="t0051b11"></a>戒盜結、疑結、貪欲結、瞋恚結。復有五法，謂五 <a class="t" id="t0051b12"></a>上結：色愛、無色愛、無明、慢、掉。復有五法，謂 <a class="t" id="t0051b13"></a>五根：信根、精進根、念根、定根、慧根。復有五法， <a class="t" id="t0051b14"></a>謂五力：信力、精進力、念力、定力、慧力。</p>
<p><a class="t-linehead" id="t-linehead0051b14"></a>「復有五 <a class="t" id="t0051b15"></a>法，謂滅盡枝：一者比丘信佛、如來、至真、等 <a class="t" id="t0051b16"></a>正覺，十號具足。二者比丘無病，身常安 <span class="corr" title="[穩&gt;隱] cf.【麗】">隱</span> 。 <a class="t" id="t0051b17"></a>三者質直無有諛諂，能如是者，如來則示 <a class="t" id="t0051b18"></a>涅槃徑路。四者自專其心，使不錯亂，昔所 <a class="t" id="t0051b19"></a>諷誦，憶持不忘。五者善於觀察法之起滅， <a class="t" id="t0051b20"></a>以賢聖行，盡於苦本。復有五法，謂五發：非 <a class="t" id="t0051b21"></a>時發、虛發、非義發、虛言發、無慈發。復有五法， <a class="t" id="t0051b22"></a>謂五善發：時發、實發、義發、和言發、慈心發。復 <a class="t" id="t0051b23"></a>有五法，謂五憎嫉：住處憎嫉、檀越憎嫉、利養 <a class="t" id="t0051b24"></a>憎嫉、色憎嫉、法憎嫉。</p>
<p><a class="t-linehead" id="t-linehead0051b24"></a>「復有五法，謂五趣解 <a class="t" id="t0051b25"></a>脫：一者身不淨想，二者食不淨想，三者一切 <a class="t" id="t0051b26"></a>行無常想，四者一切世間不可樂想，五者死 <a class="t" id="t0051b27"></a>想。復有五法，謂五出要界：一者比丘於欲 <a class="t" id="t0051b28"></a>不樂、不動，亦不親近，但念出要，樂於遠離， <a class="t" id="t0051b29"></a>親近不怠，其心調柔，出要離欲，彼所因欲起 <a class="t" id="t0051c01"></a>諸漏纏，亦盡捨滅而得解脫，是為欲出要。 <a class="t" id="t0051c02"></a>瞋恚出要、嫉妬出要、色出要、身見出要，亦復 <a class="t" id="t0051c03"></a>如是。</p>
<p><a class="t-linehead" id="t-linehead0051c03"></a>「復有五法，謂五喜解脫入。若比丘精 <a class="t" id="t0051c04"></a>勤不懈，樂閑靜處，專念一心，未解得解，未 <a class="t" id="t0051c05"></a>盡得盡，未安得安。何謂五？於是，比丘聞如 <a class="t" id="t0051c06"></a>來說法，或聞梵行者說，或聞師長說法，思 <a class="t" id="t0051c07"></a>惟觀察，分別法義，心得歡喜，得歡喜已，得 <a class="t" id="t0051c08"></a>法愛，得法愛已，身心安隱，身心安隱已，則 <a class="t" id="t0051c09"></a>得禪定，得禪定已，得實知見，是為初解脫 <a class="t" id="t0051c10"></a>入。於是，比丘聞法喜已，受持諷誦，亦復歡 <a class="t" id="t0051c11"></a>喜，為他人說，亦復歡喜，思惟分別，亦復歡 <a class="t" id="t0051c12"></a>喜，於法得定，亦復如是。復有五法，謂五人： <a class="t" id="t0051c13"></a>中般涅槃、生般涅槃、無行般涅槃、有行般涅 <a class="t" id="t0051c14"></a>槃、上流阿迦尼吒。諸比丘！是為如來所說 <a class="t" id="t0051c15"></a>正法，當共撰集，以防諍訟，使梵行久立，多 <a class="t" id="t0051c16"></a>所饒益，天、人獲安。</p>
<p><a class="t-linehead" id="t-linehead0051c16"></a>「又，諸比丘！如來說六正 <a class="t" id="t0051c17"></a>法，謂內六入：眼入、耳入、鼻入、舌入、身入、意入。 <a class="t" id="t0051c18"></a>復有六法，謂外六入：色入、聲入、香入、味入、觸 <a class="t" id="t0051c19"></a>入、法入。復有六法，謂六識身：眼識身，耳、鼻、 <a class="t" id="t0051c20"></a>舌、身、意識身。復有六法，謂六觸身：眼觸身， <a class="t" id="t0051c21"></a>耳、鼻、舌、身、意觸身。復有六法，謂六受身：眼受 <a class="t" id="t0051c22"></a>身，耳、鼻、舌、身、意受身。復有六法，謂六想身： <a class="t" id="t0051c23"></a>色想、聲想、香想、 <span class="corr" title="[昧&gt;味]">味</span> 想、觸想、法想。復有六法， <a class="t" id="t0051c24"></a>謂六思身：色思、聲思、香思、味思、觸思、法思。 <a class="t" id="t0051c25"></a>復有六法，謂六愛身：色愛身，聲、香、味、觸、法愛 <a class="t" id="t0051c26"></a>身。復有六法， <span class="corr" title="[&gt;謂] cf.【麗】">謂</span> 六諍本：若比丘好瞋不捨， <a class="t" id="t0051c27"></a>不敬如來，亦不敬法，亦不敬眾，於戒穿 <a class="t" id="t0051c28"></a>漏，染汙不淨；好於眾中多生 <span class="corr" title="[淨&gt;諍]">諍</span> 訟，人所憎 <a class="t" id="t0051c29"></a>惡，嬈亂淨眾，天、人不安。諸比丘！汝等當自 <a class="t" id="t0052a01"></a>內觀，設有瞋恨，如彼嬈亂者，當集和合 <a class="t" id="t0052a02"></a>眾，廣設方便，拔此諍本；汝等又當專念自 <a class="t" id="t0052a03"></a>觀，若結恨已滅，當更方便，遮止其心，勿復 <a class="t" id="t0052a04"></a>使起。諸比丘！佷戾不諦、慳恡嫉妬、巧偽虛 <a class="t" id="t0052a05"></a>妄、自因己見、謬受不捨、迷於邪見、與邊 <a class="t" id="t0052a06"></a>見俱，亦復如是。復有六法，謂六界：地界、火 <a class="t" id="t0052a07"></a>界、水界、風界、空界、識界。復有六法，謂六察行： <a class="t" id="t0052a08"></a>眼察色，耳聲、鼻香、舌味、身觸、意察法。</p>
<p><a class="t-linehead" id="t-linehead0052a08"></a>「復有 <a class="t" id="t0052a09"></a>六法，謂六出要界。若比丘作是言：『我修慈 <a class="t" id="t0052a10"></a>心，更生瞋恚。』餘比丘語言：『汝勿作此言，勿 <a class="t" id="t0052a11"></a>謗如來，如來不作是說：欲使修慈解脫， <a class="t" id="t0052a12"></a>更生瞋恚想，無有是處。佛言：除瞋恚已，然 <a class="t" id="t0052a13"></a>後得慈。』若比丘言：『我行悲解脫，生憎嫉心； <a class="t" id="t0052a14"></a>行喜解脫，生憂惱心；行捨解脫，生憎愛心； <a class="t" id="t0052a15"></a>行無我行，生狐疑心；行無想行，生眾亂想。』 <a class="t" id="t0052a16"></a>亦復如是。復有六法，謂六無上：見無上、聞無 <a class="t" id="t0052a17"></a>上、利養無上、戒無上、恭敬無上、憶念無上。復 <a class="t" id="t0052a18"></a>有六法，謂六思念：佛念、法念、僧念、戒念、施念、 <a class="t" id="t0052a19"></a>天念。是為如來所說正法，當共撰集，以防諍 <a class="t" id="t0052a20"></a>訟，使梵行久立，多所饒益，天、人獲安。</p>
<p><a class="t-linehead" id="t-linehead0052a20"></a>「諸比 <a class="t" id="t0052a21"></a>丘！如來說七正法，謂七非法：無信、無慙、無愧、 <a class="t" id="t0052a22"></a>少聞、懈怠、多忘、無智。復有七法，謂七正法：有 <a class="t" id="t0052a23"></a>信、有慚、有愧、多聞、精進、總持、多智。復有七法， <a class="t" id="t0052a24"></a>謂七識住：或有眾生，若干種身，若干種想，天 <a class="t" id="t0052a25"></a>及人是，是初識住；或有眾生，若干種身而一 <a class="t" id="t0052a26"></a>想者，梵光音天最初生時是，是二識住；或有 <a class="t" id="t0052a27"></a>眾生，一身若干種想，光音天是，是三識住；或 <a class="t" id="t0052a28"></a>有眾生，一身一想，遍淨天是，是四識住；或 <a class="t" id="t0052a29"></a>有眾生，空處住、識處住、不用處住。</p>
<p><a class="t-linehead" id="t-linehead0052a29"></a>「復有七 <a class="t" id="t0052b01"></a>法，謂七勤法：一者比丘勤於戒行，二者勤 <a class="t" id="t0052b02"></a>滅貪欲，三者勤破邪見，四者勤於多聞，五 <a class="t" id="t0052b03"></a>者勤於精進，六者勤於正念，七者勤於禪 <a class="t" id="t0052b04"></a>定。復有七法，謂七想：不淨想、食不淨想、一 <a class="t" id="t0052b05"></a>切世間不可樂想，無想、無常想、無常苦想、 <a class="t" id="t0052b06"></a>苦無我想。復有七法，謂七三昧具：正見、正思、 <a class="t" id="t0052b07"></a>正語、正業、正命、正方便、正念。復有七法，謂七 <a class="t" id="t0052b08"></a>覺意：念覺意、法覺意、精進覺意、喜覺意、猗覺 <a class="t" id="t0052b09"></a>意、定覺意、護覺意。是為如來所說正法，當共 <a class="t" id="t0052b10"></a>撰集，以防諍訟，使梵行久立，多所饒益，天、 <a class="t" id="t0052b11"></a>人獲安。</p>
<p><a class="t-linehead" id="t-linehead0052b11"></a>「諸比丘！如來說八正法，謂世八法： <a class="t" id="t0052b12"></a>利、衰、毀、譽、稱、譏、苦、樂。復有八法，謂八解脫：色 <a class="t" id="t0052b13"></a>觀色，一解脫；內無色想觀外色，二解脫；淨解脫， <a class="t" id="t0052b14"></a>三解脫；度色想滅瞋恚想住空處解脫，四解 <a class="t" id="t0052b15"></a>脫；度空處住識處，五解脫；度識處住不用處， <a class="t" id="t0052b16"></a>六解脫；度不用處住有想無想處，七解脫；度 <a class="t" id="t0052b17"></a>有想無想處住想知滅，八解脫。復有八法，謂 <a class="t" id="t0052b18"></a>八聖道：正見、正志、正語、正業、正命、正方便、正 <a class="t" id="t0052b19"></a>念、正定。復有八法，謂八人：須陀洹向、須陀洹、 <a class="t" id="t0052b20"></a>斯陀含向、斯陀含、阿那含向、阿那含、阿羅漢 <a class="t" id="t0052b21"></a>向、阿羅漢。是為如來所說正法，當共撰集， <a class="t" id="t0052b22"></a>以防諍訟，使梵行久立，多所饒益，天、人獲 <a class="t" id="t0052b23"></a>安。</p>
<p><a class="t-linehead" id="t-linehead0052b23"></a>「諸比丘！如來說九正法，所謂九眾生居： <a class="t" id="t0052b24"></a>或有眾生，若干種身，若干種想，天及人是，是 <a class="t" id="t0052b25"></a>初眾生居；復有眾生，若干種身而一想者，梵 <a class="t" id="t0052b26"></a>光音天最初生時是，是二眾生居；復有眾生， <a class="t" id="t0052b27"></a>一身若干種想，光音天是，是三眾生居；復有 <a class="t" id="t0052b28"></a>眾生，一身一想，遍淨天是，是四眾生居；復 <a class="t" id="t0052b29"></a>有眾生，無想無所覺知，無想天是，是五眾生 <a class="t" id="t0052c01"></a>居；復有眾生，空處住，是六眾生居；復有眾 <a class="t" id="t0052c02"></a>生，識處住，是七眾生居；復有眾生，不用處 <a class="t" id="t0052c03"></a>住，是八眾生居；復有眾生，住有想無想處， <a class="t" id="t0052c04"></a>是九眾生居。是為如來所說正法，當共撰集， <a class="t" id="t0052c05"></a>以防諍訟，使梵行久立，多所饒益，天、人獲 <a class="t" id="t0052c06"></a>安。</p>
<p><a class="t-linehead" id="t-linehead0052c06"></a>「諸比丘！如來說十正法，所謂十無學法， <a class="t" id="t0052c07"></a>無學正見、正思、正語、正業、正命、正念、正方便、正 <a class="t" id="t0052c08"></a>定、正智、正解脫。是為如來所說正法，當共撰 <a class="t" id="t0052c09"></a>集，以防諍訟，使梵行久立，多所饒益，天、人 <a class="t" id="t0052c10"></a>獲安。」</p>
<p><a class="t-linehead" id="t-linehead0052c10"></a>爾時，世尊印可舍利弗所說。時，諸比丘 <a class="t" id="t0052c11"></a>聞舍利弗所說，歡喜奉行。</p>
<a class="t" id="t0052c12"></a>
<p class="endsutta"><span class="t-juanname">佛說長阿含經卷第八</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>




