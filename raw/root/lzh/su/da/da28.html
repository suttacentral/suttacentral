<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da28">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 3</span> <span class="mirror-right">第三分</span></p>
<h1 class="mirror-row">
<span class="mirror-left latin">28</span> <span class="mirror-right">（二八）布吒婆樓經</span>
</h1>
<a class="t" id="t0109c23"></a>
</div>
<p><a class="t-linehead" id="t-linehead0109c23"></a>如是我聞：</p>
<p>一時，佛在舍衛國祇樹給孤獨 <a class="t" id="t0109c24"></a>園，與大比丘眾千二百五十人俱。</p>
<p><a class="t-linehead" id="t-linehead0109c24"></a>爾時，世尊 <a class="t" id="t0109c25"></a>清旦著衣持鉢，入舍衛城乞食。時，世尊念 <a class="t" id="t0109c26"></a>言：「今日乞食，於時為早，今我寧可往至布 <a class="t" id="t0109c27"></a>吒婆樓梵志林中觀看，須時至當乞食。」爾 <a class="t" id="t0109c28"></a>時，世尊即詣梵志林中。</p>
<p><a class="t-linehead" id="t-linehead0109c28"></a>時，布吒婆樓梵志遙 <a class="t" id="t0109c29"></a>見佛來，即起迎言：「善來，沙門瞿曇！久不來 <a class="t" id="t0110a01"></a>此，今以何緣而能屈顧？可前就座。」</p>
<p><a class="t-linehead" id="t-linehead0110a01"></a>爾時，世 <a class="t" id="t0110a02"></a>尊即就其座，告布吒婆樓曰：「汝等集此，何 <a class="t" id="t0110a03"></a>所作為？為何講說？」</p>
<p><a class="t-linehead" id="t-linehead0110a03"></a>梵志白佛言：「世尊！昨日 <a class="t" id="t0110a04"></a>多有梵志、沙門、婆羅門集此婆羅門堂，說 <a class="t" id="t0110a05"></a>如是事，相違逆論。瞿曇！或有梵志作是說 <a class="t" id="t0110a06"></a>言：『人無因無緣而想生，無因無緣而想滅， <a class="t" id="t0110a07"></a>想有去來，來則想生，去則想滅。』瞿曇！或有 <a class="t" id="t0110a08"></a>梵志作是說：『由命有想生，由命有想滅， <a class="t" id="t0110a09"></a>彼想有去來，來則想生，去則想滅。』瞿曇！或 <a class="t" id="t0110a10"></a>有梵志作是說：『如先所言，無有是處。有 <a class="t" id="t0110a11"></a>大鬼神，有大威力，彼持想去，彼持想來，彼 <a class="t" id="t0110a12"></a>持想去則想滅，彼持想來則想生。』我因是 <a class="t" id="t0110a13"></a>故生念，念沙門瞿曇先知此義，必能善知 <a class="t" id="t0110a14"></a>想知滅定。」</p>
<p><a class="t-linehead" id="t-linehead0110a14"></a>爾時，世尊告梵志曰：「彼諸論者 <a class="t" id="t0110a15"></a>皆有過咎。言無因無緣而有想生，無因無 <a class="t" id="t0110a16"></a>緣而有想滅，想有去來，來則想生，去則想 <a class="t" id="t0110a17"></a>滅。或言因命想生，因命想滅，想有去來， <a class="t" id="t0110a18"></a>來則想生，去則想滅。或有言：『無有是處， <a class="t" id="t0110a19"></a>有大鬼神，彼持想來，彼持想去，持來則想 <a class="t" id="t0110a20"></a>生，持去則想滅。』如此言者，皆有過咎。所以 <a class="t" id="t0110a21"></a>者何？梵志！有因緣而想生，有因緣而想滅。</p>
<a class="t" id="t0110a22"></a>
<p><a class="t-linehead" id="t-linehead0110a22"></a>「若如來出現於世，至真、等正覺，十號具足，有 <a class="t" id="t0110a23"></a>人於佛法中出家為道，乃至滅五蓋覆蔽 <a class="t" id="t0110a24"></a>心者，除去欲、惡不善法，有覺、有觀，離生喜、 <a class="t" id="t0110a25"></a>樂，入初禪，先滅欲想，生喜、樂想。梵志！以 <a class="t" id="t0110a26"></a>此故知有因緣想生，有因緣想滅。滅有覺、 <a class="t" id="t0110a27"></a>觀，內喜、一心，無覺、無觀，定生喜、樂，入第二 <a class="t" id="t0110a28"></a>禪。梵志！彼初禪想滅，二禪想生，以是故知 <a class="t" id="t0110a29"></a>有因緣想滅，有因緣想生。捨喜修護，專念 <a class="t" id="t0110b01"></a>一心，自知身樂，賢聖所求，護念清淨，入三 <a class="t" id="t0110b02"></a>禪。梵志！彼二禪想滅，三禪想生，以是故知 <a class="t" id="t0110b03"></a>有因緣想滅，有因緣想生。捨苦捨樂，先滅 <a class="t" id="t0110b04"></a>憂喜，護念清淨，入第四禪。梵志！彼三禪想 <a class="t" id="t0110b05"></a>滅，四禪想生，以是故知有因緣想滅，有因 <a class="t" id="t0110b06"></a>緣想生。捨一切色想，滅恚，不念異想，入 <a class="t" id="t0110b07"></a>空處。梵志！一切色想滅，空處想生，以是故 <a class="t" id="t0110b08"></a>知有因緣想滅，有因緣想生。越一切空處， <a class="t" id="t0110b09"></a>入識處。梵志！彼空處想滅，識處想生，故知 <a class="t" id="t0110b10"></a>有因緣想滅，有因緣想生。越一切識處，入 <a class="t" id="t0110b11"></a>不用處。梵志！彼識處想滅，不用處想生，以是 <a class="t" id="t0110b12"></a>故知有因緣想滅，有因緣想生。捨不用處， <a class="t" id="t0110b13"></a>入有想無想處。梵志！彼不用處想滅，有想 <a class="t" id="t0110b14"></a>無想處想生，以是故知有因緣想滅，有因 <a class="t" id="t0110b15"></a>緣想生。彼捨有想無想處，入想知滅定。梵 <a class="t" id="t0110b16"></a>志！彼有想無想處想滅，入想知滅定，以是 <a class="t" id="t0110b17"></a>故知有因緣想生，有因緣想滅。彼得此想 <a class="t" id="t0110b18"></a>已，作是念：『有念為惡，無念為善。』彼作是念 <a class="t" id="t0110b19"></a>時，彼微妙想不滅，更麤想生。彼復念言：『我 <a class="t" id="t0110b20"></a>今寧可不為念行，不起思惟。』彼不為念 <a class="t" id="t0110b21"></a>行，不起思惟已，微妙想滅，麤想不生。彼不 <a class="t" id="t0110b22"></a>為念行，不起思惟，微妙想滅，麤想不生時， <a class="t" id="t0110b23"></a>即入想知滅定。云何？梵志！汝從本已來，頗 <a class="t" id="t0110b24"></a>曾聞此次第滅想因緣不？」</p>
<p><a class="t-linehead" id="t-linehead0110b24"></a>梵志白佛言：「從 <a class="t" id="t0110b25"></a>本已來信自不聞如是次第滅想因緣。」又 <a class="t" id="t0110b26"></a>白佛言：「我今生念，謂此有想、此無想，或復 <a class="t" id="t0110b27"></a>有想此想已，彼作是念：『有念為惡，無念為 <a class="t" id="t0110b28"></a>善。』彼作是念時，微妙想不滅，麤想更生，彼 <a class="t" id="t0110b29"></a>復念言：『我今寧可不為念行，不起思惟。』彼 <a class="t" id="t0110c01"></a>不為念行，不起思惟已，微妙想滅，麤想不 <a class="t" id="t0110c02"></a>生。彼不為念行，不起思惟，微妙想滅，麤想 <a class="t" id="t0110c03"></a>不生時，即入想知滅定。」</p>
<p><a class="t-linehead" id="t-linehead0110c03"></a>佛告梵志言：「善哉！ <a class="t" id="t0110c04"></a>善哉！此是賢聖法中次第想滅想定。」</p>
<p><a class="t-linehead" id="t-linehead0110c04"></a>梵志復 <a class="t" id="t0110c05"></a>白佛言：「此諸想中，何者為無上想？」</p>
<p><a class="t-linehead" id="t-linehead0110c05"></a>佛告梵 <a class="t" id="t0110c06"></a>志：「不用處想為無上。」</p>
<p><a class="t-linehead" id="t-linehead0110c06"></a>梵志又白佛言：「諸想 <a class="t" id="t0110c07"></a>中，何者為第一無上想？」</p>
<p><a class="t-linehead" id="t-linehead0110c07"></a>佛言：「諸想、諸言無 <a class="t" id="t0110c08"></a>想，於其中間能次第得想知滅定者，是為 <a class="t" id="t0110c09"></a>第一無上想。」</p>
<p><a class="t-linehead" id="t-linehead0110c09"></a>梵志又問：「為一想，為多想？」</p>
<p>佛 <a class="t" id="t0110c10"></a>言：「有一想，無多想。」</p>
<p><a class="t-linehead" id="t-linehead0110c10"></a>梵志又問：「先有想生然 <a class="t" id="t0110c11"></a>後智？先有智生然後想？為想、智一時俱生 <a class="t" id="t0110c12"></a>耶？」</p>
<p><a class="t-linehead" id="t-linehead0110c12"></a>佛言：「先有想生然後智，由想有智。」</p>
<p>梵志 <a class="t" id="t0110c13"></a>又問：「想即是我耶？」</p>
<p><a class="t-linehead" id="t-linehead0110c13"></a>佛告梵志：「汝說何等人是 <a class="t" id="t0110c14"></a>我？」</p>
<p><a class="t-linehead" id="t-linehead0110c14"></a>梵志白佛言：「我不說人是我，我自說色 <a class="t" id="t0110c15"></a>身四大、六入，父母生育，乳餔成長，衣服莊嚴， <a class="t" id="t0110c16"></a>無常、磨滅法，我說此人是我。」</p>
<p><a class="t-linehead" id="t-linehead0110c16"></a>佛告梵志：「汝 <a class="t" id="t0110c17"></a>言色身四大、六入，父母生育，乳餔長成，衣服 <a class="t" id="t0110c18"></a>莊嚴，無常、磨滅法，說此人是我。梵志！且置 <a class="t" id="t0110c19"></a>此我，但人想生、人想滅。」</p>
<p><a class="t-linehead" id="t-linehead0110c19"></a>梵志言：「我不說人 <a class="t" id="t0110c20"></a>是我，我說欲界天是我。」</p>
<p><a class="t-linehead" id="t-linehead0110c20"></a>佛言：「且置欲界天 <a class="t" id="t0110c21"></a>是我，但人想生、人想滅。」</p>
<p><a class="t-linehead" id="t-linehead0110c21"></a>梵志言：「我不說人 <a class="t" id="t0110c22"></a>是我，我自說色界天是我。」</p>
<p><a class="t-linehead" id="t-linehead0110c22"></a>佛言：「且置色界 <a class="t" id="t0110c23"></a>天是我，但人想生、人想滅。」</p>
<p><a class="t-linehead" id="t-linehead0110c23"></a>梵志言：「我不說 <a class="t" id="t0110c24"></a>人是我，我自說空處、識處、不用處、有想無想 <a class="t" id="t0110c25"></a>處、無色天是我。」</p>
<p><a class="t-linehead" id="t-linehead0110c25"></a>佛言：「且置空處、識處、無所有 <a class="t" id="t0110c26"></a>處、有想無想處、無色天是我，但人想生、人想 <a class="t" id="t0110c27"></a>滅。」</p>
<p><a class="t-linehead" id="t-linehead0110c27"></a>梵志白佛言：「云何？瞿曇！我寧可得知人 <a class="t" id="t0110c28"></a>想生、人想滅不？」</p>
<p><a class="t-linehead" id="t-linehead0110c28"></a>佛告梵志：「汝欲知人想生、 <a class="t" id="t0110c29"></a>人想滅者，甚難！甚難！所以者何？汝異見、異習、 <a class="t" id="t0111a01"></a>異忍、異受，依異法故。」</p>
<p><a class="t-linehead" id="t-linehead0111a01"></a>梵志白佛言：「如是。瞿 <a class="t" id="t0111a02"></a>曇！我異見、異習、異忍、異受，依異法故，欲知 <a class="t" id="t0111a03"></a>人想生、人想滅者，甚難！甚難！所以者何？我、 <a class="t" id="t0111a04"></a>世間有常，此實餘虛；我、世間無常，此實餘虛； <a class="t" id="t0111a05"></a>我、世間有常無常，此實餘虛；我、世間非有常 <a class="t" id="t0111a06"></a>非無常，此實餘虛。我、世間有邊，此實餘虛；我、 <a class="t" id="t0111a07"></a>世間無邊，此實餘虛；我、世間有邊無邊，此實 <a class="t" id="t0111a08"></a>餘虛；我、世間非有邊非無邊，此實餘虛。是命 <a class="t" id="t0111a09"></a>是身，此實餘虛；命異身異，此實餘虛；身命非 <a class="t" id="t0111a10"></a>異非不異，此實餘虛；無命無身，此實餘虛。如 <a class="t" id="t0111a11"></a>來終，此實餘虛；如來不終，此實餘虛；如來終 <a class="t" id="t0111a12"></a>不終，此實餘虛；如來非終非不終，此實餘虛。」</p>
<a class="t" id="t0111a13"></a>
<p><a class="t-linehead" id="t-linehead0111a13"></a>佛告梵志：「世間有常，乃至如來非終非不終， <a class="t" id="t0111a14"></a>我所不記。」</p>
<p><a class="t-linehead" id="t-linehead0111a14"></a>梵志白佛言：「瞿曇！何故不記，我、 <a class="t" id="t0111a15"></a>世間有常，乃至如來非終非不終，盡不記耶？」</p>
<a class="t" id="t0111a16"></a>
<p><a class="t-linehead" id="t-linehead0111a16"></a>佛言：「此不與義合，不與法合，非梵行，非 <a class="t" id="t0111a17"></a>無欲，非無為，非寂滅，非止息，非正覺，非 <a class="t" id="t0111a18"></a>沙門，非泥洹，是故不記。」</p>
<p><a class="t-linehead" id="t-linehead0111a18"></a>梵志又問：「云何為 <a class="t" id="t0111a19"></a>義合、法合？云何為梵行初？云何無為？云何無 <a class="t" id="t0111a20"></a>欲？云何寂滅？云何止息？云何正覺？云何沙 <a class="t" id="t0111a21"></a>門？云何泥洹？云何名記？」</p>
<p><a class="t-linehead" id="t-linehead0111a21"></a>佛告梵志：「我記苦 <a class="t" id="t0111a22"></a>諦、苦集、苦滅、苦出要諦。所以者何？此是義合、 <a class="t" id="t0111a23"></a>法合，梵行初首、無欲、無為、寂滅、止息、正覺、沙 <a class="t" id="t0111a24"></a>門、泥洹，是故我記。」</p>
<p><a class="t-linehead" id="t-linehead0111a24"></a>爾時，世尊為梵志說法，示 <a class="t" id="t0111a25"></a>教利喜已，即從坐而去。</p>
<p><a class="t-linehead" id="t-linehead0111a25"></a>佛去未久，其後諸 <a class="t" id="t0111a26"></a>餘梵志語布吒婆樓梵志曰：「汝何故聽瞿曇 <a class="t" id="t0111a27"></a>沙門所說，語語印可？瞿曇言：『我及世間有 <a class="t" id="t0111a28"></a>常，乃至如來非終非不終，不與義合，故我 <a class="t" id="t0111a29"></a>不記。』汝何故印可是言？我等不可沙門瞿 <a class="t" id="t0111b01"></a>曇如是所說。」</p>
<p><a class="t-linehead" id="t-linehead0111b01"></a>布吒婆樓報諸梵志言：「沙門 <a class="t" id="t0111b02"></a>瞿曇所說：『我、世間有常，乃至如來非終非不 <a class="t" id="t0111b03"></a>終，不與義合，故我不記。』我亦不印可此言。 <a class="t" id="t0111b04"></a>但彼沙門瞿曇依法住，以法而言，以法出 <a class="t" id="t0111b05"></a>離，我當何由違此智言？沙門瞿曇如此微 <a class="t" id="t0111b06"></a>妙法言，不可違也。」</p>
<p><a class="t-linehead" id="t-linehead0111b06"></a>時，布吒婆樓梵志又於 <a class="t" id="t0111b07"></a>異時，共象首舍利弗詣世尊所，問訊已， <a class="t" id="t0111b08"></a>一面坐。象首舍利弗禮佛而坐，梵志白佛 <a class="t" id="t0111b09"></a>言：「佛先在我所，時，去未久，其後諸餘梵志 <a class="t" id="t0111b10"></a>語我言：『汝何故聽沙門瞿曇所說，語語印 <a class="t" id="t0111b11"></a>可？瞿曇言：「我、世間常，乃至如來非終非不終， <a class="t" id="t0111b12"></a>不合義，故不記。」汝何故印可是言？我等不 <a class="t" id="t0111b13"></a>可沙門瞿曇如是所說。』我報彼言：『沙門瞿 <a class="t" id="t0111b14"></a>曇所說：「我、世間有常，乃至如來非終非不終， <a class="t" id="t0111b15"></a>不與義合，故我不記。」我亦不印可此言。但 <a class="t" id="t0111b16"></a>彼沙門瞿曇依法住法，以法而言，以法出 <a class="t" id="t0111b17"></a>離，我等何由違此智言？沙門瞿曇微妙法言， <a class="t" id="t0111b18"></a>不可違也。』」</p>
<p><a class="t-linehead" id="t-linehead0111b18"></a>佛告梵志曰：「諸梵志言：『汝何故 <a class="t" id="t0111b19"></a>聽沙門瞿曇所說，語語印可？』此言有咎。所 <a class="t" id="t0111b20"></a>以者何？我所說法，有決定記、不決定記。云何 <a class="t" id="t0111b21"></a>名不決定記？我、世間有常，乃至如來非終 <a class="t" id="t0111b22"></a>非不終，我亦說此言而不決定記。所以然 <a class="t" id="t0111b23"></a>者？此不與義合，不與法合，非梵行初，非無 <a class="t" id="t0111b24"></a>欲，非無為，非寂滅，非止息，非正覺，非沙 <a class="t" id="t0111b25"></a>門，非泥洹。是故，梵志！我雖說此言而不決 <a class="t" id="t0111b26"></a>定記。云何名為決定記？我記苦諦、苦集、苦滅、 <a class="t" id="t0111b27"></a>苦出要諦。所以者何？此與法合、義合，是梵行 <a class="t" id="t0111b28"></a>初首，無定無記。梵志！或有沙門、婆羅門於 <a class="t" id="t0111b29"></a>一處世間，無欲，無為，寂滅，止息，正覺，沙門，泥 <a class="t" id="t0111c01"></a>洹，是故我說決定記。</p>
<p><a class="t-linehead" id="t-linehead0111c01"></a>「梵志！或有沙門、婆羅 <a class="t" id="t0111c02"></a>門於一處世間，一向說樂，我語彼言：『汝等 <a class="t" id="t0111c03"></a>審說，一處世間一向樂耶？』彼報我言：『如是。』 <a class="t" id="t0111c04"></a>我又 <span class="corr" title="[說&gt;語] cf.【麗】">語</span> 彼言：『汝知見一處世間一向樂耶？』 <a class="t" id="t0111c05"></a>彼答我言：『不知不見。』我復語彼言：『一處世 <a class="t" id="t0111c06"></a>間諸天一向樂，汝曾見不？』彼報我言：『不知 <a class="t" id="t0111c07"></a>不見。』又問彼言：『彼一處世間諸天，汝頗共坐 <a class="t" id="t0111c08"></a>起言語，精進修定不耶？』答我言：『不。』我又問彼 <a class="t" id="t0111c09"></a>言：『彼一處世間諸天一向樂者，頗曾來語汝 <a class="t" id="t0111c10"></a>言：「汝所行質直，當生彼一向樂天。我以所 <a class="t" id="t0111c11"></a>行質直，故得生彼共受樂。」耶？』彼答我言：『不 <a class="t" id="t0111c12"></a>也。』我又問彼言：『汝能於己身起心化作他 <a class="t" id="t0111c13"></a>四大身，身體具足，諸根無闕不？』彼答我言： <a class="t" id="t0111c14"></a>『不能。』云何？梵志！彼沙門、婆羅門所言為是誠 <a class="t" id="t0111c15"></a>實，為應法不？」</p>
<p><a class="t-linehead" id="t-linehead0111c15"></a>梵志白佛言：「此非誠實，為 <a class="t" id="t0111c16"></a>非法言。」</p>
<p><a class="t-linehead" id="t-linehead0111c16"></a>佛告梵志：「如有人言：『我與彼端正 <a class="t" id="t0111c17"></a>女人交通。』稱讚婬女。餘人問言：『汝識彼女 <a class="t" id="t0111c18"></a>不？為在何處？東方、西方、南方、北方耶？』答曰： <a class="t" id="t0111c19"></a>『不知。』又問：『汝知彼女所止土地、城邑、村落 <a class="t" id="t0111c20"></a>不？』答曰：『不知。』又問：『汝識彼女父母及其姓 <a class="t" id="t0111c21"></a>字不？』答曰：『不知。』又問：『汝知彼女為剎利 <a class="t" id="t0111c22"></a>女，為是婆羅門、居士、首陀羅女耶？』答曰：『不 <a class="t" id="t0111c23"></a>知。』又問：『汝知彼女為長短、麤細、黑白、好醜 <a class="t" id="t0111c24"></a>耶？』答曰：『不知。』云何？梵志！此人所說為誠實 <a class="t" id="t0111c25"></a>不？」</p>
<p><a class="t-linehead" id="t-linehead0111c25"></a>答曰：「不也。」</p>
<p>「梵志！彼沙門、婆羅門亦復如 <a class="t" id="t0111c26"></a>是，無有真實。梵志！猶如有人立梯空地，餘 <a class="t" id="t0111c27"></a>人問言：『立梯用為？』答曰：『我欲上堂。』又問：『堂 <a class="t" id="t0111c28"></a>何所在？』答曰：『不知。』云何？梵志！彼立梯者豈 <a class="t" id="t0111c29"></a>非虛妄耶？」</p>
<p><a class="t-linehead" id="t-linehead0111c29"></a>答曰：「如是，彼實虛妄。」</p>
<p>佛言：「諸 <a class="t" id="t0112a01"></a>沙門、婆羅門亦復如是，虛妄無實。」</p>
<p><a class="t-linehead" id="t-linehead0112a01"></a>佛告布吒 <a class="t" id="t0112a02"></a>婆樓：「汝言我身色四大、六入，父母生育，乳餔 <a class="t" id="t0112a03"></a>成長，衣服莊嚴，無常、磨滅，以此為我者。我 <a class="t" id="t0112a04"></a>說此為染汙，為清淨，為得解？汝意或謂染 <a class="t" id="t0112a05"></a>汙法不可滅，清淨法不可生，常在苦中。 <a class="t" id="t0112a06"></a>勿作是念。何以故？染汙法可滅盡，清淨法 <a class="t" id="t0112a07"></a>可出生，處安樂地，歡喜愛樂，專念一心，智 <a class="t" id="t0112a08"></a>慧增廣。梵志！我於欲界天、空處、識處、不用 <a class="t" id="t0112a09"></a>處、有想無想處天，說為染汙，亦說清淨，亦 <a class="t" id="t0112a10"></a>說得解。汝意或謂染汙法不可滅，清淨法 <a class="t" id="t0112a11"></a>不可生，常在苦中。勿作是念。所以者何？ <a class="t" id="t0112a12"></a>染汙可滅，淨法可生，處安樂地，歡喜愛樂， <a class="t" id="t0112a13"></a>專念一心，智慧增廣。」</p>
<p><a class="t-linehead" id="t-linehead0112a13"></a>爾時，象首舍利弗白言： <a class="t" id="t0112a14"></a>「世尊！當有欲界人身四大諸根時，復有欲 <a class="t" id="t0112a15"></a>界天身、色界天身，空處、識處、不用處、有想無想 <a class="t" id="t0112a16"></a>處天身，一時有不？世尊！當有欲界天身時， <a class="t" id="t0112a17"></a>復有欲界人身四大諸根，及色界天身，空處、 <a class="t" id="t0112a18"></a>識處、無所有處、有想無想處天身，一時有不？ <a class="t" id="t0112a19"></a>世尊！當有色界天身時，復有欲界人身四 <a class="t" id="t0112a20"></a>大諸根，及色界天身，空處、識處、無所有處、有 <a class="t" id="t0112a21"></a>想無想處天身，一時有不？如是至有想無想 <a class="t" id="t0112a22"></a>處天身時，有欲界人身四大諸根，及欲界天 <a class="t" id="t0112a23"></a>身，色界天身，空處、識處、無所有處天身，一時 <a class="t" id="t0112a24"></a>有不？」</p>
<p><a class="t-linehead" id="t-linehead0112a24"></a>佛告象首舍利弗：「若有欲界人身四大 <a class="t" id="t0112a25"></a>諸根，爾時正有欲界人身四大諸根，非欲界 <a class="t" id="t0112a26"></a>天身，色界天身，空處、識處、無所有處、有想無想 <a class="t" id="t0112a27"></a>處天身。如是乃至有有想無想處天身時， <a class="t" id="t0112a28"></a>爾時正有想無想處天身，無有欲界人身 <a class="t" id="t0112a29"></a>四大諸根，及欲界天身，色界天身，空處、識處、 <a class="t" id="t0112b01"></a>無所有處天身。象首！譬如牛乳，乳變為酪， <a class="t" id="t0112b02"></a>酪為生酥，生酥為熟酥，熟酥為醍醐， <a class="t" id="t0112b03"></a>醍醐為第一。象首！當有乳時，唯名為乳，不 <a class="t" id="t0112b04"></a>名為酪、酥、醍醐，如是展轉，至醍醐時，唯名 <a class="t" id="t0112b05"></a>醍醐，不名為乳，不名酪、酥。象首！此亦如 <a class="t" id="t0112b06"></a>是，若有欲界人身四大諸根時，無有欲界 <a class="t" id="t0112b07"></a>天身，色界天身，乃至有想無想處天身；如是 <a class="t" id="t0112b08"></a>展轉，有有想無想處天身時，唯有有想無想 <a class="t" id="t0112b09"></a>處天身，無有欲界人身四大諸根，及欲界天 <a class="t" id="t0112b10"></a>身，色界天身，乃至無所有天身。</p>
<p><a class="t-linehead" id="t-linehead0112b10"></a>「象首！於汝意 <a class="t" id="t0112b11"></a>云何？若有人問汝言：『若有過去身時，有未 <a class="t" id="t0112b12"></a>來、現在身，一時有不？有未來身時，有過去、 <a class="t" id="t0112b13"></a>現在身，一時有不？有現在身時，有過去、未 <a class="t" id="t0112b14"></a>來身，一時有不？』設有此問者，汝云何報？」</p>
<p><a class="t-linehead" id="t-linehead0112b14"></a>象 <a class="t" id="t0112b15"></a>首言：「設有如是問者，我當報言：『有過去 <a class="t" id="t0112b16"></a>身時，唯是過去身，無未來、現在。有未來身 <a class="t" id="t0112b17"></a>時，唯是未來身，無過去、現在。有現在身時， <a class="t" id="t0112b18"></a>唯是現在身，無過去、未來身。』」</p>
<p><a class="t-linehead" id="t-linehead0112b18"></a>「象首！此亦如 <a class="t" id="t0112b19"></a>是，有欲界人身四大諸根時，無欲界天身， <a class="t" id="t0112b20"></a>色界天身，乃至有想無想處天身；如是展轉， <a class="t" id="t0112b21"></a>至有想無想處天身時，無有欲界人身四 <a class="t" id="t0112b22"></a>大諸根，及欲界天身，色界天身，至不用處天 <a class="t" id="t0112b23"></a>身。</p>
<p><a class="t-linehead" id="t-linehead0112b23"></a>「復次，象首！若有人問汝言：『汝曾有過去 <a class="t" id="t0112b24"></a>已滅不？未來當生不？現在今有不？』設有是 <a class="t" id="t0112b25"></a>問者，汝當云何答？」</p>
<p><a class="t-linehead" id="t-linehead0112b25"></a>象首白佛言：「若有是問 <a class="t" id="t0112b26"></a>者，當答彼言：『我曾有過去已滅，非不有 <a class="t" id="t0112b27"></a>也。有未來當生，非不有也。現在今有，非 <a class="t" id="t0112b28"></a>不有也。』」</p>
<p><a class="t-linehead" id="t-linehead0112b28"></a>佛言：「象首！此亦如是，有欲界人身 <a class="t" id="t0112b29"></a>四大諸根時，無欲界天身，乃至有想無想天 <a class="t" id="t0112c01"></a>身；如是展轉，至有想無想天身時，無有欲 <a class="t" id="t0112c02"></a>界人身四大諸根，及欲界天身，乃至無所有處 <a class="t" id="t0112c03"></a>天身。」</p>
<p><a class="t-linehead" id="t-linehead0112c03"></a>爾時，象首白佛言：「世尊！我今歸依佛， <a class="t" id="t0112c04"></a>歸依法，歸依僧，聽我於正法中為優婆 <a class="t" id="t0112c05"></a>塞，自今已後，盡形壽不殺、不盜、不婬、不欺、不 <a class="t" id="t0112c06"></a>飲酒。」</p>
<p><a class="t-linehead" id="t-linehead0112c06"></a>時，布吒婆樓梵志白佛言：「我得於佛 <a class="t" id="t0112c07"></a>法中出家受戒不？」</p>
<p><a class="t-linehead" id="t-linehead0112c07"></a>佛告梵志：「若有異學欲 <a class="t" id="t0112c08"></a>於我法中出家為道者，先四月觀察，稱眾 <a class="t" id="t0112c09"></a>人意，然後乃得出家受戒。雖有是法，亦觀 <a class="t" id="t0112c10"></a> <span class="corr" title="[入&gt;人] cf.【麗】">人</span> 耳。」</p>
<p><a class="t-linehead" id="t-linehead0112c10"></a>梵志白佛言：「諸有異學欲於佛法中 <a class="t" id="t0112c11"></a>出家受戒者，先當四月觀察，稱眾人意，然 <a class="t" id="t0112c12"></a>後乃得出家受戒。如我今者，乃能於佛法 <a class="t" id="t0112c13"></a>中四歲觀察，稱眾人意，然後乃望出家受 <a class="t" id="t0112c14"></a>戒。」</p>
<p><a class="t-linehead" id="t-linehead0112c14"></a>佛告梵志：「我先語汝，雖有是法，當觀 <a class="t" id="t0112c15"></a>其人。」</p>
<p><a class="t-linehead" id="t-linehead0112c15"></a>時，彼梵志即於正法中得出家受戒。 <a class="t" id="t0112c16"></a>如是不久以信堅固，淨修梵行，於現法中 <a class="t" id="t0112c17"></a>自身作證，生死已盡，所作已辦，不受後有， <a class="t" id="t0112c18"></a>即成阿羅漢。</p>
<p><a class="t-linehead" id="t-linehead0112c18"></a>爾時，布吒婆樓聞佛所說，歡喜 <a class="t" id="t0112c19"></a>奉行。</p>
<a class="t" id="t0112c20"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


