<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da6">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">6</span> <span class="mirror-right">（六）轉輪聖王修行經</span>
</h1>
<a class="t" id="t0039a22"></a>
</div>
<p><a class="t-linehead" id="t-linehead0039a22"></a>如是我聞：</p>
<p>一時，佛在摩羅醯搜人間遊 <a class="t" id="t0039a23"></a>行，與千二百五十比丘漸至摩樓國。</p>
<p><a class="t-linehead" id="t-linehead0039a23"></a>爾 <a class="t" id="t0039a24"></a>時，世尊告諸比丘：「汝等當自熾燃，熾燃於 <a class="t" id="t0039a25"></a>法，勿他熾燃；當自歸依，歸依於法，勿他 <a class="t" id="t0039a26"></a>歸依。云何比丘當自熾燃，熾燃於法，勿他 <a class="t" id="t0039a27"></a>熾燃？當自歸依，歸依於法，勿他歸依？於是， <a class="t" id="t0039a28"></a>比丘內身身觀，精勤無懈，憶念不忘，除世 <a class="t" id="t0039a29"></a>貪憂；外身身觀、內外身身觀，精勤無懈，識 <a class="t" id="t0039b01"></a>念不忘，除世貪憂。受、意、法觀，亦復如是，是 <a class="t" id="t0039b02"></a>為比丘自熾燃，熾燃 <span class="corr" title="[&gt;於] cf.【麗】">於</span> 法，不他熾燃；自歸依， <a class="t" id="t0039b03"></a>歸依於法，不他歸依。</p>
<p><a class="t-linehead" id="t-linehead0039b03"></a>「如是行者，魔不能嬈， <a class="t" id="t0039b04"></a>功德日增，所以者何？乃往過去久遠世時，有 <a class="t" id="t0039b05"></a>王名堅固念，剎利水澆頭種，為轉輪聖王， <a class="t" id="t0039b06"></a>領四天下。時，王自在以法治化，人中殊特，七 <a class="t" id="t0039b07"></a>寶具足，一者金輪寶，二者白象寶，三者紺馬 <a class="t" id="t0039b08"></a>寶，四者神珠寶，五者玉女寶，六者居士寶，七 <a class="t" id="t0039b09"></a>者主兵寶。千子具足，勇健雄猛，能伏怨敵，不 <a class="t" id="t0039b10"></a>用兵杖，自然太平。堅固念王久治世已，時， <a class="t" id="t0039b11"></a>金輪寶即於虛空忽離本處，時，典輪者速 <a class="t" id="t0039b12"></a>往 <span class="corr" title="[曰&gt;白]">白</span> 王：『大王！當知今者輪寶離於本處。』時， <a class="t" id="t0039b13"></a>堅固王聞已念言：『我曾於先宿耆舊所聞， <a class="t" id="t0039b14"></a>若轉輪聖王輪寶移者，王壽未幾。我今 <span class="corr" title="[己&gt;已]">已</span> 受 <a class="t" id="t0039b15"></a>人中福樂，宜更方便受天福樂，當立太子 <a class="t" id="t0039b16"></a>領四天下，別封一邑與下髮師，命下鬚髮， <a class="t" id="t0039b17"></a>服三法衣，出家修道。』</p>
<p><a class="t-linehead" id="t-linehead0039b17"></a>「時，堅固念王即命太子 <a class="t" id="t0039b18"></a>而告之曰：『卿為知不？吾曾從先宿耆舊所 <a class="t" id="t0039b19"></a>聞，若轉輪聖王金輪離本處者，王壽未幾。 <a class="t" id="t0039b20"></a>吾今已受人中福樂，當更方便遷受天福， <a class="t" id="t0039b21"></a>今欲剃除鬚髮，服三法衣，出家為道，以四 <a class="t" id="t0039b22"></a>天下委付於汝，宜自勉力，存恤民物。』是時， <a class="t" id="t0039b23"></a>太子受王教已，時，堅固念王即剃除鬚髮， <a class="t" id="t0039b24"></a>服三法衣，出家修道。</p>
<p><a class="t-linehead" id="t-linehead0039b24"></a>「時，王出家過七日已，彼 <a class="t" id="t0039b25"></a>金輪寶忽然不現，其典輪者往白王言：『大王！ <a class="t" id="t0039b26"></a>當知今者輪寶忽然不現。』時王不悅，即往 <a class="t" id="t0039b27"></a>詣堅固念王所，到已白王：『父王！當知今者 <a class="t" id="t0039b28"></a>輪寶忽然不現。』時，堅固念王報其子曰：『汝勿 <a class="t" id="t0039b29"></a>懷憂以為不悅，此金輪寶者非汝父產，汝但 <a class="t" id="t0039c01"></a>勤行聖王正法，行正法已，於十五日月滿時， <a class="t" id="t0039c02"></a>沐浴香湯，婇女圍遶，昇正法殿上，金輪神 <a class="t" id="t0039c03"></a>寶自然當現，輪有千輻，光色具足，天匠所 <a class="t" id="t0039c04"></a>造，非世所有。』</p>
<p><a class="t-linehead" id="t-linehead0039c04"></a>「子白父王：『轉輪聖王正法云 <a class="t" id="t0039c05"></a>何？當云何行？』王告子曰：『當依於法，立法 <a class="t" id="t0039c06"></a>具法，恭敬尊重，觀察於法，以法為首，守護 <a class="t" id="t0039c07"></a>正法；又當以法誨諸婇女，又當以法護視 <a class="t" id="t0039c08"></a>教誡諸王子、大臣、群寮、百官及諸人民、沙 <a class="t" id="t0039c09"></a>門、婆羅門，下至禽獸，皆當護視。』</p>
<p><a class="t-linehead" id="t-linehead0039c09"></a>「又告子曰： <a class="t" id="t0039c10"></a>『又汝土境所有沙門、婆羅門履行清真，功德 <a class="t" id="t0039c11"></a>具足，精進不懈，去離憍慢，忍辱仁愛，閑獨自 <a class="t" id="t0039c12"></a>修，獨自止息，獨到涅槃，自除貪欲，化彼除 <a class="t" id="t0039c13"></a>貪；自除瞋恚，化彼除瞋；自除愚癡，化彼 <a class="t" id="t0039c14"></a>除癡。於染不染，於惡不惡，於愚不愚，可 <a class="t" id="t0039c15"></a>著不著，可住不住，可居不居。身行質直， <a class="t" id="t0039c16"></a>口言質直，意念質直；身行清淨，口言清淨，意 <a class="t" id="t0039c17"></a>念清淨，正念清淨，仁慧無厭，衣食知足， <a class="t" id="t0039c18"></a>持鉢乞食，以福眾生。有如是人者，汝當數 <a class="t" id="t0039c19"></a>詣，隨時諮問，凡所修行，何善何惡？云何為 <a class="t" id="t0039c20"></a>犯？云何非犯？何者可親？何者不可親？何者 <a class="t" id="t0039c21"></a>可作？何者不可作？施行何法，長夜受樂？ <a class="t" id="t0039c22"></a>汝諮問已，以意觀察，宜行則行，宜捨則捨。 <a class="t" id="t0039c23"></a>國有孤老，當拯給之；貧窮困劣，有來取 <a class="t" id="t0039c24"></a>者，慎勿違逆。國有舊法，汝勿改易，此是轉 <a class="t" id="t0039c25"></a>輪聖王所修行法，汝當奉行。』」</p>
<p><a class="t-linehead" id="t-linehead0039c25"></a>佛告諸比丘： <a class="t" id="t0039c26"></a>「時，轉輪聖王受父教已，如說修行，後於十 <a class="t" id="t0039c27"></a>五日月滿時，沐浴香湯，昇高殿上，婇女圍 <a class="t" id="t0039c28"></a>遶，自然輪寶忽然在前，輪有千輻，光色具 <a class="t" id="t0039c29"></a>足，天匠所造，非世所有，真金所成，輪徑丈 <a class="t" id="t0040a01"></a>四。時，轉輪王默自念言：『我曾從先宿耆舊所 <a class="t" id="t0040a02"></a>聞，若剎利王水澆頭種，以十五日月滿時，沐 <a class="t" id="t0040a03"></a>浴香湯，昇寶殿上，婇女圍遶，自然金輪忽現 <a class="t" id="t0040a04"></a>在前，輪有千輻，光色具足，天匠所造，非世 <a class="t" id="t0040a05"></a>所有，真金所成，輪徑丈四，是則名為轉輪聖 <a class="t" id="t0040a06"></a>王。今此輪現，將無是耶？今我寧可試此輪 <a class="t" id="t0040a07"></a>寶。』</p>
<p><a class="t-linehead" id="t-linehead0040a07"></a>「時，轉輪王即召四兵，向金輪寶偏露右 <a class="t" id="t0040a08"></a>臂，右膝著地，復以右手摩捫金輪，語言：『汝 <a class="t" id="t0040a09"></a>向東方，如法而轉，勿違常則。』輪即東轉。時， <a class="t" id="t0040a10"></a>王即將四兵隨從其後，金輪寶前有四神導， <a class="t" id="t0040a11"></a>輪所住處，王即止駕。爾時，東方諸小國王見 <a class="t" id="t0040a12"></a>大王至，以金鉢盛銀粟，銀鉢盛金粟，來趣 <a class="t" id="t0040a13"></a>王所，拜首白言：『善來，大王！今此東方土地豐 <a class="t" id="t0040a14"></a>樂，人民熾盛，志性仁和，慈孝忠順，唯願聖王 <a class="t" id="t0040a15"></a>於此治正，我等當給使左右，承受所當。』時， <a class="t" id="t0040a16"></a>轉輪大王語小王言：『止！止！諸賢！汝等則為 <a class="t" id="t0040a17"></a>供養我已，但當以正法治，勿使偏枉，無 <a class="t" id="t0040a18"></a>令國內有非法行，此即名曰我之所治。』</p>
<p><a class="t-linehead" id="t-linehead0040a18"></a>「時， <a class="t" id="t0040a19"></a>諸小王聞此教已，即從大王巡行諸國，至 <a class="t" id="t0040a20"></a>東海表，次行南方、西方、北方，隨輪所至，其諸 <a class="t" id="t0040a21"></a>國王各獻國土，亦如東方諸小國比。時，轉輪 <a class="t" id="t0040a22"></a>王既隨金輪，周行四海，以道開化，安慰民 <a class="t" id="t0040a23"></a>庶，已還本國。時，金輪寶在宮門上虛空中 <a class="t" id="t0040a24"></a>住，時，轉輪王踊躍而言：『此金輪寶真為我瑞， <a class="t" id="t0040a25"></a>我今真為轉輪聖王，是為金輪寶成就。』</p>
<p><a class="t-linehead" id="t-linehead0040a25"></a>「其王 <a class="t" id="t0040a26"></a>久治世已，時，金輪寶即於虛空忽離本處， <a class="t" id="t0040a27"></a>其典輪者速往白王：『大王！當知今者輪寶 <a class="t" id="t0040a28"></a>離於本處。』時，王聞已即自念言：『我曾於先宿 <a class="t" id="t0040a29"></a>耆舊所聞，若轉輪聖王輪寶移者，王壽未幾。 <a class="t" id="t0040b01"></a>我今已受人中福樂，宜更方便受天福樂， <a class="t" id="t0040b02"></a>當立太子領四天下，別封一邑與下髮師， <a class="t" id="t0040b03"></a>令下鬚髮，服三法衣，出家修道。』</p>
<p><a class="t-linehead" id="t-linehead0040b03"></a>「時，王即命 <a class="t" id="t0040b04"></a>太子而告之曰：『卿為知不？吾曾從先宿耆 <a class="t" id="t0040b05"></a>舊所聞，若轉輪聖王金輪寶離本處者，王 <a class="t" id="t0040b06"></a>壽未幾。吾今已受人中福樂，當設方便遷 <a class="t" id="t0040b07"></a>受天樂，今欲剃除鬚髮，服三法衣，出家修 <a class="t" id="t0040b08"></a>道，以四天下委付於汝，宜自勉力，存恤民 <a class="t" id="t0040b09"></a>物。』爾時，太子受王教已，王即剃除鬚髮，服 <a class="t" id="t0040b10"></a>三法衣，出家修道。時，王出家過七日已，其金 <a class="t" id="t0040b11"></a>輪寶忽然不現，典金輪者往白王言：『大王！當 <a class="t" id="t0040b12"></a>知今者輪寶忽然不現。』時王聞已，不以為憂， <a class="t" id="t0040b13"></a>亦復不往問父王意。時，彼父王忽然命終。</p>
<a class="t" id="t0040b14"></a>
<p><a class="t-linehead" id="t-linehead0040b14"></a>「自此以前，六轉輪王皆展轉相承，以正法治， <a class="t" id="t0040b15"></a>唯此一王自用治國，不承舊法，其政不平， <a class="t" id="t0040b16"></a>天下怨訴，國土損減，人民凋落。時，有一婆羅 <a class="t" id="t0040b17"></a>門大臣往白王言：『大王！當知今者國土損 <a class="t" id="t0040b18"></a>減，人民凋落，轉不如常。王今國內多有知識， <a class="t" id="t0040b19"></a>聰慧博達，明於古今，備知先王治政之法， <a class="t" id="t0040b20"></a>何不命集問其所知，彼自當答？』時，王即召 <a class="t" id="t0040b21"></a>群臣，問其先王治政之道。時，諸智臣具以事 <a class="t" id="t0040b22"></a>答，王聞其言，即行舊政，以法護世，而由 <a class="t" id="t0040b23"></a>不能拯濟孤老，施及下窮。</p>
<p><a class="t-linehead" id="t-linehead0040b23"></a>「時，國人民轉至 <a class="t" id="t0040b24"></a>貧困，遂相侵奪，盜賊滋甚，伺察所得，將詣 <a class="t" id="t0040b25"></a>王所白言：『此人為賊，願王治之。』王即問言： <a class="t" id="t0040b26"></a>『汝實為賊耶？』答曰：『實爾！我貧窮飢餓，不能 <a class="t" id="t0040b27"></a>自存，故為賊耳。』時，王即出庫物以供給之， <a class="t" id="t0040b28"></a>而告之曰：『汝以此物供養父母，并恤親族， <a class="t" id="t0040b29"></a>自今已後，勿復為賊。』餘人轉聞有作賊者， <a class="t" id="t0040c01"></a>王給財寶，於是復行劫盜他物，復為伺察 <a class="t" id="t0040c02"></a>所得，將詣王所白言：『此人為賊，願王治之。』 <a class="t" id="t0040c03"></a>王復問言：『汝實為賊耶？』答曰：『實爾！我貧窮飢 <a class="t" id="t0040c04"></a>餓，不能自存，故為賊耳。』時，王復出庫財以 <a class="t" id="t0040c05"></a>供給之，復告之曰：『汝以此物供養父母，并 <a class="t" id="t0040c06"></a>恤親族，自今已後，勿復為賊。』</p>
<p><a class="t-linehead" id="t-linehead0040c06"></a>「復有人聞有 <a class="t" id="t0040c07"></a>作賊者，王給財寶，於是復行劫盜他物，復 <a class="t" id="t0040c08"></a>為伺察所得，將詣王所白言：『此人為賊，願 <a class="t" id="t0040c09"></a>王治之。』王復問言：『汝實為賊耶？』答曰：『實爾！ <a class="t" id="t0040c10"></a>我貧窮飢餓，不能自存，故為賊耳。』時王念 <a class="t" id="t0040c11"></a>言：『先為賊者，吾見貧窮，給其財寶，謂當止 <a class="t" id="t0040c12"></a>息，而餘人聞，轉更相効，盜賊日滋，如是無 <a class="t" id="t0040c13"></a>已，我今寧可杻械其人，令於街巷，然後載 <a class="t" id="t0040c14"></a>之出城，刑於曠野，以誡後人耶！』</p>
<p><a class="t-linehead" id="t-linehead0040c14"></a>「時，王即 <a class="t" id="t0040c15"></a>勅左右：『使收繫之，聲鼓唱令，遍諸街巷， <a class="t" id="t0040c16"></a>訖已載之出城，刑於曠野。』國人盡知彼為 <a class="t" id="t0040c17"></a>賊者，王所收繫，令於街巷，刑之曠野。時，人 <a class="t" id="t0040c18"></a>展轉自相謂言：『我等設為賊者，亦當如是， <a class="t" id="t0040c19"></a>與彼無異。』於是，國人為自防護，遂造兵杖、 <a class="t" id="t0040c20"></a>刀劍、弓矢，迭相殘害，攻劫掠奪。自此王來始 <a class="t" id="t0040c21"></a>有貧窮，有貧窮已始有劫盜，有劫盜已始 <a class="t" id="t0040c22"></a>有兵杖，有兵杖已始有殺害，有殺害已 <a class="t" id="t0040c23"></a>則顏色憔悴，壽命短促。時，人正壽四萬歲，其 <a class="t" id="t0040c24"></a>後轉少，壽二萬歲，然其眾生有壽、有夭、有苦、 <a class="t" id="t0040c25"></a>有樂。彼有苦者，便生邪婬、貪取之心，多設 <a class="t" id="t0040c26"></a>方便，圖謀他物。是時，眾生貧窮劫盜，兵杖 <a class="t" id="t0040c27"></a>殺害，轉轉滋甚，人命轉減，壽一萬歲。</p>
<p><a class="t-linehead" id="t-linehead0040c27"></a>「一萬歲 <a class="t" id="t0040c28"></a>時，眾生復相劫盜，為伺察所得，將詣王所 <a class="t" id="t0040c29"></a>白言：『此人為賊，願王治之。』王問言：『汝實作 <a class="t" id="t0041a01"></a>賊耶？』答曰：『我不作！』便於眾中故作妄語。 <a class="t" id="t0041a02"></a>時，彼眾生以貧窮故便行劫盜，以劫盜故 <a class="t" id="t0041a03"></a>便有刀兵，以刀兵故便有殺害，以殺害故 <a class="t" id="t0041a04"></a>便有貪取、邪婬，以貪取、邪婬故便有妄語， <a class="t" id="t0041a05"></a>有妄語故其壽轉減，至于千歲；千歲之時，便 <a class="t" id="t0041a06"></a>有口三惡行始出于世，一者兩舌，二者惡口， <a class="t" id="t0041a07"></a>三者綺語，此三惡業展轉熾盛，人壽稍減至 <a class="t" id="t0041a08"></a>五百歲；五百歲時，眾生復有三惡行起，一者 <a class="t" id="t0041a09"></a>非法婬，二者非法貪，三者邪見，此三惡業展 <a class="t" id="t0041a10"></a>轉熾盛，人壽稍減，三百、二百，我今時人，乃至百 <a class="t" id="t0041a11"></a>歲，少出多減。</p>
<p><a class="t-linehead" id="t-linehead0041a11"></a>「如是展轉，為惡不已，其壽稍 <a class="t" id="t0041a12"></a>減，當至十歲，十歲時人，女生五月便行嫁。 <a class="t" id="t0041a13"></a>是時世間酥油、石蜜、黑石蜜，諸甘美味不復 <a class="t" id="t0041a14"></a>聞名，粳粮、禾稻變成草莠，繒、絹、錦、綾、劫貝、白 <a class="t" id="t0041a15"></a> <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>，今世名服，時悉不現，織麤毛縷以為上 <a class="t" id="t0041a16"></a>衣。是時，此地多生荊棘，蚊、虻、蠅、虱、蛇、蚖、蜂、 <a class="t" id="t0041a17"></a>蛆，毒蟲眾多，金、銀、琉璃、珠璣、名寶，盡沒於地， <a class="t" id="t0041a18"></a>遂有瓦石砂礫出於地上。</p>
<p><a class="t-linehead" id="t-linehead0041a18"></a>「當於爾時，眾生 <a class="t" id="t0041a19"></a>之類永不復聞十善之名，但有十惡充滿 <a class="t" id="t0041a20"></a>世間。是時，乃無善法之名，其人何由得修 <a class="t" id="t0041a21"></a>善行？是時，眾生能為極惡，不孝父母，不 <a class="t" id="t0041a22"></a>敬師長，不忠不義，返逆無道者便得尊敬。 <a class="t" id="t0041a23"></a>如今能修善行，孝養父母，敬順師長，忠信 <a class="t" id="t0041a24"></a>懷義，順道修行者便得尊敬。爾時，眾生多 <a class="t" id="t0041a25"></a>修十惡，多墮惡道，眾生相見，常欲相殺，猶 <a class="t" id="t0041a26"></a>如獵師見於群鹿。時，此土地多有溝坑，溪 <span class="gaiji">澗 <!--gaiji,澗,1[澗-日+月],2&#x3D4E;,3--></span> <a class="t" id="t0041a27"></a>深谷，土曠人希，行來恐懼。爾時，當有刀兵 <a class="t" id="t0041a28"></a>劫起，手執草木，皆成戈鉾，於七日中，展轉 <a class="t" id="t0041a29"></a>相害。</p>
<p><a class="t-linehead" id="t-linehead0041a29"></a>「時，有智者遠逃叢林，依倚坑坎，於七 <a class="t" id="t0041b01"></a>日中懷怖畏心，發慈善言：『汝不害我，我不 <a class="t" id="t0041b02"></a>害汝。』食草木子以存性命，過七日已，從 <a class="t" id="t0041b03"></a>山林出。時有存者，得共相見，歡喜慶賀言： <a class="t" id="t0041b04"></a>『汝不死耶？汝不死耶？』猶如父母唯有一子， <a class="t" id="t0041b05"></a>久別相見，歡喜無量。彼人如是各懷歡喜， <a class="t" id="t0041b06"></a>迭相慶賀，然後推問其家，其家親屬死亡者 <a class="t" id="t0041b07"></a>眾，復於七日中悲泣號咷，啼哭相向。過七 <a class="t" id="t0041b08"></a>日已，復於七日中共相慶賀，娛樂歡喜，尋 <a class="t" id="t0041b09"></a>自念言：『吾等積惡彌廣，故遭此難，親族死亡， <a class="t" id="t0041b10"></a>家屬覆沒，今者宜當少共修善，宜修何善？ <a class="t" id="t0041b11"></a>當不殺生。』</p>
<p><a class="t-linehead" id="t-linehead0041b11"></a>「爾時，眾生盡懷慈心，不相殘 <a class="t" id="t0041b12"></a>害，於是眾生色壽轉增，其十歲者壽二十歲。二 <a class="t" id="t0041b13"></a>十時人復作是念：『我等由少修善行，不相 <a class="t" id="t0041b14"></a>殘害故，壽命延長至二十歲，今者寧可更增 <a class="t" id="t0041b15"></a>少善，當修何善？已不殺生，當不竊盜。』已 <a class="t" id="t0041b16"></a>修不盜，則壽命延長至四十歲。四十時人復 <a class="t" id="t0041b17"></a>作是念：『我等由少修善，壽命延長，今者寧 <a class="t" id="t0041b18"></a>可更增少善，何善可修？當不邪婬。』於是，其 <a class="t" id="t0041b19"></a>人盡不邪婬，壽命延長至八十歲。</p>
<p><a class="t-linehead" id="t-linehead0041b19"></a>「八十歲人 <a class="t" id="t0041b20"></a>復作是念：『我等由少修善，壽命延長，今者 <a class="t" id="t0041b21"></a>寧可更增少善，何善可修？當不妄語。』於 <a class="t" id="t0041b22"></a>是，其人盡不妄語，壽命延長至百六十。百 <a class="t" id="t0041b23"></a>六十時人復作是念：『我等由少修善，壽命延 <a class="t" id="t0041b24"></a>長，我今寧可更增小善，何善可修？當不 <a class="t" id="t0041b25"></a>兩舌。』於是，其人盡不兩舌，壽命延長至三 <a class="t" id="t0041b26"></a>百二十歲。三百二十歲時人復作是念：『我等 <a class="t" id="t0041b27"></a>由少修善故，壽命延長，今者寧可更增少 <a class="t" id="t0041b28"></a>善，何善可修？當不惡口。』於是，其人盡不惡 <a class="t" id="t0041b29"></a>口，壽命延長至六百四十。</p>
<p><a class="t-linehead" id="t-linehead0041b29"></a>「六百四十時人復 <a class="t" id="t0041c01"></a>作是念：『我等由修善故，壽命延長，今者寧 <a class="t" id="t0041c02"></a>可更增少善，何善可修？當不綺語。』於是，其 <a class="t" id="t0041c03"></a>人盡不綺語，壽命延長至二千歲。二千歲時 <a class="t" id="t0041c04"></a>人復作是念：『我等由修善故，壽命延長，今 <a class="t" id="t0041c05"></a>者寧可更增少善，何善可修？當不慳貪。』於 <a class="t" id="t0041c06"></a>是，其人盡不慳貪而行布施，壽命延長至 <a class="t" id="t0041c07"></a>五千歲。五千歲時人復作是念：『我等由修 <a class="t" id="t0041c08"></a>善故，壽命延長，今者寧可更增少善，何善 <a class="t" id="t0041c09"></a>可修？當不嫉妬，慈心修善。』於是，其人盡不 <a class="t" id="t0041c10"></a>嫉妬，慈心修善，壽命延長至於萬歲。</p>
<p><a class="t-linehead" id="t-linehead0041c10"></a>「萬歲時 <a class="t" id="t0041c11"></a>人復作是念：『我等由修善故，壽命延長，今 <a class="t" id="t0041c12"></a>者寧可更增少善，何善可修？當行正見，不 <a class="t" id="t0041c13"></a>生顛倒。』於是，其人盡行正見，不起顛倒，壽 <a class="t" id="t0041c14"></a>命延長至二萬歲。二萬歲時人復作是念：『我 <a class="t" id="t0041c15"></a>等由修善故，壽命延長，今者寧可更增少 <a class="t" id="t0041c16"></a>善，何善可修？當滅三不善法，一者非法婬， <a class="t" id="t0041c17"></a>二者非法貪，三者邪見。』於是，其人盡滅三不 <a class="t" id="t0041c18"></a>善法，壽命延長至四萬歲。四萬歲時人復作 <a class="t" id="t0041c19"></a>是念：『我等由修善故，壽命延長，今者寧可 <a class="t" id="t0041c20"></a>更增少善，何善可修？當孝養父母，敬事師 <a class="t" id="t0041c21"></a>長。』於是，其人即孝養父母，敬事師長，壽命 <a class="t" id="t0041c22"></a>延長至八萬歲。</p>
<p><a class="t-linehead" id="t-linehead0041c22"></a>「八萬歲時人，女年五百歲始 <a class="t" id="t0041c23"></a>出行嫁。時，人當有九種病，一者寒，二者熱， <a class="t" id="t0041c24"></a>三者飢，四者渴，五者大便，六者小便，七者 <a class="t" id="t0041c25"></a>欲，八者饕餮，九者老。時，此大地坦然平整， <a class="t" id="t0041c26"></a>無有溝坑、丘墟、荊棘，亦無蚊、虻、蛇、蚖、毒蟲， <a class="t" id="t0041c27"></a>瓦石、沙礫變成 <span class="corr" title="[瑠&gt;琉] cf.【麗】">琉</span> 璃，人民熾盛，五穀平賤，豐 <a class="t" id="t0041c28"></a>樂無極。是時，當起八萬大城，村城隣比，雞鳴 <a class="t" id="t0041c29"></a>相聞。當於爾時，有佛出世，名為彌勒如來、 <a class="t" id="t0042a01"></a>至真、等正覺，十號具足，如今如來十號具足， <a class="t" id="t0042a02"></a>彼於諸天、釋、梵、魔、若魔、天、諸沙門、婆羅門、諸 <a class="t" id="t0042a03"></a>天、世人中，自身作證，亦如我今於諸天、釋、梵、 <a class="t" id="t0042a04"></a>魔、若魔、天、沙門、婆羅門、諸天、世人中，自身作 <a class="t" id="t0042a05"></a>證。彼當說法，初言亦善，中下亦善，義味具足， <a class="t" id="t0042a06"></a>淨修梵行，如我今日說法，上中下言，皆悉真 <a class="t" id="t0042a07"></a>正，義味具足，梵行清淨。彼眾弟子有無數千 <a class="t" id="t0042a08"></a>萬，如我今日弟子數百。彼時，人民稱其弟 <a class="t" id="t0042a09"></a>子號曰慈子，如我弟子號曰釋子。</p>
<p><a class="t-linehead" id="t-linehead0042a09"></a>「彼時，有 <a class="t" id="t0042a10"></a>王名曰儴伽，剎利水澆頭種轉輪聖王，典 <a class="t" id="t0042a11"></a>四天下，以正法治，莫不靡伏，七寶具足，一 <a class="t" id="t0042a12"></a>金輪寶、二白象寶、三紺馬寶、四神珠寶，五玉 <a class="t" id="t0042a13"></a>女寶、六居士寶、七主兵寶。王有千子，勇猛 <a class="t" id="t0042a14"></a>雄烈，能却外敵，四方敬順，不加兵杖，自然 <a class="t" id="t0042a15"></a>太平。爾時，聖王建大寶幢，圍十六尋，上高 <a class="t" id="t0042a16"></a>千尋，千種雜色嚴飾其幢；幢有百觚，觚有 <a class="t" id="t0042a17"></a>百枝，寶縷織成，眾寶間廁。於是，聖王壞此 <a class="t" id="t0042a18"></a>幢已，以施沙門、婆羅門、國中貧者，然後剃 <a class="t" id="t0042a19"></a>除鬚髮，服三法衣，出家修道，修無上行，於 <a class="t" id="t0042a20"></a>現法中自身作證，生死已盡，梵行已立，所作 <a class="t" id="t0042a21"></a>已辦，不受後有。」</p>
<p><a class="t-linehead" id="t-linehead0042a21"></a>佛告諸比丘：「汝等當勤修 <a class="t" id="t0042a22"></a>善行，以修善行，則壽命延長，顏色增益，安隱 <a class="t" id="t0042a23"></a>快樂，財寶豐饒，威力具足，猶如諸王順行轉 <a class="t" id="t0042a24"></a>輪聖王舊法，則壽命延長，顏色增益，安隱快 <a class="t" id="t0042a25"></a>樂，財寶豐饒，威力具足。比丘亦如是，當修 <a class="t" id="t0042a26"></a>善法，壽命延長，顏色增益，安隱快樂，財寶豐 <a class="t" id="t0042a27"></a>饒，威力具足。</p>
<p><a class="t-linehead" id="t-linehead0042a27"></a>「云何比丘壽命延長？如是比丘 <a class="t" id="t0042a28"></a>修習欲定，精勤不懈，滅行成就，以修神足； <a class="t" id="t0042a29"></a>修精進定、意定、思惟定，精勤不懈，滅行成就， <a class="t" id="t0042b01"></a>以修神足，是為壽命延長。何謂比丘顏色 <a class="t" id="t0042b02"></a>增益？於是比丘戒律具足，成就威儀，見有 <a class="t" id="t0042b03"></a>小罪，生大怖畏，等學諸戒，周滿備悉，是為 <a class="t" id="t0042b04"></a>比丘顏色增益。何謂比丘安隱快樂？於是比 <a class="t" id="t0042b05"></a>丘斷除婬欲，去不善法，有覺、有觀，離生喜、 <a class="t" id="t0042b06"></a>樂，行第一禪；除滅覺、觀，內信歡悅，撿心專 <a class="t" id="t0042b07"></a>一，無覺、無觀，定生喜、樂，行第二禪；捨喜守護， <a class="t" id="t0042b08"></a>專心不亂，自知身樂，賢聖所求，護念、樂行， <a class="t" id="t0042b09"></a>行第三禪；捨滅苦樂，先除憂喜，不苦不樂， <a class="t" id="t0042b10"></a>護念清淨，行第四禪，是為比丘安隱快樂。</p>
<p><a class="t-linehead" id="t-linehead0042b10"></a>「何 <a class="t" id="t0042b11"></a>謂比丘財寶豐饒？於是比丘修習慈心，遍 <a class="t" id="t0042b12"></a>滿一方，餘方亦爾，周遍廣普，無二無量，除眾 <a class="t" id="t0042b13"></a>結恨，心無嫉惡，靜默慈柔，以自娛樂，悲、喜、捨 <a class="t" id="t0042b14"></a>心亦復如是， <span class="corr" title="[為是&gt;是為]">是為</span> 比丘財寶豐饒。何謂比 <a class="t" id="t0042b15"></a>丘威力具足？於是比丘如實知苦聖諦，習、 <a class="t" id="t0042b16"></a>盡、道諦亦如實知，是為比丘威力具足。」</p>
<p><a class="t-linehead" id="t-linehead0042b16"></a>佛告 <a class="t" id="t0042b17"></a>比丘：「我今遍觀諸有力者無過魔力，然漏 <a class="t" id="t0042b18"></a>盡比丘力能勝彼。」爾時，諸比丘聞佛所說，歡 <a class="t" id="t0042b19"></a>喜奉行。</p>
<a class="t" id="t0042b20"></a>
<p><span class="t-juanname">佛說長阿含經卷第六</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


