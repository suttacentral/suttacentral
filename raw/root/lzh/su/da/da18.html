<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da18">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">18</span> <span class="mirror-right">（一八）自歡喜經</span>
</h1>
<a class="t" id="t0076b24"></a>
</div>
<p><a class="t-linehead" id="t-linehead0076b24"></a>如是我聞：</p>
<p>一時，佛在那難陀城波波利菴 <a class="t" id="t0076b25"></a>婆林，與大比丘眾千二百五十人俱。</p>
<p><a class="t-linehead" id="t-linehead0076b25"></a>時，長老 <a class="t" id="t0076b26"></a>舍利弗於閑靜處，默自念言：「我心決定知過 <a class="t" id="t0076b27"></a>去、未來、現在沙門、婆羅門智慧、神足、功德、 <span class="corr" title="[&gt;道] cf.【麗】">道</span> 力， <a class="t" id="t0076b28"></a>無有與如來、無所著、等正覺等者。」時，舍利 <a class="t" id="t0076b29"></a>弗從靜室起，往至世尊所，頭面禮足，在一面 <a class="t" id="t0076c01"></a>坐，白佛言：「向於靜室，默自思念：過去、未來、 <a class="t" id="t0076c02"></a>現在沙門、婆羅門智慧、神足、功德、道力，無有 <a class="t" id="t0076c03"></a>與如來、無所著、等正覺等者。」</p>
<p><a class="t-linehead" id="t-linehead0076c03"></a>佛告舍利弗： <a class="t" id="t0076c04"></a>「善哉！善哉！汝能於佛前說如是語，一向受持， <a class="t" id="t0076c05"></a>正師子吼，餘沙門、婆羅門無及汝者。云何？舍 <a class="t" id="t0076c06"></a>利弗！汝能知過去諸佛心中所念，彼佛有如 <a class="t" id="t0076c07"></a>是戒、如是法、如是智慧、如是解脫、如是解 <a class="t" id="t0076c08"></a>脫堂不？」</p>
<p><a class="t-linehead" id="t-linehead0076c08"></a>對曰：「不知。」</p>
<p>「云何？舍利弗！汝能知當 <a class="t" id="t0076c09"></a>來諸佛心中所念，有如是戒、如是法、如是 <a class="t" id="t0076c10"></a>智慧、如是解脫、如是解脫堂不？」</p>
<p><a class="t-linehead" id="t-linehead0076c10"></a>答曰：「不知。」</p>
<a class="t" id="t0076c11"></a>
<p><a class="t-linehead" id="t-linehead0076c11"></a>「云何？舍利弗！如我今如來、至真、等正覺心中 <a class="t" id="t0076c12"></a>所念，如是戒、如是法、如是智、如是解脫、如 <a class="t" id="t0076c13"></a>是解脫堂，汝能知不？」</p>
<p><a class="t-linehead" id="t-linehead0076c13"></a>答曰：「不知。」</p>
<p>又告舍利 <a class="t" id="t0076c14"></a>弗：「過去、未來、現在如來、至真、等正覺心中所 <a class="t" id="t0076c15"></a>念，汝不能知，何故決定作是念？因何事生 <a class="t" id="t0076c16"></a>是念？一向堅持而師子吼，餘沙門、婆羅門若 <a class="t" id="t0076c17"></a>聞汝言：『我決定知過去、未來、現在沙門、婆羅 <a class="t" id="t0076c18"></a>門智慧、神足、功德、道力，無有與如來、無所著、 <a class="t" id="t0076c19"></a>等正覺等者。』當不信汝言。」</p>
<p><a class="t-linehead" id="t-linehead0076c19"></a>舍利弗白佛言： <a class="t" id="t0076c20"></a>「我於過去、未來、現在諸佛心中所念，我不能 <a class="t" id="t0076c21"></a>知，佛總相法我則能知。如來為我說法，轉 <a class="t" id="t0076c22"></a>高轉妙，說黑、白法，緣、無緣法，照、無照法，如 <a class="t" id="t0076c23"></a>來所說，轉高轉妙，我聞法已，知一一法，於法 <a class="t" id="t0076c24"></a>究竟，信如來、至真、等正覺，信如來法善可 <a class="t" id="t0076c25"></a>分別，信如來眾苦滅成就，諸善法中，此為 <a class="t" id="t0076c26"></a>最上。世尊智慧無餘，神通無餘，諸世間所有 <a class="t" id="t0076c27"></a>沙門、婆羅門無有能與如來等者，況欲出 <a class="t" id="t0076c28"></a>其上？</p>
<p><a class="t-linehead" id="t-linehead0076c28"></a>「世尊說法復有上者，謂制法。制法者， <a class="t" id="t0076c29"></a>謂四念處、四正勤、四神足、四禪、五根、五力、七覺 <a class="t" id="t0077a01"></a>意、八賢聖道，是為無上制。智慧無餘，神通無 <a class="t" id="t0077a02"></a>餘，諸世間所有沙門、婆羅門皆無有與如 <a class="t" id="t0077a03"></a>來等者，況欲出其上者？</p>
<p><a class="t-linehead" id="t-linehead0077a03"></a>「世尊說法又有上 <a class="t" id="t0077a04"></a>者，謂制諸入。諸入者，謂眼色、耳聲、鼻香、舌 <a class="t" id="t0077a05"></a>味、身觸、意法，如過去如來、至真、等正覺亦制 <a class="t" id="t0077a06"></a>此入，所謂眼色，——乃至意法；正使未來如來、至 <a class="t" id="t0077a07"></a>真、等正覺亦制此入，所謂眼色，——乃至意法；今 <a class="t" id="t0077a08"></a>我如來、至真、等正覺亦制此入，所謂眼色，——乃 <a class="t" id="t0077a09"></a>至意法。此法無上，無能過者，智慧無餘，神通 <a class="t" id="t0077a10"></a>無餘，諸世間沙門、婆羅門無能與如來等 <a class="t" id="t0077a11"></a>者，況欲出其上？</p>
<p><a class="t-linehead" id="t-linehead0077a11"></a>「世尊說法又有上者，謂識 <a class="t" id="t0077a12"></a>入胎。入胎者，一謂亂入胎、亂住、亂出，二者不 <a class="t" id="t0077a13"></a>亂入、亂住、亂出，三者不亂入、不亂住而亂出，四 <a class="t" id="t0077a14"></a>者不亂入、不亂住、不亂出。彼不亂入、不亂住、 <a class="t" id="t0077a15"></a>不亂出者，入胎之上。此法無上，智慧無餘，神 <a class="t" id="t0077a16"></a>通無餘，諸世間沙門、婆羅門無能與如來 <a class="t" id="t0077a17"></a>等者，況欲出其上？</p>
<p><a class="t-linehead" id="t-linehead0077a17"></a>「如來說法復有上者，所 <a class="t" id="t0077a18"></a>謂道也。所謂道者，諸沙門、婆羅門以種種方 <a class="t" id="t0077a19"></a>便，入定慧意三昧，隨三昧心修念覺意，依 <a class="t" id="t0077a20"></a>欲、依離、依滅盡、依出要法；精進、喜、猗、定、捨 <a class="t" id="t0077a21"></a>覺意，依欲、依離、依滅盡、依出要。此法最上， <a class="t" id="t0077a22"></a>智慧無餘，神通無餘，諸世間沙門、婆羅門無 <a class="t" id="t0077a23"></a>能與如來等者，況欲出其上？</p>
<p><a class="t-linehead" id="t-linehead0077a23"></a>「如來說法復 <a class="t" id="t0077a24"></a>有上者，所謂為滅。滅者，謂苦滅遲得，二俱 <a class="t" id="t0077a25"></a>卑陋；苦滅速得，唯苦卑陋；樂滅遲得，唯遲卑 <a class="t" id="t0077a26"></a>陋；樂滅速得，然不廣普，以不廣普，故名卑 <a class="t" id="t0077a27"></a>陋。如今如來樂滅速得，而復廣普，乃至天 <a class="t" id="t0077a28"></a>人見神變化。」</p>
<p><a class="t-linehead" id="t-linehead0077a28"></a>舍利弗白佛言：「世尊所說微 <a class="t" id="t0077a29"></a>妙第一，下至女人，亦能受持，盡有漏成無 <a class="t" id="t0077b01"></a>漏，心解脫、慧解脫，於現法中自身作證：生 <a class="t" id="t0077b02"></a>死已盡，梵行已立，所作已辦，不受後有，是 <a class="t" id="t0077b03"></a>為如來說無上滅。此法無上，智慧無餘，神通 <a class="t" id="t0077b04"></a>無餘，諸世間沙門、婆羅門無能與如來等 <a class="t" id="t0077b05"></a>者，況欲出其上？</p>
<p><a class="t-linehead" id="t-linehead0077b05"></a>「如來說法復有上者，謂言 <a class="t" id="t0077b06"></a>清淨。言清淨者，世尊於諸沙門、婆羅門，不 <a class="t" id="t0077b07"></a>說無益虛妄之言，言不求勝，亦不朋黨，所 <a class="t" id="t0077b08"></a>言柔和，不失時節，言不虛發，是為言清 <a class="t" id="t0077b09"></a>淨。此法無上，智慧無餘，神通無餘，諸世間 <a class="t" id="t0077b10"></a>沙門、婆羅門無有與如來等者，況欲出其 <a class="t" id="t0077b11"></a>上？</p>
<p><a class="t-linehead" id="t-linehead0077b11"></a>「如來說法復有上者，謂見定。彼見定者， <a class="t" id="t0077b12"></a>謂有沙門、婆羅門種種方便，入定意三昧， <a class="t" id="t0077b13"></a>隨三昧心，觀頭至足，觀足至頭，皮膚內外， <a class="t" id="t0077b14"></a>但有不淨髮、毛、爪甲，肝、肺、腸、胃、脾、腎五 <a class="t" id="t0077b15"></a>臟，汗、肪、髓、腦、屎、尿、涕、 、淚，臭 <span class="corr" title="[&gt;處] cf.【麗】">處</span> 不淨，無一可 <a class="t" id="t0077b16"></a>貪，是初見定。諸沙門、婆羅門種種方便，入定 <a class="t" id="t0077b17"></a>意三昧，隨三昧心，除去皮肉外諸不淨，唯 <a class="t" id="t0077b18"></a>觀白骨及與牙齒，是為二見定。諸沙門、婆羅 <a class="t" id="t0077b19"></a>門種種方便，入定意三昧，隨三昧心，除去 <a class="t" id="t0077b20"></a>皮肉外諸不淨及白骨，唯觀心識在何處 <a class="t" id="t0077b21"></a>住？為在今世？為在後世？今世不斷，後世不 <a class="t" id="t0077b22"></a>斷；今世不解脫，後世不解脫，是為三見定。諸 <a class="t" id="t0077b23"></a>沙門、婆羅門種種方便，入定意三昧，隨三昧 <a class="t" id="t0077b24"></a>心，除去皮肉外諸不淨及除白骨，復重觀 <a class="t" id="t0077b25"></a>識；識在後世，不在今世；今世斷，後世不斷； <a class="t" id="t0077b26"></a>今世解脫，後世不解脫，是為四見定。諸有沙 <a class="t" id="t0077b27"></a>門、婆羅門種種方便，入定意三昧，隨三昧心， <a class="t" id="t0077b28"></a>除去皮肉外諸不淨及除白骨，復重觀識， <a class="t" id="t0077b29"></a>不在今世，不在後世；二俱斷，二俱解脫，是 <a class="t" id="t0077c01"></a>為五見定。此法無上，智慧無餘，神通無餘， <a class="t" id="t0077c02"></a>諸世間沙門、婆羅門無與如來等者，况欲 <a class="t" id="t0077c03"></a>出其上？</p>
<p><a class="t-linehead" id="t-linehead0077c03"></a>「如來說法復有上者，謂說常法。常 <a class="t" id="t0077c04"></a>法者，諸沙門、婆羅門種種方便，入定意三昧， <a class="t" id="t0077c05"></a>隨三昧心，憶識世間二十成劫敗劫，彼作 <a class="t" id="t0077c06"></a>是言：『世間常存，此為真實，餘者虛妄，所以者 <a class="t" id="t0077c07"></a>何？由我憶識，故知有此成劫敗劫，其餘過 <a class="t" id="t0077c08"></a>去我所不知，未來成敗我亦不知。』此人朝 <a class="t" id="t0077c09"></a>暮以無智說言：『世間常存，唯此為實，餘者 <a class="t" id="t0077c10"></a>為虛。』是為初常法。諸沙門、婆羅門種種方 <a class="t" id="t0077c11"></a>便，入定意三昧，隨三昧心，憶識四十成劫 <a class="t" id="t0077c12"></a>敗劫，彼作是言：『此世間常，此為真實，餘者 <a class="t" id="t0077c13"></a>虛妄。所以者何？以我憶識故知成劫敗劫， <a class="t" id="t0077c14"></a>我復能過是，知過去成劫敗劫，我不知 <a class="t" id="t0077c15"></a>未來劫之成敗。』此說知始，不說知終，此人 <a class="t" id="t0077c16"></a>朝暮以無智說言：『世間常存，唯此真實，餘者 <a class="t" id="t0077c17"></a>虛妄。』此是二常法。諸沙門、婆羅門種種方便， <a class="t" id="t0077c18"></a>入定意三昧，隨三昧心，憶識八十成劫敗劫， <a class="t" id="t0077c19"></a>彼言：『此世間常，餘者虛妄。所以者何？以我 <a class="t" id="t0077c20"></a>憶識故知有成劫敗劫，復過是知過去成 <a class="t" id="t0077c21"></a>劫敗劫，未來劫之成敗我亦悉知。』此人朝暮 <a class="t" id="t0077c22"></a>以無智說言：『世間常存，唯此為實，餘者虛 <a class="t" id="t0077c23"></a>妄。』是為三常存法。此法無上，智慧無餘，神通 <a class="t" id="t0077c24"></a>無餘，諸世間沙門、婆羅門無有能與如來 <a class="t" id="t0077c25"></a>等者，況欲出其上？</p>
<p><a class="t-linehead" id="t-linehead0077c25"></a>「如來說法復有上者，謂 <a class="t" id="t0077c26"></a>觀察。觀察者，謂有沙門、婆羅門以想觀察， <a class="t" id="t0077c27"></a>他心爾趣，此心爾趣，彼心作是想時，或虛或 <a class="t" id="t0077c28"></a>實，是為一觀察。諸沙門、婆羅門不以想觀 <a class="t" id="t0077c29"></a>察，或聞諸天及非人語，而語彼言：『汝心如 <a class="t" id="t0078a01"></a>是，汝心如是。』此亦或實或虛，是二觀察。或 <a class="t" id="t0078a02"></a>有沙門、婆羅門不以想觀察，亦不聞諸天 <a class="t" id="t0078a03"></a>及非人語，自觀己身，又聽他言，語彼人言： <a class="t" id="t0078a04"></a>『汝心如是，汝心如是。』此亦有實有虛，是為 <a class="t" id="t0078a05"></a>三觀察。或有沙門、婆羅門不以想觀察，亦 <a class="t" id="t0078a06"></a>不聞諸天及非人語，又不自觀、觀他，除覺、 <a class="t" id="t0078a07"></a>觀已，得定意三昧，觀察他心，而語彼言：『汝 <a class="t" id="t0078a08"></a>心如是，汝心如是。』如是觀察則為真實，是 <a class="t" id="t0078a09"></a>為四觀察。此法無上，智慧無餘，神通無餘，諸 <a class="t" id="t0078a10"></a>世間沙門、婆羅門無有與如來等者，況欲 <a class="t" id="t0078a11"></a>出其上？</p>
<p><a class="t-linehead" id="t-linehead0078a11"></a>「如來說法復有上者，所謂教誡。教 <a class="t" id="t0078a12"></a>誡者，或時有人不違教誡，盡有漏成無 <a class="t" id="t0078a13"></a>漏，心解脫、智慧解脫，於現法中自身作證： <a class="t" id="t0078a14"></a>生死已盡，梵行已立，所作已辦，不復受有，是 <a class="t" id="t0078a15"></a>為初教誡。或時有人不違教誡，盡五下 <a class="t" id="t0078a16"></a>結，於彼滅度，不還此世，是為二教誡。或 <a class="t" id="t0078a17"></a>時有人不違教誡，三結盡，薄淫、怒、癡，得 <a class="t" id="t0078a18"></a>斯陀含，還至此世而取滅度，是為三教誡。 <a class="t" id="t0078a19"></a>或時有人不違教誡，三結盡，得須陀洹， <a class="t" id="t0078a20"></a>極七往返，必成道果，不墮惡趣，是為四教 <a class="t" id="t0078a21"></a>誡。此法無上，智慧無餘，神通無餘，諸世間 <a class="t" id="t0078a22"></a>沙門、婆羅門無有與如來等者，況欲出其 <a class="t" id="t0078a23"></a>上？</p>
<p><a class="t-linehead" id="t-linehead0078a23"></a>「如來說法復有上者，為他說法，使戒清 <a class="t" id="t0078a24"></a>淨。戒清淨者，有諸沙門、婆羅門所語至誠， <a class="t" id="t0078a25"></a>無有兩舌，常自敬肅，捐除睡眠，不懷邪諂， <a class="t" id="t0078a26"></a>口不妄言，不為世人記於吉凶，不自稱說 <a class="t" id="t0078a27"></a>從他所得以示於人，更求他利，坐禪修智， <a class="t" id="t0078a28"></a>辯才無碍，專念不亂，精勤不怠。此法無上， <a class="t" id="t0078a29"></a>智慧無餘，神通無餘，諸世間沙門、婆羅門無 <a class="t" id="t0078b01"></a>有與如來等者，況欲出其上？</p>
<p><a class="t-linehead" id="t-linehead0078b01"></a>「如來說法復 <a class="t" id="t0078b02"></a>有上者，謂解脫智。謂解脫智者，世尊由他 <a class="t" id="t0078b03"></a>因緣內自思惟言：『此人是須陀洹，此是斯陀 <a class="t" id="t0078b04"></a>含，此是阿那含，此是阿羅漢。』此法無上，智慧 <a class="t" id="t0078b05"></a>無餘，神通無餘，諸世間沙門、婆羅門無有 <a class="t" id="t0078b06"></a>與如來等者，況欲出其上？</p>
<p><a class="t-linehead" id="t-linehead0078b06"></a>「如來說法復有 <a class="t" id="t0078b07"></a>上者，謂自識宿命智證。諸沙門、婆羅門種種 <a class="t" id="t0078b08"></a>方便，入定意三昧，隨三昧心，自憶往昔無 <a class="t" id="t0078b09"></a>數世事，一生、二生，——乃至百千生成劫敗劫，如 <a class="t" id="t0078b10"></a>是無數我於某處生，名字如是，種、姓如是， <a class="t" id="t0078b11"></a>壽命如是，飲食如是，苦樂如是；從此生彼， <a class="t" id="t0078b12"></a>從彼生此，若干種相，自憶宿命無數劫事， <a class="t" id="t0078b13"></a>晝夜常念本所經歷。此是色，此是無色；此是 <a class="t" id="t0078b14"></a>想，此是無想，此是非無想，盡憶盡知。此法無 <a class="t" id="t0078b15"></a>上，智慧無餘，神通無餘，諸世間沙門、婆羅門 <a class="t" id="t0078b16"></a>無與如來等者，況欲出其上？</p>
<p><a class="t-linehead" id="t-linehead0078b16"></a>「如來說法復 <a class="t" id="t0078b17"></a>有上者，謂天眼智。天眼智者，諸沙門、婆羅 <a class="t" id="t0078b18"></a>門種種方便，入定意三昧，隨三昧心，觀諸 <a class="t" id="t0078b19"></a>眾生，死者、生者，善色、惡色，善趣、惡趣，若好、若 <a class="t" id="t0078b20"></a>醜，隨其所行，盡見盡知。或有眾生，成就身 <a class="t" id="t0078b21"></a>惡行、口惡行、意惡行，誹謗賢聖，信邪倒見， <a class="t" id="t0078b22"></a>身壞命終，墮三惡道。或有眾生，身行善、口 <a class="t" id="t0078b23"></a>言善、意念善，不謗賢聖，見正信行，身壞命 <a class="t" id="t0078b24"></a>終，生天人中，以天眼淨，觀諸眾生，如實知 <a class="t" id="t0078b25"></a>見。此法無上，智慧無餘，神通無餘，諸世間沙 <a class="t" id="t0078b26"></a>門、婆羅門無與如來等者，況欲出其上？</p>
<p><a class="t-linehead" id="t-linehead0078b26"></a>「如 <a class="t" id="t0078b27"></a>來說法復有上者，謂神足證。神足證者，諸 <a class="t" id="t0078b28"></a>沙門、婆羅門以種種方便，入定意三昧，隨 <a class="t" id="t0078b29"></a>三昧心，作無數神力，能變一身為無數身， <a class="t" id="t0078c01"></a>以無數身合為一身，石壁無礙，於虛空中 <a class="t" id="t0078c02"></a>結加趺坐。猶如飛鳥，出入於地；猶如在 <a class="t" id="t0078c03"></a>水，履水如地；身出烟火，如火積燃；以 <a class="t" id="t0078c04"></a>手捫日月，立至梵天。若沙門、婆羅門稱是 <a class="t" id="t0078c05"></a>神足者，當報彼言：『有此神足，非為不有。 <a class="t" id="t0078c06"></a>此神足者，卑賤下劣，凡夫所行，非是賢聖 <a class="t" id="t0078c07"></a>之所修習。若比丘於諸世間愛色不染，捨 <a class="t" id="t0078c08"></a>離此已，如所應行，斯乃名為賢聖神足。於 <a class="t" id="t0078c09"></a>無喜色，亦不憎惡，捨離此已，如所應行， <a class="t" id="t0078c10"></a>斯乃名曰賢聖神足。於諸世間愛色、不愛色， <a class="t" id="t0078c11"></a>二俱捨已，修平等護，專念不忘，斯乃名曰賢 <a class="t" id="t0078c12"></a>聖神足。猶如世尊精進勇猛，有大智慧，有 <a class="t" id="t0078c13"></a>知、有覺，得第一覺，故名等覺。世尊今亦不 <a class="t" id="t0078c14"></a>樂於欲，不樂卑賤凡夫所習，亦不勞勤受 <a class="t" id="t0078c15"></a>諸苦惱。世尊若欲除弊惡法，有覺、有觀，離 <a class="t" id="t0078c16"></a>生喜、樂，遊於初禪，如是便能除弊惡法，有 <a class="t" id="t0078c17"></a>覺、有觀，離生喜、樂，遊於初禪；二禪、三禪、四禪，亦 <a class="t" id="t0078c18"></a>復如是。精進勇猛，有大智慧，有知、有覺，得 <a class="t" id="t0078c19"></a>第一覺，故名等覺。』」</p>
<p><a class="t-linehead" id="t-linehead0078c19"></a>佛告舍利弗：「若有外道 <a class="t" id="t0078c20"></a>異學來問汝言：『過去沙門、婆羅門與沙門 <a class="t" id="t0078c21"></a>瞿曇等不？』汝當云何答？彼復問言：『未來沙 <a class="t" id="t0078c22"></a>門、婆羅門與沙門瞿曇等不？』汝當云何答？ <a class="t" id="t0078c23"></a>彼復問言現在沙門、婆羅門與沙門瞿曇 <a class="t" id="t0078c24"></a>等不？汝當云何答？」</p>
<p><a class="t-linehead" id="t-linehead0078c24"></a>時，舍利弗白佛言：「設有 <a class="t" id="t0078c25"></a>是問：『過去沙門、婆羅門與佛等不？』當答言： <a class="t" id="t0078c26"></a>『有。』設問：『未來沙門、婆羅門 <span class="corr" title="[瞿曇&gt;與佛] cf.【麗】">與佛</span> 等不？』當答 <a class="t" id="t0078c27"></a>言：『有。』設問：『現在沙門、婆羅門與佛等不？』當 <a class="t" id="t0078c28"></a>答言：『無。』」</p>
<p><a class="t-linehead" id="t-linehead0078c28"></a>佛告舍利弗：「彼外道梵志或復問 <a class="t" id="t0078c29"></a>言：『汝何故或言有？或言無？』汝當云何答？」</p>
<p><a class="t-linehead" id="t-linehead0078c29"></a>舍 <a class="t" id="t0079a01"></a>利弗言：「我當報彼：『過去三耶三佛與如來 <a class="t" id="t0079a02"></a>等，未來三耶三佛與如來等，我躬從佛聞， <a class="t" id="t0079a03"></a>欲使現在有三耶三佛與如來等者，無有 <a class="t" id="t0079a04"></a>是處。』世尊！我如所聞，依法順法，作如是 <a class="t" id="t0079a05"></a>答，將無 <span class="corr" title="[答&gt;咎] cf.【麗】">咎</span> 耶？」</p>
<p><a class="t-linehead" id="t-linehead0079a05"></a>佛言：「如是答，依法順法，不違 <a class="t" id="t0079a06"></a>也。所以然者？過去三耶三佛與我等，未來 <a class="t" id="t0079a07"></a>三耶三佛與我等，欲使現在有二佛出世， <a class="t" id="t0079a08"></a>無有是處。」</p>
<p><a class="t-linehead" id="t-linehead0079a08"></a>爾時，尊者欝陀夷在世尊後 <a class="t" id="t0079a09"></a>執扇扇佛，佛告之曰：「欝陀夷！汝當觀世尊 <a class="t" id="t0079a10"></a>少欲知足，今我有大神力，有大威德，而少 <a class="t" id="t0079a11"></a>欲知足，不樂在欲。欝陀夷！若餘沙門、婆羅 <a class="t" id="t0079a12"></a>門於此法中能勤苦得一法者，彼便當豎 <a class="t" id="t0079a13"></a>幡，告四遠言：『如來今者少欲知足，今觀如 <a class="t" id="t0079a14"></a>來少欲知足，如來有大神力，有大威德，不 <a class="t" id="t0079a15"></a>用在欲。』」</p>
<p><a class="t-linehead" id="t-linehead0079a15"></a>爾時，尊者欝陀夷正衣服，偏露右 <a class="t" id="t0079a16"></a>肩，右膝著地，叉手白佛言：「甚奇！世尊！少 <a class="t" id="t0079a17"></a>有少欲知足如世尊者，世尊有大神力，有 <a class="t" id="t0079a18"></a>大威德，不用在欲。若復有餘沙門、婆羅門 <a class="t" id="t0079a19"></a>於此法中能勤苦得一法者，便能豎幡，告 <a class="t" id="t0079a20"></a>四遠言：『世尊今者少欲知足。』舍利弗！當為 <a class="t" id="t0079a21"></a>諸比丘、比丘尼、優婆塞、優婆夷數說此法，彼 <a class="t" id="t0079a22"></a>若於佛、法、僧，於道有疑者，聞說此法，無 <a class="t" id="t0079a23"></a>復疑網。」</p>
<p><a class="t-linehead" id="t-linehead0079a23"></a>爾時，世尊告舍利弗：「汝當為諸比 <a class="t" id="t0079a24"></a>丘、比丘尼、優婆塞、優婆夷數說此法。所以者 <a class="t" id="t0079a25"></a>何？彼於佛、法、僧，於道有疑者，聞汝所說， <a class="t" id="t0079a26"></a>當得開解。」</p>
<p><a class="t-linehead" id="t-linehead0079a26"></a>對曰：「唯然。世尊！」</p>
<p>時，舍利弗即便 <a class="t" id="t0079a27"></a>數數為諸比丘、比丘尼、優婆塞、優婆夷說法， <a class="t" id="t0079a28"></a>以自清淨故，故名清淨經。</p>
<p><a class="t-linehead" id="t-linehead0079a28"></a>爾時，舍利弗聞 <a class="t" id="t0079a29"></a>佛所說，歡喜奉行。</p>
<a class="t" id="t0079b01"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


