<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t20">
<article>
<div class="hgroup mirror"><h1 class="mirror-row"><span class="mirror-left latin">T20</span>
<span class="mirror-right">佛開解梵志阿颰經</span></h1></div>　<a class="t" id="t0259c02"></a><a class="t" id="t0259c03"></a><a class="t" id="t0259c04"></a><p class="suttainfo"><span class="t-juanname">佛開解梵志阿颰經</span><br><a class="t" id="t0259c05"></a><a class="t" id="t0259c06"></a>
<span class="t-byline">吳月支國居士支謙譯</span></p><a class="t" id="t0259c07"></a>
<p><a class="t-linehead" id="t-linehead0259c07"></a>聞如是：</p>
<p>一時，佛與五百沙門俱，遊於越祇，<a class="t" id="t0259c08"></a>到鼓車城外樹下坐。比聚有豪賢梵志，名費<a class="t" id="t0259c09"></a>迦沙，明曉經書星宿運度，所問皆答。有五<a class="t" id="t0259c10"></a>百弟子，弟子中第一者，名阿颰。阿颰問<a class="t" id="t0259c11"></a>師言：「今有佛來，人稱其德，名蓋天地，<a class="t" id="t0259c12"></a>不識斯何人也？」</p>
<p><a class="t-linehead" id="t-linehead0259c12"></a>費迦沙言：「吾聞是釋種國<a class="t" id="t0259c13"></a>王太子，厥興無師，自著經化。」</p>
<p><a class="t-linehead" id="t-linehead0259c13"></a>阿颰言：「若無<a class="t" id="t0259c14"></a>師者，名譽何美？又國王子，多憍婬好樂，安<a class="t" id="t0259c15"></a>肯塗行降志乞食，誨人不倦？將是真人乎！<a class="t" id="t0259c16"></a>願師可行觀其道德。」</p>
<p><a class="t-linehead" id="t-linehead0259c16"></a>費迦沙言：「不然，我世豪<a class="t" id="t0259c17"></a>賢，聰叡多才，彼為新出，義當來謁，吾不宜<a class="t" id="t0259c18"></a>往。」</p>
<p><a class="t-linehead" id="t-linehead0259c18"></a>阿颰言：「我聞天帝釋，與第七梵，皆下事<a class="t" id="t0259c19"></a>之，所教弟子，悉得五通，輕舉能飛，達視洞<a class="t" id="t0259c20"></a>聽，知人意志，及生所從來，死所趣向。此蓋天<a class="t" id="t0259c21"></a>師，何肯來謁！」</p>
<p><a class="t-linehead" id="t-linehead0259c21"></a>費迦沙言：「經說帝王生子，有三<a class="t" id="t0259c22"></a>十二相者，立即當為飛行皇帝，王四天下，自<a class="t" id="t0259c23"></a>然七寶，一金輪寶、二白象寶、三紺馬寶、四玉<a class="t" id="t0259c24"></a>女寶、五神珠寶、六理家寶、七賢將寶，當有千<a class="t" id="t0259c25"></a>子，皆才明勇武，一人當千，兵杖不用，其世<a class="t" id="t0259c26"></a>泰平。若棄天下，當為自然佛，以無為為化，<a class="t" id="t0259c27"></a>度人得道。彼豈是耶？汝且往觀。有此相<a class="t" id="t0259c28"></a>者，其審是佛，吾當事之。」</p>
<p><a class="t-linehead" id="t-linehead0259c28"></a>阿颰言：「願與<a class="t" id="t0259c29"></a>同志共行。」師言：「大善。」即與五百弟子俱，<a class="t" id="t0260a01"></a>到皆下車揖讓佛。佛使就座，五百人盡坐，<a class="t" id="t0260a02"></a>獨阿颰左右彷徨，微觀佛相。佛知其意，<a class="t" id="t0260a03"></a>亦起併行，阿颰住，佛亦住。阿颰坐，佛亦坐。</p><a class="t" id="t0260a04"></a>
<p><a class="t-linehead" id="t-linehead0260a04"></a>阿颰乃問佛言：「本事何等道？除鬚髮、披<a class="t" id="t0260a05"></a>袈裟、持鉢何應？」</p>
<p><a class="t-linehead" id="t-linehead0260a05"></a>佛言：「吾求道已來，歷世久<a class="t" id="t0260a06"></a>遠，不可稱紀。常奉諸佛，行菩薩道，<a class="t" id="t0260a07"></a>所事師友，無復央數。除鬚髮者，為終身<a class="t" id="t0260a08"></a>戒，捐棄貪愛，無復飾好。使人不欲己，己<a class="t" id="t0260a09"></a>亦不欲人。袈裟法服，古聖旌表，解釋垢結，<a class="t" id="t0260a10"></a>無復世念。鉢為應器，宜道人用，節身約省，非<a class="t" id="t0260a11"></a>義不受也。斯皆無為清淨之像。今我作佛，為<a class="t" id="t0260a12"></a>天下師，自恣汝意，欲問勿難。」</p>
<p><a class="t-linehead" id="t-linehead0260a12"></a>阿颰言：「我等所<a class="t" id="t0260a13"></a>事師，費迦沙，世世聰明，名昇遐遠，又是梵<a class="t" id="t0260a14"></a>種，特勝餘人。天下雖貴為王，亦有不仁，<a class="t" id="t0260a15"></a>而我種者，獨不好殺。」</p>
<p><a class="t-linehead" id="t-linehead0260a15"></a>佛言：「吾本用惡殺故，求<a class="t" id="t0260a16"></a>佛無上正真之道。汝梵志種，但口貴仁，雖<a class="t" id="t0260a17"></a>手不殺，心皆有殺。今我為佛，身、口、意淨，一<a class="t" id="t0260a18"></a>切不殺。用天下人皆好殺故，教以仁義。」</p>
<p><a class="t-linehead" id="t-linehead0260a18"></a>阿<a class="t" id="t0260a19"></a>颰問言：「今佛棄捐妻子，自絕種嗣，殆不若我<a class="t" id="t0260a20"></a>師，世世繼嗣也。」</p>
<p><a class="t-linehead" id="t-linehead0260a20"></a>佛言：「天下人狀，本末各異，<a class="t" id="t0260a21"></a>眾人前世，曾為我子，吾亦曾為一切人子，會<a class="t" id="t0260a22"></a>輙有離，種姓無常，或時冤仇相從為親、或<a class="t" id="t0260a23"></a>時親屬復為冤仇，因緣離合，一切如幻。父<a class="t" id="t0260a24"></a>母妻子本非我親，吾亦非彼有，世人但以是<a class="t" id="t0260a25"></a>我、非我而為罪惡，為後受苦。昔我古世<a class="t" id="t0260a26"></a>時，曾為剎利王，名為鼓摩床，有四子，一<a class="t" id="t0260a27"></a>名郁鉗、二名虔尼、三名度、四名淳。王尚未<a class="t" id="t0260a28"></a>崩，四子爭位，王聞愁憂，念四子爭，當殺<a class="t" id="t0260a29"></a>人民，即委國東去，行行自念：『人生無幾，<a class="t" id="t0260b01"></a>無憂乃長，今我為王，欲得子姓，既已有<a class="t" id="t0260b02"></a>子，還欲相伐，有嗣如是，何益於人？吾不忍<a class="t" id="t0260b03"></a>見，恐殺無辜，但當捨家作沙門耳。』即北入<a class="t" id="t0260b04"></a>山，就道人迦比校止草廬。又有道人摩離，<a class="t" id="t0260b05"></a>王問其本：『何緣學道？』摩離自說：『娶妻無子，<a class="t" id="t0260b06"></a>顏慙諸家，故作沙門。』王言：『異哉！吾為國<a class="t" id="t0260b07"></a>王，有子四人，身尚未死，而子國亂，不忍見<a class="t" id="t0260b08"></a>之，故為道耳。』摩離意解，乃遂精進。如是，阿<a class="t" id="t0260b09"></a>颰，正使子賢，父老病亡，子不能却。生時為<a class="t" id="t0260b10"></a>惡，死入地獄，子不能代。用是故，我常以慈<a class="t" id="t0260b11"></a>心救濟人物，道成得佛，度脫天下。」</p>
<p><a class="t-linehead" id="t-linehead0260b11"></a>阿颰言：<a class="t" id="t0260b12"></a>「佛為難及。今天下有四種人，君子、梵志、田家、<a class="t" id="t0260b13"></a>工伎，獨我梵種，為真且貴。其餘三輩，皆事<a class="t" id="t0260b14"></a>我種。」</p>
<p><a class="t-linehead" id="t-linehead0260b14"></a>佛言：「假使汝種為真貴者，儻婦無子，<a class="t" id="t0260b15"></a>婢而生男，當舉之不？」</p>
<p><a class="t-linehead" id="t-linehead0260b15"></a>曰：「當舉之。」</p>
<p>「今汝祖母，<a class="t" id="t0260b16"></a>現取婢子為後，可為真貴耶？」</p>
<p><a class="t-linehead" id="t-linehead0260b16"></a>阿颰默然，五<a class="t" id="t0260b17"></a>百弟子，皆起住言：「瞿曇沙門，何毀我種！阿<a class="t" id="t0260b18"></a>颰才智，亦能相難。」</p>
<p><a class="t-linehead" id="t-linehead0260b18"></a>佛言：「皆默然。若其才智，<a class="t" id="t0260b19"></a>當自辯之。」佛問其祖，至三無對。</p>
<p><a class="t-linehead" id="t-linehead0260b19"></a>金剛力士，<a class="t" id="t0260b20"></a>舉大杵言：「佛重問汝，何故不對？」</p>
<p><a class="t-linehead" id="t-linehead0260b20"></a>阿颰懼<a class="t" id="t0260b21"></a>曰：「實如佛言。」五百人言：「佛聖智明，阿颰母<a class="t" id="t0260b22"></a>者，信釋家婢。我等從今，請不復敬。」</p>
<p><a class="t-linehead" id="t-linehead0260b22"></a>佛言：「不<a class="t" id="t0260b23"></a>然。世或母賤，而子賢貴，阿颰賢人，不可毀<a class="t" id="t0260b24"></a>也。若使梵種娶剎利女，生子長大，當學父<a class="t" id="t0260b25"></a>家？學母家耶？」</p>
<p><a class="t-linehead" id="t-linehead0260b25"></a>皆曰：「當學父家。」</p>
<p>佛言：「如是，母<a class="t" id="t0260b26"></a>賤何損？若子長大，明經行高，踰於父者，汝<a class="t" id="t0260b27"></a>加敬之。若梵志女，為剎利婦，生子長大，知<a class="t" id="t0260b28"></a>外家賢，而不肯學。自效父家，射獵殺生，汝<a class="t" id="t0260b29"></a>當敬不？」</p>
<p><a class="t-linehead" id="t-linehead0260b29"></a>皆曰：「不敬。」</p>
<p>佛言：「如是，用為問母？<a class="t" id="t0260c01"></a>若使阿颰有子復賢，才秀絕世，汝當奈何？」</p>
<p><a class="t-linehead" id="t-linehead0260c01"></a>皆<a class="t" id="t0260c02"></a>曰：「當著上坐。」</p>
<p><a class="t-linehead" id="t-linehead0260c02"></a>「設父母俱是梵種，生子不肖，<a class="t" id="t0260c03"></a>無所中直，汝當奈何？」</p>
<p><a class="t-linehead" id="t-linehead0260c03"></a>皆曰：「當著下坐。」</p>
<p>佛言：<a class="t" id="t0260c04"></a>「如是，貴是有常耶？若梵志子，殺盜犯法，吏<a class="t" id="t0260c05"></a>當捕不？」</p>
<p><a class="t-linehead" id="t-linehead0260c05"></a>曰：「當捕之。」</p>
<p>「汝何不拒，言：『我種貴，不應<a class="t" id="t0260c06"></a>收捕？』」</p>
<p><a class="t-linehead" id="t-linehead0260c06"></a>曰：「現有罪，何得言種！」</p>
<p>佛言：「今我為佛，<a class="t" id="t0260c07"></a>師民仁孝，告之正言，去欲、怒、癡。有常之態，<a class="t" id="t0260c08"></a>諸為惡者，我輙教令，不殺、盜、婬、妄語、飲酒、祠<a class="t" id="t0260c09"></a>祀事邪。人宿為惡，身當受罪，烹殺祠天，為<a class="t" id="t0260c10"></a>過滋甚，無所補也。且夫天意清仁，豈食人<a class="t" id="t0260c11"></a>食乎？有德致祐，非殺為福。是以天下賢智<a class="t" id="t0260c12"></a>世主，聞佛經戒，皆自割絕，願不為惡。其持<a class="t" id="t0260c13"></a>戒死，精神上天；若能至心清淨，即得沙門<a class="t" id="t0260c14"></a>四道：一曰溝港、二曰頻來、三曰不還、四曰<a class="t" id="t0260c15"></a>應真。又天下君王，雖行政欲平，亦責民租<a class="t" id="t0260c16"></a>稅，貪意不除。今我為佛，都使天下無復情<a class="t" id="t0260c17"></a>欲，得無為道。我求道以來，其劫無數，每生<a class="t" id="t0260c18"></a>有願，願棄愛欲，修沙門行，無適無莫，於天<a class="t" id="t0260c19"></a>下人賢明君子，聞佛經戒，靡不奉行，其不<a class="t" id="t0260c20"></a>承者後皆有悔。能制意志，無復貪欲，便斷<a class="t" id="t0260c21"></a>生死憂哭之道，不追相戀焉，得離苦痛。<a class="t" id="t0260c22"></a>天下無常，人如水泡，一成一壞，莫能自存。」</p><a class="t" id="t0260c23"></a>
<p><a class="t-linehead" id="t-linehead0260c23"></a>佛問阿颰：「汝師以何教戒？」</p>
<p>對曰：「師戒不得殺<a class="t" id="t0260c24"></a>人、殺牛，不得盜金銀，不婬師家及弟子婦，<a class="t" id="t0260c25"></a>不得飲酒。年四十八，乃得娶妻。我師教<a class="t" id="t0260c26"></a>人，盡此八戒。未知佛戒，復何義也？」</p>
<p><a class="t-linehead" id="t-linehead0260c26"></a>佛言：<a class="t" id="t0260c27"></a>「樂聞者聽。若族姓子來自陳說，貪樂佛戒，<a class="t" id="t0260c28"></a>我隨其能而授與戒。欲居家修道者，名曰清<a class="t" id="t0260c29"></a>信士，當持五戒：一不好殺禽獸蠕動之類，<a class="t" id="t0261a01"></a>無所尅傷，以己況彼不加刀杖，心念為仁，<a class="t" id="t0261a02"></a>口不及殺。二不偷盜，貪殆人財，欺斗秤<a class="t" id="t0261a03"></a>尺，如圭銖分，不得侵人，心存于義，口<a class="t" id="t0261a04"></a>不教取。三不好欲婬犯人婦女，不觀華<a class="t" id="t0261a05"></a>色，不聽好音樂，心修禮禁，言不失法。四不<a class="t" id="t0261a06"></a>妄語，譖入人罪；時而後言，言必誠信；心<a class="t" id="t0261a07"></a>不漏慢，口無毀譽。五不飲酒。縱情酗<span class="gaiji">醟<!--gaiji,醟,1[酉＊永],2&#x28815;,3--></span>，心<a class="t" id="t0261a08"></a>不好嗜，口無味嘗，酒有三十六失，勿以勸<a class="t" id="t0261a09"></a>人。是名為我清信士之戒也。」</p>
<p><a class="t-linehead" id="t-linehead0261a09"></a>佛言：「我不呼<a class="t" id="t0261a10"></a>人，人自來請，敬受戒，轉敷教，去惡就善。天<a class="t" id="t0261a11"></a>下賢智，欲作沙門，我每先問，何緣覺悟？夫<a class="t" id="t0261a12"></a>為人子，當以孝敬，安養為務。而欲為道，當<a class="t" id="t0261a13"></a>報父母。父母聽許，然後為說沙門之戒，<a class="t" id="t0261a14"></a>有二百五十，終身清淨，得無不能中道而<a class="t" id="t0261a15"></a>廢，失供養恩。若人故請，信意不轉，堪奉<a class="t" id="t0261a16"></a>法律，爾乃與戒。沙門之戒，慈仁為本，不得<a class="t" id="t0261a17"></a>殘殺蠕動之類，哀念人物，踰於赤子；亦不<a class="t" id="t0261a18"></a>怨訟，求直於人；常念所生及師友恩，精進<a class="t" id="t0261a19"></a>求道，欲度父母。沙門不得貪欺妄取人財，<a class="t" id="t0261a20"></a>見諸寶貨，當如糞土；人與不受，受者不留，<a class="t" id="t0261a21"></a>轉周窮乏，常為人說不貪之德。沙門不得<a class="t" id="t0261a22"></a>有婦繼嗣，防遠女人，禁閉情態；行見好色，<a class="t" id="t0261a23"></a>目不逆送，老者比母，次如姉妹，若心不<a class="t" id="t0261a24"></a>止，當觀惡露以却婬行；行起生死，皆由癡<a class="t" id="t0261a25"></a>愛。沙門不得妄言、綺語、譖入人罪，見聞如<a class="t" id="t0261a26"></a>實，非義勿傳；和解諍者，兩說其善；徐言惟<a class="t" id="t0261a27"></a>正，無宣人私。沙門不得吟詠歌曲、弄舞調戱<a class="t" id="t0261a28"></a>及論倡優，當勤精思溫故知新。沙門所<a class="t" id="t0261a29"></a>說，言必法師，其所不聞，不得意造，晨夜誦<a class="t" id="t0261b01"></a>經，不得謬誤，精行道要，以除眾穢，為人說<a class="t" id="t0261b02"></a>法，思合義意。沙門不得安臥好床，衣不文<a class="t" id="t0261b03"></a>綵，食不著味，不用金銀朱漆之器，但應瓦鐵<a class="t" id="t0261b04"></a>之鉢。沙門不得飲酒嗜肉思嘗氣味，不得服<a class="t" id="t0261b05"></a>藥酒及詣酒家。沙門不得以諸華香塗身、燒<a class="t" id="t0261b06"></a>熏衣服，思念持戒。沙門不得買使奴婢、借賃<a class="t" id="t0261b07"></a>僮客，或人進與，一不得受。沙門不得畜養<a class="t" id="t0261b08"></a>六畜、車輿騎乘快心恣意。沙門不得儲貯米<a class="t" id="t0261b09"></a>穀，朝朝乞食，不過七家；一家不得，乃到二<a class="t" id="t0261b10"></a>家，匝七家不得，應但飲水。沙門入聚，當如<a class="t" id="t0261b11"></a>鳥食，飽而棄去，不顧其餘；若不得食，心亦<a class="t" id="t0261b12"></a>不恨。沙門捨家，止不懷安，不慕好舍，其唯<a class="t" id="t0261b13"></a>山澤樹下而已。沙門不得裨販求利，思念此<a class="t" id="t0261b14"></a>彼何貴何賤？沙門不得田廬園圃，墾殖苗<a class="t" id="t0261b15"></a>稼思樂種作。沙門不得論說樂地水、香華，一<a class="t" id="t0261b16"></a>心惟道，不應念餘。沙門不得議道國邑、墟<a class="t" id="t0261b17"></a>聚好惡，有所高下。沙門不得評論同道基<a class="t" id="t0261b18"></a>業、田宅、穀粮、衣食彼有此無。沙門不得臥談、<a class="t" id="t0261b19"></a>食語，不得豫知國家政事、治軍、行師攻奪<a class="t" id="t0261b20"></a>可否。沙門不得說其衣服、飲食、精美及麤泉<a class="t" id="t0261b21"></a>水好惡。沙門不得說諸畜生形態好惡；此愚<a class="t" id="t0261b22"></a>人談，非道法語。沙門不得自稱解經，說彼不<a class="t" id="t0261b23"></a>通自伐作賢，不當貢高。沙門講法，不得言<a class="t" id="t0261b24"></a>我經利、汝經礙，我戒行淨、汝戒行穢；不得<a class="t" id="t0261b25"></a>言我師明、汝師不明；佛經一統其歸無二，壯<a class="t" id="t0261b26"></a>志自抗，不容毀譽；不得言我世大姓、汝種<a class="t" id="t0261b27"></a>孤窶；不得自說曾與某講已不如我。沙門<a class="t" id="t0261b28"></a>不得轉自相平某好牀机、被枕臥具某有弊<a class="t" id="t0261b29"></a><span class="gaiji">疏<!--gaiji,疏,1[跳-兆＋（梳－木）],2&#x47FD;,3--></span>不得照鏡摩鬚念著細滑；不得觀長者鬪<a class="t" id="t0261c01"></a>諸賤人及畜生鬪；不得效以手拳相加；不得<a class="t" id="t0261c02"></a>摴蒱博奕觀效諸戲懈臥謀食，不得念到某<a class="t" id="t0261c03"></a>方某郡從彼還此計其道里；不得作男女醫<a class="t" id="t0261c04"></a>及牛馬醫；不得教人當吐下莫吐下；不得習<a class="t" id="t0261c05"></a>弄兵仗彈丸擲戲；不得學相男女貧富貴賤<a class="t" id="t0261c06"></a>有相無相，及相六畜儀形之狀；不得考占<a class="t" id="t0261c07"></a>水旱災變歲之豐儉。沙門不得仰觀曆數，<a class="t" id="t0261c08"></a>推步日月，盈虛薄蝕，星殞變見，山崩地動，<a class="t" id="t0261c09"></a>歲中風雨，一不得知。沙門過日中不得食，衣<a class="t" id="t0261c10"></a>食麤疎，心不以怨，鉢常<span class="gaiji">［佩－一］<!--gaiji,,1[佩-一],2,3--></span>左脇下，其所行<a class="t" id="t0261c11"></a>處，不憂飢寒，身常與鉢俱，如鳥有翅；口不<a class="t" id="t0261c12"></a>妄食，六情常端，恥志不昇不恨身苦；願在<a class="t" id="t0261c13"></a>經戒目不眄色，耳鼻口身所更好惡，其心<a class="t" id="t0261c14"></a>不動；節食將身不飢不飽，臥趣息體，假寐<a class="t" id="t0261c15"></a>不久，抗志清邈，恒在泥洹。譬如孝子早喪<a class="t" id="t0261c16"></a>父母，哀號思慕，無須臾忘。斯我沙門，守志<a class="t" id="t0261c17"></a>行道，坐即禪思、興則諷詠、寤寐精進、匪遑<a class="t" id="t0261c18"></a>戒行。是為佛弟子。」</p>
<p><a class="t-linehead" id="t-linehead0261c18"></a>佛告阿颰：「如此戒者，有<a class="t" id="t0261c19"></a>二百五十，今粗說耳。沙門攝意，不使放逸，<a class="t" id="t0261c20"></a>閑居靜處，去婬怒癡，以趣智慧。常用慈心，<a class="t" id="t0261c21"></a>愍傷天下，捐棄眠臥貪欲之態，一心信法，<a class="t" id="t0261c22"></a>不復疑惑，乃得羅漢。羅漢者為已應真，譬<a class="t" id="t0261c23"></a>如人居常貧負債，治生獲利歸畢歡喜。復<a class="t" id="t0261c24"></a>有罪人久繫獄中，有好長者方便得出。亦<a class="t" id="t0261c25"></a>如奴婢免為良民，及病連年，醫療得愈。又<a class="t" id="t0261c26"></a>如商人從澁難道得重貨歸。此五譬喻，人皆<a class="t" id="t0261c27"></a>歡喜，而我沙門，亦猶若此。自念生死久繫<a class="t" id="t0261c28"></a>五陰，更苦無量，今得解脫。何謂五陰？一色、<a class="t" id="t0261c29"></a>二痛、三想、四行、五識。此五覆人，令不見道。<a class="t" id="t0262a01"></a>沙門自思，覺知無常，身非其身、愚癡意解，<a class="t" id="t0262a02"></a>心無所著，色陰已除，是第一喜；沙門思念，<a class="t" id="t0262a03"></a>自見身中五藏不淨，貪欲意解、善惡無二，<a class="t" id="t0262a04"></a>痛陰已除，是第二喜；沙門精思，見恩愛苦、<a class="t" id="t0262a05"></a>不為漏習、無更樂意，想陰已除，是第三喜；<a class="t" id="t0262a06"></a>沙門思惟，身口意淨、無復喜怒、寂然意定、<a class="t" id="t0262a07"></a>不起不為，行陰已除，是第四喜；沙門自念、<a class="t" id="t0262a08"></a>得佛清化、斷諸緣起、癡愛盡滅，識陰已除，<a class="t" id="t0262a09"></a>是第五歡喜也。」</p><a class="t" id="t0262a10"></a>
<p><a class="t-linehead" id="t-linehead0262a10"></a>佛告阿颰：「我沙門捐棄諸欲，奉行經戒，以<a class="t" id="t0262a11"></a>斷生死，則於今世，無復憂哭相戀之意。吾<a class="t" id="t0262a12"></a>不貪人，人亦不貪我。而吾以道慈念一切，<a class="t" id="t0262a13"></a>欲使度脫。夫人為道，一世苦耳。不為道<a class="t" id="t0262a14"></a>者，其苦彌長。如人沐浴，但可外淨，心垢不<a class="t" id="t0262a15"></a>除；得應真者，眾惡都除。凡人志心，道人心<a class="t" id="t0262a16"></a>一如石在地，日<span class="corr" title="[炙&gt;炙]">炙</span>不消，雨漬不釋，風吹不<a class="t" id="t0262a17"></a>動，出其凡俗得成至道，心意已冷無復熱<a class="t" id="t0262a18"></a>婬。譬如蓮華出於污泥，根葉常冷，塵水不<a class="t" id="t0262a19"></a>著。沙門自念：『父母養子，恩極一世，佛開天<a class="t" id="t0262a20"></a>下，使人得道。』自見本末五道生死，知人壽命，<a class="t" id="t0262a21"></a>意志已正。所為自恣，欲上天即上，入海即<a class="t" id="t0262a22"></a>入。譬如以香盥浴死人，不能使香，教惡人<a class="t" id="t0262a23"></a>善，不能必善。人心惡者，身口俱惡。外學<a class="t" id="t0262a24"></a>家言，但恣則耳，無有真道；道人聞此，終不<a class="t" id="t0262a25"></a>應答。知凡人意，想見皆倒，愚不解道，以正<a class="t" id="t0262a26"></a>為邪，不別真偽。聖人愍之故加慈愛，沙門持<a class="t" id="t0262a27"></a>意，如人衣新衣，坐起慎護，不欲點污。故持戒<a class="t" id="t0262a28"></a>者，常與心爭，使百惡來，終不聽受。父母生<a class="t" id="t0262a29"></a>子，幼化以道，長犯罪死，不可怨親。譬如踞<a class="t" id="t0262b01"></a>床有木無繩，不能得坐。子無明師亦不得<a class="t" id="t0262b02"></a>道，如此儒士。吾前世時，多事賢聖，所受非<a class="t" id="t0262b03"></a>凡，皆無為師也。得羅漢者，能自陳說，於某<a class="t" id="t0262b04"></a>處得溝港、於某處得頻來及不還，至應真，<a class="t" id="t0262b05"></a>為都解脫，不復生死。具知闊狹，如觀好畵<a class="t" id="t0262b06"></a>分別五綵。見天下人，皆有三毒憍慢、放逸、<a class="t" id="t0262b07"></a>貪味之態。自知已解，不復貪天上生，亦不<a class="t" id="t0262b08"></a>樂人中。但念眾生，欲令解脫。凡人未聞，宜<a class="t" id="t0262b09"></a>諦受學，如持綵絲貫瑠璃珠，五色悉現。道眼<a class="t" id="t0262b10"></a>見人魂神生所從來、死趣何道，知某人死神<a class="t" id="t0262b11"></a>墮地獄、某墮畜生、某墮鬼神、某入人形、某<a class="t" id="t0262b12"></a>死上天。道成自知，斷此五處，已得所願，視<a class="t" id="t0262b13"></a>身如土，聽取我身，破碎亦可。以明真偽，<a class="t" id="t0262b14"></a>如入清水，沙礫、珠寶所有悉見。豫知天下，一<a class="t" id="t0262b15"></a>人為百，百人為一。所以然者？一人生子，轉<a class="t" id="t0262b16"></a>至玄孫，興盛為百。或時百人死亡空<span class="gaiji">［浿＊昜］<!--gaiji,,1[浿＊昜],2,3--></span>，更<a class="t" id="t0262b17"></a>餘有一沙門得道，具見好惡，知何人死當生<a class="t" id="t0262b18"></a>善道，亦知何人當墮惡道。自見身中四氣分<a class="t" id="t0262b19"></a>數，知人壽命苦樂長短。本從不明，心識為<a class="t" id="t0262b20"></a>行，行受名色，但因緣寄託，生母腹中，更相<a class="t" id="t0262b21"></a>憂念，父母言我子，子言我父母，精神展轉<a class="t" id="t0262b22"></a>皆不自識。宿命善者，復生為人，則富貴長<a class="t" id="t0262b23"></a>壽；其不善者，則苦短命，各由本業。天地<a class="t" id="t0262b24"></a>人物，一仰四氣：一地、二水、三火、四風。人之<a class="t" id="t0262b25"></a>身中，強者為地、和淖為水、溫熱為火、氣息<a class="t" id="t0262b26"></a>為風，生借用此，死則歸本，計其本末，各自<a class="t" id="t0262b27"></a>為他，凡人不覺。天地之間，生者如夢，命<a class="t" id="t0262b28"></a>祿至短，擾擾而死。譬如風吹海水波浪相<a class="t" id="t0262b29"></a>逐，生死亦然，往來無休。沙門得道，悉知天<a class="t" id="t0262c01"></a>地成敗終始，一劫中事，身所更來。亦知久遠<a class="t" id="t0262c02"></a>無數劫事，乃知天下得道神仙，無及佛者。<a class="t" id="t0262c03"></a>自知意志，本有萬端，今事成一，常悲眾人，<a class="t" id="t0262c04"></a>為貪、欲、迷婬、怒、癡醉交亂胸中，或作恩愛，<a class="t" id="t0262c05"></a>不知此要。得道達視。如人鑑鏡，飛行無礙，石<a class="t" id="t0262c06"></a>璧皆過。能上須彌，手捫日月；能令身中別<a class="t" id="t0262c07"></a>出水火；能沒地下從一方出；能行空中坐臥<a class="t" id="t0262c08"></a>自在；能使魔王梵釋諸天，無不傾側。譬如<a class="t" id="t0262c09"></a>陶家燒作瓦器盛水不漏。凡人如坯，得道如<a class="t" id="t0262c10"></a>瓦，可燥可濕，潛漬不碎。如鍛金師在作何<a class="t" id="t0262c11"></a>器，得神足者，亦復如是，在所變化。陶冶之<a class="t" id="t0262c12"></a>家，欝火盛器。我沙門，亦欝意成道。如乾<a class="t" id="t0262c13"></a>牛皮卷之有聲、舒亦有聲，濕以脂膏，卷舒皆<a class="t" id="t0262c14"></a>軟；道意如是，一切柔軟，無復剛強。譬於高樓<a class="t" id="t0262c15"></a>見聞下人歌舞、鍾鼓、諸六畜聲；道耳如是，亦<a class="t" id="t0262c16"></a>聞天上音樂、亦聞餓鬼、地獄飢渴痛聲。具見<a class="t" id="t0262c17"></a>人心，有欲態者、無欲態者、有諸憙怒憎愛、<a class="t" id="t0262c18"></a>愚智強弱、易化難化、好道不好道，皆分別<a class="t" id="t0262c19"></a>知之，如人喜沐浴摩身不遍復更熟摩。道眼<a class="t" id="t0262c20"></a>觀知可度者，即持佛經，開解授與。意志善<a class="t" id="t0262c21"></a>者，復得為人；行小高者，死得上天；若持戒<a class="t" id="t0262c22"></a>淨，便得沙門四道。其得道者，皆知一世、十<a class="t" id="t0262c23"></a>世、百世、無數世事。亦知天地終始劫成敗時，<a class="t" id="t0262c24"></a>知無數劫身所從生，彼彼時生，父母姓字<a class="t" id="t0262c25"></a>彼彼時異，壽數多少；知彼時從人道上作<a class="t" id="t0262c26"></a>天，從天道下作人，或從人入地獄，從地獄<a class="t" id="t0262c27"></a>作畜生、作餓鬼，從餓鬼作人，或從人復作<a class="t" id="t0262c28"></a>鬼神，從鬼神入地獄上作天，悉分別知自思<a class="t" id="t0262c29"></a>惟。如人遠客憶念故鄉，具識所有，觀見五<a class="t" id="t0263a01"></a>道，自知已解。道力自在，欲壽百歲、千歲、萬<a class="t" id="t0263a02"></a>歲至無數劫，皆能。欲不食，十日、百日、一歲、<a class="t" id="t0263a03"></a>百歲，可至無數，欲食即食。如登高樓聽視<a class="t" id="t0263a04"></a>下人東、西、南、北坐立語聲。一切聞見。道人自<a class="t" id="t0263a05"></a>知，意志已淨，善惡皆棄，如人好過誤犯法，<a class="t" id="t0263a06"></a>吏以死狗掛頸徇令，其人羞慙，欲疾免<a class="t" id="t0263a07"></a>離。得羅漢者，羞身如是。羅漢有二輩：一輩<a class="t" id="t0263a08"></a>為滅、一輩為護。所謂滅者，自憂得道，即取<a class="t" id="t0263a09"></a>泥洹；護者憂人，度脫天下。譬如水清，其中沙<a class="t" id="t0263a10"></a>石、魚鼈自現，道意已淨，悉見天下心識所<a class="t" id="t0263a11"></a>有。沙門如是。汝師教誡，寧能爾不？」</p>
<p><a class="t-linehead" id="t-linehead0263a11"></a>阿颰對<a class="t" id="t0263a12"></a>曰：「此實難及。」</p>
<p><a class="t-linehead" id="t-linehead0263a12"></a>佛言：「我見世間，亦有道士，<a class="t" id="t0263a13"></a>不知佛法，隱居藪澤，食於果蓏，言：『不用師，<a class="t" id="t0263a14"></a>當得自然。』此得道乎？」</p>
<p><a class="t-linehead" id="t-linehead0263a14"></a>對曰：「不得。」</p>
<p>佛言：「道從<a class="t" id="t0263a15"></a>心得，當有師法。是為癡妄信道一也。復有<a class="t" id="t0263a16"></a>道士，採取百草枝葉華實，服食方藥，自用<a class="t" id="t0263a17"></a>可仙。汝師弟子，亦信此乎？」</p>
<p><a class="t-linehead" id="t-linehead0263a17"></a>對曰：「不信。」</p>
<p>「是為癡<a class="t" id="t0263a18"></a>妄信道二也。或有道士，委棄父母，著鹿皮<a class="t" id="t0263a19"></a>衣、臥止草蓐、被髮不食，拜天求道，徒自困<a class="t" id="t0263a20"></a>苦，無所成獲。汝効此乎？」</p>
<p><a class="t-linehead" id="t-linehead0263a20"></a>對曰：「不效。」</p>
<p>「是為癡<a class="t" id="t0263a21"></a>妄信道三也。亦有道士，深居閑處，題門有<a class="t" id="t0263a22"></a>道，祭事水、火、日、月、五星，烹殺祠天，博頰求<a class="t" id="t0263a23"></a>福。汝為此乎？」</p>
<p><a class="t-linehead" id="t-linehead0263a23"></a>對曰：「不為。」</p>
<p>「是謂為癡妄信道<a class="t" id="t0263a24"></a>四也。」</p><a class="t" id="t0263a25"></a>
<p><a class="t-linehead" id="t-linehead0263a25"></a>佛告阿颰：「天地開闢已來，有大梵志道士二<a class="t" id="t0263a26"></a>十三人，名為耆屠、留耗、盡陀、迦夷、阿柔、<a class="t" id="t0263a27"></a>迦晨、<span class="gaiji">［言＊零］<!--gaiji,,1[言＊零],2,3--></span>夷、頞超、炎毛、巴蜜、監化、阿<a class="t" id="t0263a28"></a>倫、裘曇、耆顙、<span class="gaiji">［言＊零］<!--gaiji,,1[言＊零],2,3--></span>淚、迦葉、暴伏、阿般、<span class="gaiji">［打－丁＋奚］<!--gaiji,,1[打-丁＋奚],2&#x3A19;,3--></span><a class="t" id="t0263a29"></a><span class="gaiji">［跳－兆＋頁］<!--gaiji,,1[跳-兆＋頁],2&#x280A0;,3--></span>、優察、波利、僥頸、陂佉，天下城郭，皆是<a class="t" id="t0263b01"></a>此二十三人共所造也。今費迦沙，何如此<a class="t" id="t0263b02"></a>輩人？」</p>
<p><a class="t-linehead" id="t-linehead0263b02"></a>對曰：「不及。」</p>
<p>佛言：「汝師何長，能為帝王<a class="t" id="t0263b03"></a>作師，令帝王得道耶？」</p>
<p><a class="t-linehead" id="t-linehead0263b03"></a>對曰：「不能。」</p>
<p>「汝等能為<a class="t" id="t0263b04"></a>太子大臣長吏作師，使得道耶？」</p>
<p><a class="t-linehead" id="t-linehead0263b04"></a>對曰：「不能。」</p><a class="t" id="t0263b05"></a>
<p><a class="t-linehead" id="t-linehead0263b05"></a>「汝師能教士農工商長中少年男子姤女，<a class="t" id="t0263b06"></a>及令汝等皆得道乎？」</p>
<p><a class="t-linehead" id="t-linehead0263b06"></a>對曰：「不能。」</p>
<p>「汝師先祖，<a class="t" id="t0263b07"></a>頗得道乎？」</p>
<p><a class="t-linehead" id="t-linehead0263b07"></a>對曰：「不聞師教。」</p>
<p>「汝等趣何等道？」</p><a class="t" id="t0263b08"></a>
<p><a class="t-linehead" id="t-linehead0263b08"></a>曰：「師言持八戒者死上梵天。」</p>
<p>「寧見汝輩，持<a class="t" id="t0263b09"></a>是八戒，昇梵天耶？」</p>
<p><a class="t-linehead" id="t-linehead0263b09"></a>曰：「聞師言耳。」</p>
<p>佛告阿颰：<a class="t" id="t0263b10"></a>「我沙門得應真者，知劫中生死，分別眾人<a class="t" id="t0263b11"></a>彼時為某、從某作某，知天下人及天上事；飛<a class="t" id="t0263b12"></a>行在所至到，能在能亡，能動天地，移須<a class="t" id="t0263b13"></a>彌山出入無間，變化恣意；父母死亡，知墮<a class="t" id="t0263b14"></a>何道，追求開導，能令解脫，子得道者，父母<a class="t" id="t0263b15"></a>皆度。又我沙門，持一正意，行二百五十戒，<a class="t" id="t0263b16"></a>就無為道。」</p>
<p><a class="t-linehead" id="t-linehead0263b16"></a>佛告阿颰：「我棄國捐王，行作沙<a class="t" id="t0263b17"></a>門，憂斷生死，今得自然，為如來、至真、等正覺、<a class="t" id="t0263b18"></a>明行成為、善道、世間解、無上士、道法御、天人<a class="t" id="t0263b19"></a>師，号佛、眾祐，都為天上天下作師，其持我經<a class="t" id="t0263b20"></a>戒，無不得道者。我常慈心，教化天下，去惡<a class="t" id="t0263b21"></a>就善。善可常行，惡不可久，苦可長處，樂不<a class="t" id="t0263b22"></a>可保，樂者當時快意，久後受苦，罪至而悔，<a class="t" id="t0263b23"></a>無所及矣。」</p>
<p><a class="t-linehead" id="t-linehead0263b23"></a>於是阿颰，熟視佛身，心念：「佛相<a class="t" id="t0263b24"></a>有三十二，我殊不見一相，何也？」</p>
<p><a class="t-linehead" id="t-linehead0263b24"></a>佛知其意，<a class="t" id="t0263b25"></a>即為出舌，先舐左耳，却舐右耳，復舐髮際，<a class="t" id="t0263b26"></a>以舌覆面，徐引舌下。阿颰歎曰：「如佛者難<a class="t" id="t0263b27"></a>值，萬世時有舌相乃爾，安得不知？」</p>
<p><a class="t-linehead" id="t-linehead0263b27"></a>佛言：「汝<a class="t" id="t0263b28"></a>等來久，歸謝汝師。」五百人皆前接佛足而去。</p><a class="t" id="t0263b29"></a>
<p><a class="t-linehead" id="t-linehead0263b29"></a>費迦沙乘車而出，見諸弟子來，即住待之，<a class="t" id="t0263c01"></a>諸弟子至，下車作禮。師言：「瞿曇沙門，名聞<a class="t" id="t0263c02"></a>天下，有其相乎？住何以久，盡說何事？」</p>
<p><a class="t-linehead" id="t-linehead0263c02"></a>阿颰<a class="t" id="t0263c03"></a>言：「朝來所語，無有一失，還舍飯已，徐當說<a class="t" id="t0263c04"></a>之。」</p>
<p><a class="t-linehead" id="t-linehead0263c04"></a>師言：「佛不能讓留汝飯乎？」</p>
<p>對曰：「佛坐樹<a class="t" id="t0263c05"></a>下，了無所有，知可飯時，故遣我還，即俱歸。」</p><a class="t" id="t0263c06"></a>
<p><a class="t-linehead" id="t-linehead0263c06"></a>飯已，阿颰向師，具說佛語。師言：「汝道佛<a class="t" id="t0263c07"></a>語，得無增減，欲使我事之耶？」</p>
<p><a class="t-linehead" id="t-linehead0263c07"></a>阿颰言：「聽佛所<a class="t" id="t0263c08"></a>語，勝我梵志，但恐我種不能事耳。」</p>
<p><a class="t-linehead" id="t-linehead0263c08"></a>師即怒<a class="t" id="t0263c09"></a>蹹地曰：「我累世為師，何用不如？」</p>
<p><a class="t-linehead" id="t-linehead0263c09"></a>阿颰言：「師<a class="t" id="t0263c10"></a>試自往，觀其智能。」</p>
<p><a class="t-linehead" id="t-linehead0263c10"></a>師言：「然當自請佛與共談<a class="t" id="t0263c11"></a>語。」暮即施牀席，作五百人供具。雞鳴，師<a class="t" id="t0263c12"></a>自行至，通姓名，佛請相見，作禮畢一面<a class="t" id="t0263c13"></a>坐，<span class="corr" title="[又&gt;叉]">叉</span>手言：「今設微食，願佛與眾沙門俱<a class="t" id="t0263c14"></a>屈威神。」佛以嘿然可之，費迦沙歡喜，辭<a class="t" id="t0263c15"></a>歸辦食。日未中，又遣<span class="corr" title="[[阿-口＋日]&gt;阿]">阿</span>颰行迎。佛與五百<a class="t" id="t0263c16"></a>沙門俱就舍，坐已定，施飯食，行澡水畢。費迦<a class="t" id="t0263c17"></a>沙問佛言：「昨阿颰還，道說佛語，不審諦願重<a class="t" id="t0263c18"></a>聞之。」佛言：「皆是無所增減。」便復為說昨時<a class="t" id="t0263c19"></a>所語。聞佛語喜，即自稽首言：「我昨無故，瞋<a class="t" id="t0263c20"></a>阿颰所語。」佛言：「汝雖怒者是賢弟子，譬如<a class="t" id="t0263c21"></a>善馬知人心意。」佛呪願阿颰言：「使汝壽身無<a class="t" id="t0263c22"></a>病。」</p>
<p><a class="t-linehead" id="t-linehead0263c22"></a>於是師讚佛言：</p><a class="t" id="t0263c23"></a><blockquote class="gatha">
<p>「火能照於冥，　　江海百谷王，<a class="t" id="t0263c24"></a><br>
聖人廣教授，　　如國有明君。<a class="t" id="t0263c25"></a><br>
摩尼寶第一，　　月為星中明，<a class="t" id="t0263c26"></a><br>
如日照天下，　　三界唯佛尊。」</p>
</blockquote><a class="t" id="t0263c27"></a>
<p><a class="t-linehead" id="t-linehead0263c27"></a>佛知其心軟正無邪，為說偈言：</p><a class="t" id="t0263c28"></a><blockquote class="gatha">
<p>「人當仁義，　　布施作福，<a class="t" id="t0263c29"></a><br>
覺識非當，　　守行經戒。<a class="t" id="t0264a01"></a><br>
世間危嶮，　　樂少苦多，<a class="t" id="t0264a02"></a><br>
當自憂身，　　不宜懈怠。<a class="t" id="t0264a03"></a><br>
務斷貪欲，　　致畏之習，<a class="t" id="t0264a04"></a><br>
生老病死，　　憂哭之痛。<a class="t" id="t0264a05"></a><br>
恩愛別離，　　一切皆苦，<a class="t" id="t0264a06"></a><br>
是故聖人，　　求無為道。」</p>
</blockquote><a class="t" id="t0264a07"></a>
<p><a class="t-linehead" id="t-linehead0264a07"></a>費迦沙意解，起禮佛足，埀淚言曰：「念我先<a class="t" id="t0264a08"></a>祖，皆無有知佛者。願佛愍傷。我有昆弟<a class="t" id="t0264a09"></a>妻子諸家，今欲將來，使受佛法。」佛言：「可。」即<a class="t" id="t0264a10"></a>皆來禮佛足，受三自歸，與阿颰等，俱持五<a class="t" id="t0264a11"></a>戒。</p>
<p><a class="t-linehead" id="t-linehead0264a11"></a>後費迦沙以其命終。弟子問佛：「是師死<a class="t" id="t0264a12"></a>者，趣何道乎？」佛言：「已得第三不還，生十九<a class="t" id="t0264a13"></a>天阿那含中，當於彼般泥洹。」</p>
<p><a class="t-linehead" id="t-linehead0264a13"></a>阿颰等五百<a class="t" id="t0264a14"></a>人，欲作沙門，佛言：「各自歸家，善持五戒，<a class="t" id="t0264a15"></a>意志已固，乃可捨家。」</p>
<p><a class="t-linehead" id="t-linehead0264a15"></a>佛說經已，皆大歡<a class="t" id="t0264a16"></a>喜，作禮而去。</p><a class="t" id="t0264a17"></a>
<p class="endsutta"><span class="t-juanname">佛開解梵志阿颰經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
