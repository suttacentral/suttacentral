<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t7">
<article>
<div class="hgroup mirror"><h1 class="mirror-row"><span class="mirror-left latin">T7</span>
<span class="mirror-right">大般涅槃經</span></h1></div>　<a class="t" id="t0191b01"></a><a class="t" id="t0191b02"></a><p class="suttainfo"><span class="t-juanname">大般涅槃經卷上</span><br><a class="t" id="t0191b03"></a><a class="t" id="t0191b04"></a>
<span class="t-byline">東晉平陽沙門釋法顯譯</span></p><a class="t" id="t0191b05"></a>
<p><a class="t-linehead" id="t-linehead0191b05"></a>如是我聞：</p>
<p>一時，佛在毘耶離大林中重閣講<a class="t" id="t0191b06"></a>堂，與大比丘眾千二百五十人俱。爾時，世尊<a class="t" id="t0191b07"></a>而與阿難，於晨朝時，著衣持鉢，入城乞食，<a class="t" id="t0191b08"></a>還歸所止，食竟洗漱，收攝衣鉢，告阿難言：<a class="t" id="t0191b09"></a>「汝可取我尼師壇來，吾今當往遮波羅支提，<a class="t" id="t0191b10"></a>入定思惟。」作此言已，即與阿難，俱往彼處。<a class="t" id="t0191b11"></a>既至彼處，阿難即便敷尼師壇，於是世尊結<a class="t" id="t0191b12"></a>跏趺坐，寂然思惟。阿難爾時去佛不遠，亦於<a class="t" id="t0191b13"></a>別處，端坐入定。</p>
<p><a class="t-linehead" id="t-linehead0191b13"></a>世尊須臾，從定而覺，告阿<a class="t" id="t0191b14"></a>難言：「此毘耶離，優陀延支提、瞿曇支提、菴<a class="t" id="t0191b15"></a>羅支提、多子支提、娑羅支提、遮波羅支<a class="t" id="t0191b16"></a>提，此等支提，甚可愛樂。阿難！四神足人，尚<a class="t" id="t0191b17"></a>能住壽滿於一劫若減一劫，如來今者有大<a class="t" id="t0191b18"></a>神力，豈當不能住壽一劫若減一劫？」爾時，世<a class="t" id="t0191b19"></a>尊既開如是可請之門，以語阿難，阿難默<a class="t" id="t0191b20"></a>然，而不覺知；世尊乃至慇懃三說，阿難茫<a class="t" id="t0191b21"></a>然，猶不解悟，不請如來住壽一劫若減一劫，<a class="t" id="t0191b22"></a>利益世間諸天人民。所以者何？其為魔王所<a class="t" id="t0191b23"></a>迷惑故。爾時，世尊三說此語，猶見阿難心<a class="t" id="t0191b24"></a>不開悟，即便默然。</p><a class="t" id="t0191b25"></a>
<p><a class="t-linehead" id="t-linehead0191b25"></a>爾時，魔王來至佛所，而白佛言：「世尊！今者<a class="t" id="t0191b26"></a>宜般涅槃，善逝！今者宜般涅槃。所以者何？我<a class="t" id="t0191b27"></a>於往昔在尼連禪河側，勸請世尊入般涅槃，<a class="t" id="t0191b28"></a>世尊爾時而見答言：『我四部眾——比丘、比丘尼、<a class="t" id="t0191b29"></a>優婆塞、優婆夷——猶未具足，又未降伏諸餘外<a class="t" id="t0191c01"></a>道，所以未應入般涅槃。』世尊今者四部之眾，<a class="t" id="t0191c02"></a>無不具足，又已降伏諸餘外道，所為之事皆<a class="t" id="t0191c03"></a>悉已畢，今者宜應入般涅槃。」于時，魔王如是<a class="t" id="t0191c04"></a>三請，如來即便答言：「善哉！我於往昔，在尼連<a class="t" id="t0191c05"></a>禪河側，已自許汝，以四部眾未具足故，所<a class="t" id="t0191c06"></a>以至今；今已具足，却後三月當般涅槃。」是<a class="t" id="t0191c07"></a>時，魔王聞佛此語，歡喜踊躍，還歸天宮。</p><a class="t" id="t0191c08"></a>
<p><a class="t-linehead" id="t-linehead0191c08"></a>爾時，世尊即便捨壽，而以神力住命三月。<a class="t" id="t0191c09"></a>是時，大地十八相動，天鼓自鳴，以佛力故空<a class="t" id="t0191c10"></a>中唱言：「如來不久當般涅槃。」諸天人眾，忽<a class="t" id="t0191c11"></a>聞此聲，心大悲憹遍體血現。</p>
<p><a class="t-linehead" id="t-linehead0191c11"></a>是時，世尊即<a class="t" id="t0191c12"></a>於彼處，而說偈言：</p><a class="t" id="t0191c13"></a><blockquote class="gatha">
<p>「一切諸眾生，　　皆隨有生死，<a class="t" id="t0191c14"></a><br>
我今亦生死，　　而不隨於有，<a class="t" id="t0191c15"></a><br>
一切造作行，　　我今欲棄捨。」</p>
</blockquote><a class="t" id="t0191c16"></a>
<p><a class="t-linehead" id="t-linehead0191c16"></a>爾時，世尊說此偈已，默然而住。是時，阿難<a class="t" id="t0191c17"></a>見大地動，心大驚怖，而自念言：「今者何故忽<a class="t" id="t0191c18"></a>有是相？如此之事非為小緣，我今當往諮問<a class="t" id="t0191c19"></a>世尊。」作此念已，即從座起，到於佛前，頭面<a class="t" id="t0191c20"></a>禮足白言：「世尊！我向於彼，別處思惟，忽見<a class="t" id="t0191c21"></a>大地十八相動，又聞空中天鼓之聲，心大怖<a class="t" id="t0191c22"></a>懼，不知此相，是何因緣？」</p>
<p><a class="t-linehead" id="t-linehead0191c22"></a>佛言：「阿難！大地震<a class="t" id="t0191c23"></a>動，有八因緣：一者大地依於水住，又此大<a class="t" id="t0191c24"></a>水依風輪住，又此風輪依虛空住，空中有時<a class="t" id="t0191c25"></a>猛風大起，吹彼風輪，風輪既動，彼水亦動，<a class="t" id="t0191c26"></a>彼水既動，大地乃動；二者比丘、比丘尼、優婆<a class="t" id="t0191c27"></a>塞、優婆夷，有修神通，始成就者，欲自試驗，<a class="t" id="t0191c28"></a>故大地動；三者菩薩在兜率天，將欲來下，降<a class="t" id="t0191c29"></a>神母胎，故大地動；四者菩薩初生，從右脅<a class="t" id="t0192a01"></a>出，故大地動；五者菩薩捨於王宮，出家學<a class="t" id="t0192a02"></a>道，成一切種智，故大地動；六者如來成道，<a class="t" id="t0192a03"></a>始為人天轉妙法輪，故大地動；七者如來捨<a class="t" id="t0192a04"></a>壽，以神通力住命而住，故大地動；八者如<a class="t" id="t0192a05"></a>來般涅槃時，故大地動。阿難！當知地動因緣，<a class="t" id="t0192a06"></a>有此八事。</p>
<p><a class="t-linehead" id="t-linehead0192a06"></a>「阿難！有八部眾，一者剎利、二者<a class="t" id="t0192a07"></a>婆羅門、三者長者居士、四者沙門、五者四天<a class="t" id="t0192a08"></a>王、六者忉利天、七者魔王、八者梵王，此八<a class="t" id="t0192a09"></a>部眾，我觀其根應得度者，隨所現形，而為<a class="t" id="t0192a10"></a>說法，彼亦不知是我所說。阿難！有八勝處，一<a class="t" id="t0192a11"></a>者內有色想外觀色少境界、二者內有色想<a class="t" id="t0192a12"></a>外觀色無量境界、三者內無色想外觀色少<a class="t" id="t0192a13"></a>境界、四者內無色想外觀色無量境界、五者<a class="t" id="t0192a14"></a>觀一切色青、六者觀一切色黃、七者觀一切<a class="t" id="t0192a15"></a>色赤、八者觀一切色白，此是行者上勝之法。<a class="t" id="t0192a16"></a>復次，阿難！有八解脫，一者內有色想外觀色、<a class="t" id="t0192a17"></a>二者內無色想外觀色不淨思惟、三者淨解<a class="t" id="t0192a18"></a>脫、四者空處解脫、五者識處解脫、六者無所<a class="t" id="t0192a19"></a>有處解脫、七者非想非非想處解脫、八者滅<a class="t" id="t0192a20"></a>盡定解脫，此亦復是行者勝法。若能究竟此<a class="t" id="t0192a21"></a>等法者，即於諸法，自在無礙。</p>
<p><a class="t-linehead" id="t-linehead0192a21"></a>「阿難！知不？我<a class="t" id="t0192a22"></a>於往昔，初成道時，度優樓頻螺迦葉，在尼<a class="t" id="t0192a23"></a>連禪河側。爾時，魔王來至我所，而請我言：『世<a class="t" id="t0192a24"></a>尊！今者宜般涅槃。善逝！今者宜般涅槃。何<a class="t" id="t0192a25"></a>以故？所應度者皆悉解脫，今者正是般涅槃<a class="t" id="t0192a26"></a>時。』如是三請，我即答言：『今者未是般涅槃時。<a class="t" id="t0192a27"></a>所以者何？我四部眾未具足故，所應度者皆<a class="t" id="t0192a28"></a>未究竟。諸外道眾，又未降伏。』如是三答，魔<a class="t" id="t0192a29"></a>王聞已，心懷愁憹，即還天宮。向者又來，而<a class="t" id="t0192b01"></a>請我言：『世尊！今者宜般涅槃。善逝！今者宜般<a class="t" id="t0192b02"></a>涅槃。所以者何？我於往昔，在尼連禪河側，<a class="t" id="t0192b03"></a>勸請世尊而般涅槃，世尊爾時即答我言：「我<a class="t" id="t0192b04"></a>四部眾——比丘、比丘尼、優婆塞、優婆夷——猶未<a class="t" id="t0192b05"></a>具足，又未降伏諸餘外道，是以未應入般涅<a class="t" id="t0192b06"></a>槃。」世尊！今者四部之眾，無不具足，又已降<a class="t" id="t0192b07"></a>伏諸餘外道，所為之事皆悉已畢，今者宜應<a class="t" id="t0192b08"></a>入般涅槃。』魔王乃至如是三請，我即答言：<a class="t" id="t0192b09"></a>『我於往昔，在尼連禪河側，已自許汝，以四<a class="t" id="t0192b10"></a>部眾未具足故，所以至今。今已具足，却後<a class="t" id="t0192b11"></a>三月，當般涅槃。』魔王聞我作此語已，歡喜踊<a class="t" id="t0192b12"></a>躍還歸天宮。我既於此受魔請已，即便捨壽，<a class="t" id="t0192b13"></a>住命三月，以是因緣，大地震動。」</p>
<p><a class="t-linehead" id="t-linehead0192b13"></a>爾時，阿難<a class="t" id="t0192b14"></a>聞佛此語，心大悲憹徧體血現，涕泣流淚，<a class="t" id="t0192b15"></a>而白佛言：「唯願世尊！哀愍我等，住壽一劫若<a class="t" id="t0192b16"></a>減一劫，利益世間諸天人民。」如是三請。</p>
<p><a class="t-linehead" id="t-linehead0192b16"></a>爾<a class="t" id="t0192b17"></a>時，世尊告阿難言：「汝今非是請如來時。所<a class="t" id="t0192b18"></a>以者何？我已許魔，却後三月，當般涅槃。汝<a class="t" id="t0192b19"></a>今云何而請住耶？阿難，汝侍我來，頗曾聞我<a class="t" id="t0192b20"></a>說二言不？」</p>
<p><a class="t-linehead" id="t-linehead0192b20"></a>阿難白佛：「實不曾聞天人之師有<a class="t" id="t0192b21"></a>二言也。我於往昔曾聞，世尊為四部眾，而<a class="t" id="t0192b22"></a>說法言，四神足人，則能住壽，滿足一劫若<a class="t" id="t0192b23"></a>減一劫，況復如來，無量神力自在之王！今<a class="t" id="t0192b24"></a>更不能住壽一劫若減一劫，而便捨壽，住命<a class="t" id="t0192b25"></a>三月。唯願世尊！哀愍我等，住壽一劫若減一<a class="t" id="t0192b26"></a>劫。」</p>
<p><a class="t-linehead" id="t-linehead0192b26"></a>爾時，世尊答阿難言：「我今所以便捨壽者，<a class="t" id="t0192b27"></a>正由汝故。所以者何？我前於此向汝說言：『四<a class="t" id="t0192b28"></a>神足人，尚能住壽，滿足一劫若減一劫，如<a class="t" id="t0192b29"></a>來今者有大神力，豈當不能住壽一劫若減<a class="t" id="t0192c01"></a>一劫。』乃至如是慇懃三說，開勸請門，而汝默<a class="t" id="t0192c02"></a>然，曾不請我，住壽一劫若減一劫。是故，我<a class="t" id="t0192c03"></a>今住命三月，汝今云何方請我住！」</p>
<p><a class="t-linehead" id="t-linehead0192c03"></a>爾時，阿難<a class="t" id="t0192c04"></a>聞佛此語，決定知佛入般涅槃，不可勸請，心<a class="t" id="t0192c05"></a>生苦痛，悶絕懊憹，泣涕流連，不能自勝。<a class="t" id="t0192c06"></a>爾時，世尊既見阿難生大苦憹，而以梵音安<a class="t" id="t0192c07"></a>慰之言：「阿難！汝今勿生憂悲，有為之法皆<a class="t" id="t0192c08"></a>悉如是，一切合會無不別離。」</p>
<p><a class="t-linehead" id="t-linehead0192c08"></a>世尊即便而說<a class="t" id="t0192c09"></a>偈言：</p><a class="t" id="t0192c10"></a><blockquote class="gatha">
<p>「一切有為法，　　皆悉歸無常，<a class="t" id="t0192c11"></a><br>
恩愛和合者，　　必歸於別離，<a class="t" id="t0192c12"></a><br>
諸行法如是，　　不應生憂憹。」</p>
</blockquote><a class="t" id="t0192c13"></a>
<p><a class="t-linehead" id="t-linehead0192c13"></a>於是，阿難流淚而言：「天人之師無上大尊，不<a class="t" id="t0192c14"></a>久應當入般涅槃，我今云何而不憂憹？」即<a class="t" id="t0192c15"></a>便拍頭高聲唱言：「嗚呼！苦哉！世間眼滅！眾<a class="t" id="t0192c16"></a>生不久，失於慈父！」</p>
<p><a class="t-linehead" id="t-linehead0192c16"></a>爾時，世尊又告阿難：「汝<a class="t" id="t0192c17"></a>今不應生於憂憹，設住一劫若減一劫，會<a class="t" id="t0192c18"></a>亦當滅，有為之法，性相如是，汝勿於我獨<a class="t" id="t0192c19"></a>生苦也。我今欲還重閣講堂，汝可取我尼師<a class="t" id="t0192c20"></a>壇來。」於是，世尊即與阿難俱，共還歸重閣<a class="t" id="t0192c21"></a>講堂。</p><a class="t" id="t0192c22"></a>
<p><a class="t-linehead" id="t-linehead0192c22"></a>爾時，世尊告阿難言：「汝今可語，此大林中，<a class="t" id="t0192c23"></a>重閣講堂，諸比丘眾，皆悉令往大集講堂。」<a class="t" id="t0192c24"></a>阿難奉勅，即便普語諸比丘眾，世尊皆令往<a class="t" id="t0192c25"></a>大集堂。比丘集已，阿難白佛：「諸比丘眾悉皆<a class="t" id="t0192c26"></a>已集。唯願如來，自知其時。」</p>
<p><a class="t-linehead" id="t-linehead0192c26"></a>爾時，如來從重<a class="t" id="t0192c27"></a>閣講堂，往大集堂，敷座而坐，告諸比丘：「我<a class="t" id="t0192c28"></a>昔為汝所說諸法，常思惟之，誦習勿廢。淨<a class="t" id="t0192c29"></a>修梵行，護持禁戒，福利世間諸天人民。諸比<a class="t" id="t0193a01"></a>丘！我昔為汝說何等法，汝思惟之，勿生懈<a class="t" id="t0193a02"></a>怠。三十七道品法，所謂四念處、四正勤、四<a class="t" id="t0193a03"></a>如意足、五根、五力、七覺支、八聖道分，汝<a class="t" id="t0193a04"></a>應修習精勤思惟，此法能令到解脫處。復次，<a class="t" id="t0193a05"></a>比丘，一切諸法皆悉無常，身命危脆猶如驚<a class="t" id="t0193a06"></a>電，汝等不應生於放逸。汝等當知，如來不<a class="t" id="t0193a07"></a>久，却後三月，當般涅槃。」</p>
<p><a class="t-linehead" id="t-linehead0193a07"></a>爾時，世尊即說偈<a class="t" id="t0193a08"></a>言：</p><a class="t" id="t0193a09"></a><blockquote class="gatha">
<p>「我欲棄捐此，　　朽故之老身，<a class="t" id="t0193a10"></a><br>
今已捨於壽，　　住命留三月。<a class="t" id="t0193a11"></a><br>
所應化度者，　　皆悉已畢竟，<a class="t" id="t0193a12"></a><br>
是故我不久，　　當入般涅槃。<a class="t" id="t0193a13"></a><br>
我所說諸法，　　則是汝等師，<a class="t" id="t0193a14"></a><br>
頂戴加守護，　　修習勿廢忘，<a class="t" id="t0193a15"></a><br>
汝等勤精進，　　如我在無異。<a class="t" id="t0193a16"></a><br>
生死甚危脆，　　身命悉無常，<a class="t" id="t0193a17"></a><br>
常求於解脫，　　勿造放逸行。<a class="t" id="t0193a18"></a><br>
正念清淨觀，　　善護持禁戒，<a class="t" id="t0193a19"></a><br>
定意端思惟，　　攝情於外境。<a class="t" id="t0193a20"></a><br>
若能如此者，　　是則護正法，<a class="t" id="t0193a21"></a><br>
自到解脫處，　　利益諸天人。」</p>
</blockquote><a class="t" id="t0193a22"></a>
<p><a class="t-linehead" id="t-linehead0193a22"></a>爾時，諸比丘聞佛此語，心大苦痛，涕泣交<a class="t" id="t0193a23"></a>流，遍體血現，迷悶懊憹，而白佛言：「世尊！<a class="t" id="t0193a24"></a>唯願住壽！勿般涅槃！利益眾生，增長人天。<a class="t" id="t0193a25"></a>唯願住壽！勿般涅槃！開諸眾生智慧之眼。<a class="t" id="t0193a26"></a>一切眾生墮於黑暗，唯願如來，為作明照！<a class="t" id="t0193a27"></a>一切眾生皆悉漂沒生死大海，唯願如來，為<a class="t" id="t0193a28"></a>作舟航！」舉手拍頭，搥胸大叫：「嗚呼！苦哉！如<a class="t" id="t0193a29"></a>來不久當般涅槃，一切眾生，何所歸依？」</p>
<p><a class="t-linehead" id="t-linehead0193a29"></a>爾時，<a class="t" id="t0193b01"></a>世尊告諸比丘：「一切諸法，皆悉無常，恩愛<a class="t" id="t0193b02"></a>合會，無不別離。汝等不應請我住世。何以<a class="t" id="t0193b03"></a>故？今者非是勸請我時，向為汝等略說法<a class="t" id="t0193b04"></a>要，當善奉持如我無異。」日既晚暮，世尊即<a class="t" id="t0193b05"></a>與阿難俱共還歸重閣講堂。</p>
<p><a class="t-linehead" id="t-linehead0193b05"></a>爾時，世尊既至<a class="t" id="t0193b06"></a>明旦著衣持鉢，而與阿難入城乞食；既得食<a class="t" id="t0193b07"></a>已，即便還歸重閣講堂，食訖澡漱，與諸比丘，<a class="t" id="t0193b08"></a>往乾荼村。路經毘耶離城，世尊迴顧，向城而<a class="t" id="t0193b09"></a>笑。阿難即便頭頂禮足，而問佛言：「無上大<a class="t" id="t0193b10"></a>尊！非無因緣而妄笑也。」佛即答言：「阿難！我<a class="t" id="t0193b11"></a>今所以向城笑者，正為最後見此城故。」</p>
<p><a class="t-linehead" id="t-linehead0193b11"></a>當於<a class="t" id="t0193b12"></a>如來說此言時，虛空之中，無雲而雨。於是阿<a class="t" id="t0193b13"></a>難復白佛言：「世尊！甚為奇特！虛空清淨，無<a class="t" id="t0193b14"></a>有氣翳，忽然而降如此密雨。」佛告阿難：「汝<a class="t" id="t0193b15"></a>知之不？虛空諸天，聞我說言最後見於毘耶<a class="t" id="t0193b16"></a>離城，心大懊憹，悲感涕泣，此是天淚，非<a class="t" id="t0193b17"></a>為雨也。」</p>
<p><a class="t-linehead" id="t-linehead0193b17"></a>爾時，阿難及諸比丘，聞佛此語，心<a class="t" id="t0193b18"></a>復悲憹，悶絕躃地，而白佛言：「今者天人，<a class="t" id="t0193b19"></a>極大苦痛，世尊云何而欲委捨般涅槃耶？」爾<a class="t" id="t0193b20"></a>時，如來即以梵音而安慰之：「汝等不應生<a class="t" id="t0193b21"></a>於憂苦。」諸比丘言：「世尊今者，最後見於毘耶<a class="t" id="t0193b22"></a>離城，不久便當入般涅槃，我等云何而不憂<a class="t" id="t0193b23"></a>苦！」如是展轉，人人相告，乃至聲徹諸離車<a class="t" id="t0193b24"></a>等。</p>
<p><a class="t-linehead" id="t-linehead0193b24"></a>時，諸離車，聞此語已，心懷悲憹，遍體<a class="t" id="t0193b25"></a>血現，舉手拍頭，搥胷大叫：「嗚呼！苦哉！世間<a class="t" id="t0193b26"></a>眼滅，眾生於今無所歸依。」互相語言：「我等<a class="t" id="t0193b27"></a>今者，應往佛所勸請世尊，住毘耶離，住壽<a class="t" id="t0193b28"></a>一劫若減一劫，利益世間諸天人民。」即便嚴<a class="t" id="t0193b29"></a>駕疾往佛所，既出城門遙覩如來，又見阿難<a class="t" id="t0193c01"></a>及諸比丘，涕泣流連，悶絕懊憹，諸離車等，<a class="t" id="t0193c02"></a>倍增悲慟，前詣佛所，頭面禮足，而白佛言：<a class="t" id="t0193c03"></a>「世尊今者欲般涅槃，一切眾生，失智慧眼，<a class="t" id="t0193c04"></a>方當在於黑暗之中，云何能見所應行處？唯<a class="t" id="t0193c05"></a>願世尊，住壽一劫若減一劫。」如是三請。佛<a class="t" id="t0193c06"></a>即答言：「有為之法，皆悉無常，設住一劫若<a class="t" id="t0193c07"></a>減一劫，亦歸無常。」</p>
<p><a class="t-linehead" id="t-linehead0193c07"></a>爾時，如來即說偈言：</p><a class="t" id="t0193c08"></a><blockquote class="gatha">
<p>「須彌雖高廣，　　終歸於消磨，<a class="t" id="t0193c09"></a><br>
大海雖淵曠，　　會亦還枯竭。<a class="t" id="t0193c10"></a><br>
日月雖明朗，　　不久則西沒，<a class="t" id="t0193c11"></a><br>
大地雖堅固，　　能負荷一切。<a class="t" id="t0193c12"></a><br>
劫盡業火然，　　亦復歸無常，<a class="t" id="t0193c13"></a><br>
恩愛合會者，　　必歸於別離。<a class="t" id="t0193c14"></a><br>
過去諸如來，　　金剛不壞身，<a class="t" id="t0193c15"></a><br>
亦為無常遷，　　今我豈獨異。<a class="t" id="t0193c16"></a><br>
諸佛法如是，　　汝等不應請，<a class="t" id="t0193c17"></a><br>
勿偏於我上，　　而更生憂惱。」</p>
</blockquote><a class="t" id="t0193c18"></a>
<p><a class="t-linehead" id="t-linehead0193c18"></a>爾時，世尊說此偈已，告諸離車：「汝等可止<a class="t" id="t0193c19"></a>啼泣之情，諦聽如來最後所說。」諸離車言：<a class="t" id="t0193c20"></a>「善哉！世尊！願樂欲聞。」於是如來，敷尼師壇，<a class="t" id="t0193c21"></a>結跏趺坐，諸比丘眾，及以離車，強自抑忍，<a class="t" id="t0193c22"></a>各坐一面。</p>
<p><a class="t-linehead" id="t-linehead0193c22"></a>爾時，世尊告離車言：「汝等當知，<a class="t" id="t0193c23"></a>有七種法，日就增進，而不減損。一者歡悅<a class="t" id="t0193c24"></a>和同，無相違逆；二者共相曉悟，講論善業；<a class="t" id="t0193c25"></a>三者護持禁戒，及持禮儀；四者恭敬父母及<a class="t" id="t0193c26"></a>餘尊長；五者親戚和睦，各相承順；六者國<a class="t" id="t0193c27"></a>內支提，修理供養；七者奉持佛法，親敬比<a class="t" id="t0193c28"></a>丘及比丘尼，愛護優婆塞及優婆夷。如是七<a class="t" id="t0193c29"></a>法，若受行者，令人威德日就增進，國土熾<a class="t" id="t0194a01"></a>盛，人民豐樂。汝等從今至盡形壽，當奉持<a class="t" id="t0194a02"></a>之，無得懈怠。」時諸離車，即白佛言：「我等若<a class="t" id="t0194a03"></a>於此七法中，修行一事，尚能令我威德增進，<a class="t" id="t0194a04"></a>況復具足修行七法！善哉！世尊！我等今者，<a class="t" id="t0194a05"></a>便得福利，當盡形壽奉持不忘。」</p>
<p><a class="t-linehead" id="t-linehead0194a05"></a>爾時，世尊<a class="t" id="t0194a06"></a>告諸比丘：「汝等從今亦當修習七法之行。一<a class="t" id="t0194a07"></a>者歡悅和諧猶如水乳；二者常共集會講論<a class="t" id="t0194a08"></a>經法；三者護持禁戒，不生犯想；四者恭敬<a class="t" id="t0194a09"></a>於師及以上座；五者料理愛敬，阿練比丘；六<a class="t" id="t0194a10"></a>者勸化檀越，修營三寶所止住處；七者勤加<a class="t" id="t0194a11"></a>精進，守護佛法。汝等當知，若有比丘行此<a class="t" id="t0194a12"></a>七法，功德智慧，日就增進。</p>
<p><a class="t-linehead" id="t-linehead0194a12"></a>「復次，比丘！更有<a class="t" id="t0194a13"></a>七法，汝等當修。一者不如白衣營資生業；二<a class="t" id="t0194a14"></a>者不作戱論調謔之言；三者不樂睡眠廢於<a class="t" id="t0194a15"></a>精勤；四者不論世間無益之事；五者遠惡知<a class="t" id="t0194a16"></a>識，近於善友；六者正念，不生邪想；七者<a class="t" id="t0194a17"></a>若於佛法有所得者，更求勝進。汝等若能<a class="t" id="t0194a18"></a>行此七法，功德智慧日就增長。</p>
<p><a class="t-linehead" id="t-linehead0194a18"></a>「復次，比丘！更<a class="t" id="t0194a19"></a>有七法汝等當行。一者於佛法僧，生堅固<a class="t" id="t0194a20"></a>信；二者有慚；三者有愧；四者心常樂於多<a class="t" id="t0194a21"></a>聞；五者心不輕躁；六者樂聞經義；七者<a class="t" id="t0194a22"></a>樂修智慧。汝等若能修此七法，功德智慧日<a class="t" id="t0194a23"></a>就增長。</p>
<p><a class="t-linehead" id="t-linehead0194a23"></a>「復次，比丘！更有七覺意法，汝等當<a class="t" id="t0194a24"></a>行。一者擇法、二者精進、三者喜、四者念、五<a class="t" id="t0194a25"></a>者定、六者猗、七者捨，汝等若能行此七法，<a class="t" id="t0194a26"></a>功德智慧日就增長。</p>
<p><a class="t-linehead" id="t-linehead0194a26"></a>「復次，比丘！更有七法。<a class="t" id="t0194a27"></a>一者觀於無常、二者觀於無我、三者觀於不<a class="t" id="t0194a28"></a>淨、四者觀苦、五者不樂世間、六者不著五<a class="t" id="t0194a29"></a>欲、七者勤修寂滅，汝等若能行此七法，功<a class="t" id="t0194b01"></a>德智慧日就增長。</p>
<p><a class="t-linehead" id="t-linehead0194b01"></a>「復次，比丘！更有七法，汝等<a class="t" id="t0194b02"></a>當行。一者身常行慈；二者口常行慈；三者意<a class="t" id="t0194b03"></a>常行慈；四者若有檀越種種布施，平等分與<a class="t" id="t0194b04"></a>無使有偏；五者於深妙法，樂說不厭；六者<a class="t" id="t0194b05"></a>不以世間典籍而教於人；七者見非同學，不<a class="t" id="t0194b06"></a>生憎嫉。汝等若能修此七法，功德智慧日就<a class="t" id="t0194b07"></a>增長。</p>
<p><a class="t-linehead" id="t-linehead0194b07"></a>「復次，比丘！更有七法，汝等當行。一<a class="t" id="t0194b08"></a>者於九部法，善能分別；二者善解其義；三<a class="t" id="t0194b09"></a>者行道誦習，皆得其時；四者行住坐臥，善<a class="t" id="t0194b10"></a>得儀中；五者為人說法，並自量忖，以其所<a class="t" id="t0194b11"></a>長，而以教人；六者若婆羅門、剎利、長者居<a class="t" id="t0194b12"></a>士，來欲聽法，當善籌量，隨根為說；七者善<a class="t" id="t0194b13"></a>別愚智。汝等若能行此七法，功德智慧日就<a class="t" id="t0194b14"></a>增長，則能守護我之正法。」</p><a class="t" id="t0194b15"></a>
<p><a class="t-linehead" id="t-linehead0194b15"></a>爾時，國中諸離車妻，聞佛不久當般涅槃，<a class="t" id="t0194b16"></a>今者最後見毘耶離，心大懊憹，悲泣流連，<a class="t" id="t0194b17"></a>各與五百眷屬，各辦五百乘車，載供養具，<a class="t" id="t0194b18"></a>種種莊嚴，車牛白者，懸素幡蓋，如是玄黃，<a class="t" id="t0194b19"></a>各隨牛色，次第出城，往至佛所。爾時，世尊<a class="t" id="t0194b20"></a>遙見彼來，告諸比丘：「汝等見此諸離車妻，<a class="t" id="t0194b21"></a>前後導從，極嚴麗不？」比丘答言：「唯然見之。」<a class="t" id="t0194b22"></a>佛告比丘：「此毘耶離離車長者，及以其妻，<a class="t" id="t0194b23"></a>出入之儀，甚為光飾，與忉利天，等無異也。」</p><a class="t" id="t0194b24"></a>
<p><a class="t-linehead" id="t-linehead0194b24"></a>時，離車妻既到佛所，頭面禮足，悲泣流連，<a class="t" id="t0194b25"></a>不能自勝，以諸供具，而供養佛白言：「世尊！<a class="t" id="t0194b26"></a>唯願住壽教化眾生。世尊今若般涅槃者，<a class="t" id="t0194b27"></a>我等盲瞑，永無開悟。受生薄福，為此女身，<a class="t" id="t0194b28"></a>恒有限礙，不得自在，無緣而數親近世尊。<a class="t" id="t0194b29"></a>世尊便欲般涅槃者，我等善根日就減損。」</p>
<p><a class="t-linehead" id="t-linehead0194b29"></a>爾<a class="t" id="t0194c01"></a>時如來而答之言：「汝等從今至盡形壽，精勤<a class="t" id="t0194c02"></a>持戒，如人護眼，意念端直，勿生諂嫉，此便<a class="t" id="t0194c03"></a>即是，常得見我。」諸離車妻，聞佛此語，倍增<a class="t" id="t0194c04"></a>悲絕，不能自勝，却坐一面。</p><a class="t" id="t0194c05"></a>
<p><a class="t-linehead" id="t-linehead0194c05"></a>爾時，菴婆羅女，顏容端正世界第一。聞佛不<a class="t" id="t0194c06"></a>久當般涅槃，最後見於毘耶離城，心懷悲懊，<a class="t" id="t0194c07"></a>涕泣交流，即與五百眷屬，嚴五百乘車，次<a class="t" id="t0194c08"></a>第出城，往詣佛所。爾時，世尊！遙見彼來，告<a class="t" id="t0194c09"></a>諸比丘：「菴婆羅女今來詣我，形貌殊絕，舉<a class="t" id="t0194c10"></a>世無雙，汝等皆當端心正念，勿生著意。比<a class="t" id="t0194c11"></a>丘！當觀此身，有諸不淨，肝、膽、腸、胃、心、肺、脾腎、<a class="t" id="t0194c12"></a>屎、尿、膿血，充滿其中。八萬戶虫，居在其內。<a class="t" id="t0194c13"></a>髮毛爪齒，薄皮覆肉，九孔常流，無一可樂。<a class="t" id="t0194c14"></a>又復此身，根本始生，由於不淨。此身所可<a class="t" id="t0194c15"></a>往來之處，皆悉能令不淨流溢，雖復飾以雕<a class="t" id="t0194c16"></a>綵，熏以名香，譬如寶瓶中藏臭穢。又其死<a class="t" id="t0194c17"></a>時，膖脹腐爛，節節支解，身中有虫，而還<a class="t" id="t0194c18"></a>食之，又為虎狼鵄梟鵰鷲之所吞噬。世人愚<a class="t" id="t0194c19"></a>癡，不能正觀，戀著恩愛，保之至死，橫於其中<a class="t" id="t0194c20"></a>而生貪欲；何有智者，而樂此耶？」</p>
<p><a class="t-linehead" id="t-linehead0194c20"></a>爾時，世尊<a class="t" id="t0194c21"></a>即說偈言：</p><a class="t" id="t0194c22"></a><blockquote class="gatha">
<p>「雖復佩瓔珞，　　香華自嚴飾，<a class="t" id="t0194c23"></a><br>
屎尿及唾洟，　　不淨藏其內。<a class="t" id="t0194c24"></a><br>
眾生保惜之，　　迷惑不覺悟，<a class="t" id="t0194c25"></a><br>
猶如灰覆火，　　愚人蹈其上；<a class="t" id="t0194c26"></a><br>
智者當遠離，　　勿生染著心。」</p>
</blockquote><a class="t" id="t0194c27"></a>
<p><a class="t-linehead" id="t-linehead0194c27"></a>爾時，菴婆羅女到於佛前，頭面禮足，以諸<a class="t" id="t0194c28"></a>供具，而供養佛，銜淚嗚咽，而白佛言：「唯願<a class="t" id="t0194c29"></a>世尊！住壽住世，不般涅槃，利益世間諸天<a class="t" id="t0195a01"></a>人民！世尊若定般涅槃者，一切眾生，無復獎<a class="t" id="t0195a02"></a>道，猶如嬰兒失於慈母。」</p>
<p><a class="t-linehead" id="t-linehead0195a02"></a>爾時，世尊而告之<a class="t" id="t0195a03"></a>言：「一切諸行，性相如是，汝今不應生於悲<a class="t" id="t0195a04"></a>憹。」世尊即便普為來眾而說法言：「汝等從今<a class="t" id="t0195a05"></a>護持禁戒，勿得虧犯。破戒之人，天龍鬼神，<a class="t" id="t0195a06"></a>所共憎厭！惡聲流布，人不憙見，若在眾中，<a class="t" id="t0195a07"></a>獨無威德。諸善鬼神，不復守護。臨命終時，<a class="t" id="t0195a08"></a>心識怖懼，設有微善，悉不憶念，死即隨業<a class="t" id="t0195a09"></a>受地獄苦，經歷劫數，然後得出，復受餓鬼<a class="t" id="t0195a10"></a>畜生之身，如是轉轉無解脫期。比丘持戒<a class="t" id="t0195a11"></a>之人，天龍鬼神，所共恭敬。美聲流布，聞徹<a class="t" id="t0195a12"></a>世間。處大眾中，威德明盛。諸善鬼神，常隨<a class="t" id="t0195a13"></a>守護。臨命終時，正念分明，死即生於清淨<a class="t" id="t0195a14"></a>之處。」當於如來說此法時，六萬八千那由他<a class="t" id="t0195a15"></a>天人八部，遠塵離垢，得法眼淨。六十比丘，漏<a class="t" id="t0195a16"></a>盡意解，成阿羅漢。</p>
<p><a class="t-linehead" id="t-linehead0195a16"></a>爾時，世尊告諸離車及<a class="t" id="t0195a17"></a>與其妻，并菴婆羅女：「我今欲進乾荼村中，<a class="t" id="t0195a18"></a>汝等可各還歸所止。當知，諸行皆悉無常，但<a class="t" id="t0195a19"></a>當修行我所說法，勿如嬰兒涕泣悲憹。」世<a class="t" id="t0195a20"></a>尊即便從座而起。</p>
<p><a class="t-linehead" id="t-linehead0195a20"></a>時，諸離車及與其妻、菴婆<a class="t" id="t0195a21"></a>羅女，聞佛此言，搥胸拍頭，號咷大叫，緣路隨<a class="t" id="t0195a22"></a>佛不肯旋返。世尊既見戀慕情深，非是言辭<a class="t" id="t0195a23"></a>所可安慰，即以神力，化作河水，涯岸深絕，波<a class="t" id="t0195a24"></a>流迅疾。時，諸離車及以眷屬、菴婆羅女，既<a class="t" id="t0195a25"></a>見如來與比丘眾，在彼河岸，倍增悲慟，<a class="t" id="t0195a26"></a>悶絕躃地，而以微聲，共相謂言：「是處那忽<a class="t" id="t0195a27"></a>有此大河，而復乃爾波湍驚急？當是如來見<a class="t" id="t0195a28"></a>於我等隨從不捨，而故作此，絕行道耳！」時，<a class="t" id="t0195a29"></a>諸離車及以其妻、菴婆羅女，既不得度，心<a class="t" id="t0195b01"></a>倍踊躍，俛仰哽咽，絕望乃還。</p>
<p><a class="t-linehead" id="t-linehead0195b01"></a>爾時，如來至<a class="t" id="t0195b02"></a>乾荼村北林中住，告諸比丘：「汝等當知，有<a class="t" id="t0195b03"></a>四種法：一戒、二定、三慧、四解脫，若不聞<a class="t" id="t0195b04"></a>知此四法者，斯人長夜在生死海。我於往<a class="t" id="t0195b05"></a>昔，若不聞知此四法者，不能疾得阿耨多羅<a class="t" id="t0195b06"></a>三藐三菩提。」</p>
<p><a class="t-linehead" id="t-linehead0195b06"></a>於是世尊即說偈曰：</p><a class="t" id="t0195b07"></a><blockquote class="gatha">
<p>「戒定慧解脫，　　我若不久聞，<a class="t" id="t0195b08"></a><br>
不能疾得證，　　無上正真道。<a class="t" id="t0195b09"></a><br>
汝等宜精進，　　修習此四法，<a class="t" id="t0195b10"></a><br>
能斷生死苦，　　天人上福田。」</p>
</blockquote><a class="t" id="t0195b11"></a>
<p><a class="t-linehead" id="t-linehead0195b11"></a>爾時，世尊說此偈已，為諸比丘，分別廣說此<a class="t" id="t0195b12"></a>四法義。當於如來說此法時，千二百比丘，<a class="t" id="t0195b13"></a>即於諸法，漏盡意解，成阿羅漢。</p><a class="t" id="t0195b14"></a>
<p><a class="t-linehead" id="t-linehead0195b14"></a>爾時，世尊與諸比丘，即從座起，趣於象村、菴<a class="t" id="t0195b15"></a>婆羅村、閻浮村乃至到於善伽城。到彼城已，<a class="t" id="t0195b16"></a>與諸比丘，前後圍<span class="corr" title="[遶&gt;繞] cf.【麗】">繞</span>，在一處坐。於是，世尊<a class="t" id="t0195b17"></a>告諸比丘：「有四聖諦，當勤觀察。一者苦諦、二<a class="t" id="t0195b18"></a>者集諦、三者滅諦、四者道諦。比丘，苦諦者，<a class="t" id="t0195b19"></a>所謂八苦：一生苦、二老苦、三病苦、四死苦、<a class="t" id="t0195b20"></a>五所求不得苦、六怨憎會苦、七愛別離苦、<a class="t" id="t0195b21"></a>八五受陰苦。汝等當知，此八種苦，及有漏<a class="t" id="t0195b22"></a>法，以逼迫故，諦實是苦。集諦者，無明及愛，<a class="t" id="t0195b23"></a>能為八苦而作因本。當知此集，諦是苦因。滅<a class="t" id="t0195b24"></a>諦者，無明、愛滅，絕於苦因。當知此滅，諦實是<a class="t" id="t0195b25"></a>滅。道諦者，八正道：一正見、二正念、三正<a class="t" id="t0195b26"></a>思惟、四正業、五正精進、六正語、七正命、<a class="t" id="t0195b27"></a>八正定。此八法者，諦是聖道。若人精勤，觀<a class="t" id="t0195b28"></a>此四法，速離生死，到解脫處。汝等比丘，若<a class="t" id="t0195b29"></a>於此法，已究竟者，亦當精勤為他解說。我<a class="t" id="t0195c01"></a>若滅後，汝等亦應勤思修習。」當於如來說此<a class="t" id="t0195c02"></a>法時，五百比丘，漏盡意解，成阿羅漢。虛空<a class="t" id="t0195c03"></a>諸天，其數四萬，於諸法中，遠塵離垢，得法<a class="t" id="t0195c04"></a>眼淨。</p><a class="t" id="t0195c05"></a>
<p><a class="t-linehead" id="t-linehead0195c05"></a>爾時，世尊告諸比丘：「有四決定說。一者若<a class="t" id="t0195c06"></a>有比丘，樂欲說法，作如是言：『我親從佛聞<a class="t" id="t0195c07"></a>如是法，善解其義，受持讀誦，極自通利。』汝<a class="t" id="t0195c08"></a>等宜應請之令說，應隨所聞善自思惟，為修<a class="t" id="t0195c09"></a>多羅，為是毘尼、法相之中，有此法<span class="corr" title="[者&gt;耶] cf.【麗】">耶</span>？若修<a class="t" id="t0195c10"></a>多羅及以毘尼法相之中，有此法者，宜應受<a class="t" id="t0195c11"></a>持，稱讚善哉。若修多羅及以毘尼法相之<a class="t" id="t0195c12"></a>中，無此法者，不應受持，亦勿稱讚，當知此<a class="t" id="t0195c13"></a>法，非我所說。二者若有比丘，樂欲說法，作<a class="t" id="t0195c14"></a>如是言：『我於某處比丘僧眾，聞如是法，善<a class="t" id="t0195c15"></a>解其義，受持讀誦，極自通利。』汝等宜應請<a class="t" id="t0195c16"></a>之令說，隨所聞法善自思惟，為修多羅、為<a class="t" id="t0195c17"></a>是毘尼、為是法相，有此法耶？若修多羅，及<a class="t" id="t0195c18"></a>以毘尼、法相之中，有此法者，宜應受持，稱<a class="t" id="t0195c19"></a>讚善哉。若修多羅及以毘尼、法相之中，無<a class="t" id="t0195c20"></a>此法者，不應受持，亦勿稱讚。當知此法非<a class="t" id="t0195c21"></a>我所說，亦復非彼比丘眾說。三者若有比<a class="t" id="t0195c22"></a>丘樂欲說法，作如是言：『我親從彼某僧伽<a class="t" id="t0195c23"></a>藍某阿練若住處，眾多上座比丘，悉皆多<a class="t" id="t0195c24"></a>聞，聰明智慧，聞如是法，善解其義，受持讀<a class="t" id="t0195c25"></a>誦，極自通利。』汝等宜應請之令說，應隨所<a class="t" id="t0195c26"></a>聞，善思惟之，為修多羅、為是毘尼、為是法<a class="t" id="t0195c27"></a>相中有此法耶？若修多羅，及以毘尼、法相<a class="t" id="t0195c28"></a>之中，有此法者，宜應受持，稱讚善哉。若修多<a class="t" id="t0195c29"></a>羅及以毘尼、法相之中，無此法者，不應受持，<a class="t" id="t0196a01"></a>亦勿稱讚。當知此法，非我所說。四者若有<a class="t" id="t0196a02"></a>比丘，樂欲說法，作如是言：『我親從某僧伽<a class="t" id="t0196a03"></a>藍某阿練若住處，有一上座比丘，智慧多聞，<a class="t" id="t0196a04"></a>聞如是法，善解其義，受持讀誦，極自通利。』汝<a class="t" id="t0196a05"></a>等宜應請之令說，應隨所聞，善思惟之，為<a class="t" id="t0196a06"></a>修多羅、為是毘尼、為法相中有此法耶？若<a class="t" id="t0196a07"></a>修多羅及以毘尼、法相之中，有此法者，宜<a class="t" id="t0196a08"></a>應受持，稱讚善哉。若修多羅及以毘尼、法<a class="t" id="t0196a09"></a>相之中，無此法者，不應受持，亦勿稱讚。當<a class="t" id="t0196a10"></a>知此法，非我所說，汝等宜應善分別此四<a class="t" id="t0196a11"></a>決定說，又亦以此分別說法，傳授餘人。設我<a class="t" id="t0196a12"></a>在世，及般涅槃，虛偽真實，以此知之。」時，諸<a class="t" id="t0196a13"></a>比丘而白佛言：「善哉！世尊！我等從今當能分<a class="t" id="t0196a14"></a>別佛說魔說。」</p><a class="t" id="t0196a15"></a>
<p><a class="t-linehead" id="t-linehead0196a15"></a>爾時，世尊與諸比丘，從座而起，趣鳩娑村。<a class="t" id="t0196a16"></a>到彼村已，與比丘眾，前後圍繞，坐一樹下。<a class="t" id="t0196a17"></a>時彼村中，諸婆羅門、長者居士，聞佛至已，<a class="t" id="t0196a18"></a>皆悉馳競，來詣佛所，頭面禮足，却坐一面，<a class="t" id="t0196a19"></a>而白佛言：「世尊！今者與諸比丘，故來此村，別<a class="t" id="t0196a20"></a>有餘趣？」於是，如來即答之言：「我却後三月，<a class="t" id="t0196a21"></a>當般涅槃，從毘耶離城，遍歷村邑，次第<a class="t" id="t0196a22"></a>到此。」爾時，諸人，聞佛此語，悲泣懊憹，悶<a class="t" id="t0196a23"></a>絕躃地，舉手拍頭，搥胸大叫，唱如是言：「嗚<a class="t" id="t0196a24"></a>呼！苦哉！世間眼滅，我等不久，失所歸導。」垂<a class="t" id="t0196a25"></a>涕白言：「唯願世尊！住壽一劫，若減一劫。」爾<a class="t" id="t0196a26"></a>時，世尊而答之言：「汝等不應生此悲憹，所<a class="t" id="t0196a27"></a>以者何？有為之法，性相如是。汝等可捨憂<a class="t" id="t0196a28"></a>憹之情，靜心聽我最後所說。」於是諸人，強<a class="t" id="t0196a29"></a>自抑忍，低頭默聽。</p>
<p><a class="t-linehead" id="t-linehead0196a29"></a>時，彼座中有一婆羅門，<a class="t" id="t0196b01"></a>名弗波育帝，聰明智慧博聞強記。爾時如<a class="t" id="t0196b02"></a>來，即告之言：「汝等當知，在家之人，有四種<a class="t" id="t0196b03"></a>法，宜應修習。一者恭敬父母，盡心孝養；二者<a class="t" id="t0196b04"></a>恒以善法，訓導妻子；三者愍念僮僕，知其有<a class="t" id="t0196b05"></a>無；四者近善知識，遠離惡人。汝等若恒行<a class="t" id="t0196b06"></a>此四法，現世為人之所愛敬，將來所生，常<a class="t" id="t0196b07"></a>在善處。復次，弗波育帝，在家之人，有四樂<a class="t" id="t0196b08"></a>法。一者不負他財，無慚愧色；二者極大<a class="t" id="t0196b09"></a>巨富，自惜不用，父母、妻子、親戚、眷屬皆不<a class="t" id="t0196b10"></a>給與，又不供養沙門婆羅門；三者極大巨富，<a class="t" id="t0196b11"></a>身著麗服，口恣上味，供養父母，親戚眷屬<a class="t" id="t0196b12"></a>皆悉給與，奉事沙門及婆羅門；四者身、口、意<a class="t" id="t0196b13"></a>業，竝不為惡，聰明智慧，樂欲多聞。汝等當<a class="t" id="t0196b14"></a>知，在家之人，雖復有此四種之樂，而不負他<a class="t" id="t0196b15"></a>債及以慳貪，此法名為最下之樂；好行布施，<a class="t" id="t0196b16"></a>名為中樂；身、口、意業不造於惡，聰明智慧，<a class="t" id="t0196b17"></a>樂於多聞，此法名為上勝之樂。」</p>
<p><a class="t-linehead" id="t-linehead0196b17"></a>爾時，如來<a class="t" id="t0196b18"></a>而說偈言：</p><a class="t" id="t0196b19"></a><blockquote class="gatha">
<p>「不負債及慳，　　斯名為下樂，<a class="t" id="t0196b20"></a><br>
有財行布施，　　此名為中樂。<a class="t" id="t0196b21"></a><br>
身口意業淨，　　智慧樂多聞，<a class="t" id="t0196b22"></a><br>
此則為上樂，　　慧者之所行。<a class="t" id="t0196b23"></a><br>
汝等從今日，　　乃至盡形壽，<a class="t" id="t0196b24"></a><br>
長幼互相教，　　行此中上法。」</p>
</blockquote><a class="t" id="t0196b25"></a>
<p class="endsutta"><span class="t-juanname">大般涅槃經卷上</span></p>　<a class="t" id="t0196b26"></a><a class="t" id="t0196b27"></a>
<p class="suttainfo"><span class="t-juanname">大般涅槃經卷中</span><br><a class="t" id="t0196b28"></a>
<span class="t-byline">東晉平陽沙門釋法顯譯</span></p><a class="t" id="t0196b29"></a>
<p><a class="t-linehead" id="t-linehead0196b29"></a>爾時，弗波育帝等而白佛言：「世尊！我等從今<a class="t" id="t0196c01"></a>以中上法，互相開導。」於是，弗波育帝等五百<a class="t" id="t0196c02"></a>人，即於佛前，受三歸依并及五戒。弗波育帝<a class="t" id="t0196c03"></a>等，重白佛言：「唯願世尊及比丘僧，明受我<a class="t" id="t0196c04"></a>供。」于時，如來，默然許之。弗波育帝等，知佛許<a class="t" id="t0196c05"></a>已，即從座起，與其來眾，禮佛而退。還到其<a class="t" id="t0196c06"></a>舍，通夕辦好香美飲食，既至明日，食時將<a class="t" id="t0196c07"></a>到，遣信白言：「唯願世尊！自知其時。」於是，如<a class="t" id="t0196c08"></a>來與比丘僧，前後圍繞，往詣其舍，次第而<a class="t" id="t0196c09"></a>坐。弗波育帝，見佛及僧悉安坐已，便起行<a class="t" id="t0196c10"></a>水，手自斟酌，諸美飲食。餘婆羅門長者居<a class="t" id="t0196c11"></a>士，有五百人，各賷美饌，亦在其舍，共供養<a class="t" id="t0196c12"></a>佛。</p>
<p><a class="t-linehead" id="t-linehead0196c12"></a>時，諸比丘當於食上，有不善攝身威儀<a class="t" id="t0196c13"></a>者，諸婆羅門長者居士，既見之已，心不歡喜。<a class="t" id="t0196c14"></a>爾時，世尊知眾人心，而普告言：「汝等當知，如<a class="t" id="t0196c15"></a>來正法，深曠如海，不可測量，又復大海，有諸<a class="t" id="t0196c16"></a>眾生，身體極大，長萬六千踰闍那、或復身長<a class="t" id="t0196c17"></a>八千踰闍那、或復身長四千踰闍那、或復身<a class="t" id="t0196c18"></a>長千踰闍那、或復身長一寸半寸，乃至極微，<a class="t" id="t0196c19"></a>如來法海，亦復如是。其中或有得阿羅漢，具<a class="t" id="t0196c20"></a>足三明及以六通，有大威德福天人者；其中<a class="t" id="t0196c21"></a>亦有得阿那含者、斯陀含者、須陀洹者，亦復<a class="t" id="t0196c22"></a>有得四果向者，乃至亦有凡夫之人未得法<a class="t" id="t0196c23"></a>利者；是故汝勿於法海中而生礙心。」</p>
<p><a class="t-linehead" id="t-linehead0196c23"></a>於是世<a class="t" id="t0196c24"></a>尊而說偈言：</p><a class="t" id="t0196c25"></a><blockquote class="gatha">
<p>「一切眾川流，　　皆悉歸大海，<a class="t" id="t0196c26"></a><br>
若飯佛及僧，　　福歸己亦然。」</p>
</blockquote><a class="t" id="t0196c27"></a>
<p><a class="t-linehead" id="t-linehead0196c27"></a>爾時，如來說此偈已，又為眾人，說種種法。<a class="t" id="t0196c28"></a>于時，弗波育帝等五百人，於諸法中，遠塵離<a class="t" id="t0196c29"></a><span class="corr" title="[苦&gt;垢] cf.【麗】">垢</span>，得法眼淨。爾時，世尊與比丘僧，從座而<a class="t" id="t0197a01"></a>起，更復前行，趣波波城。弗波育帝等五百人，<a class="t" id="t0197a02"></a>悲號啼泣，奉送如來，徘徊顧慕，絕望乃返。</p><a class="t" id="t0197a03"></a>
<p><a class="t-linehead" id="t-linehead0197a03"></a>爾時，世尊既至彼城。彼城之中，有工巧子，<a class="t" id="t0197a04"></a>名曰淳陀，其人有園，極為閑靜；如來即便<a class="t" id="t0197a05"></a>與諸比丘，前後圍繞，往住彼園。是時淳陀，<a class="t" id="t0197a06"></a>聞佛及僧來其園中，歡喜踊躍，不能自勝，<a class="t" id="t0197a07"></a>與其同類，俱詣佛所。頭面禮足，却住一面，<a class="t" id="t0197a08"></a>而白佛言：「不審世尊！何緣來此？有他趣耶？」<a class="t" id="t0197a09"></a>爾時，世尊即答之言：「我今所以來至此者，不<a class="t" id="t0197a10"></a>久應當入般涅槃，是以故來，最後相見。」是<a class="t" id="t0197a11"></a>時，淳陀及其同類，聞佛此語，心大悲憹悶<a class="t" id="t0197a12"></a>絕於地，良久微聲而白佛言：「世尊今者捨諸<a class="t" id="t0197a13"></a>眾生，不慈念耶！云何便欲入般涅槃？唯願<a class="t" id="t0197a14"></a>世尊！住壽一劫！若減一劫！」即又拍頭搥胸<a class="t" id="t0197a15"></a>大叫，作如是言：「嗚呼！苦哉！世間眼滅！一切<a class="t" id="t0197a16"></a>眾生，從今以後，沒生死海，未有出期。所以<a class="t" id="t0197a17"></a>者何？無上導師般涅槃故。」</p>
<p><a class="t-linehead" id="t-linehead0197a17"></a>爾時，世尊告淳<a class="t" id="t0197a18"></a>陀言：「汝今不應生苦憹也。一切諸行法皆<a class="t" id="t0197a19"></a>如是，悉為無常之所遷變，合會恩愛，必有<a class="t" id="t0197a20"></a>別離。是故汝今勿生憂憹。」</p>
<p><a class="t-linehead" id="t-linehead0197a20"></a>爾時，淳陀即<a class="t" id="t0197a21"></a>白佛言：「我今亦知諸行無常，合會恩愛，皆<a class="t" id="t0197a22"></a>悉別離。然無上尊，當般涅槃，我今云何而<a class="t" id="t0197a23"></a>不悲憹！」</p>
<p><a class="t-linehead" id="t-linehead0197a23"></a>爾時，世尊即為淳陀，說種種法。<a class="t" id="t0197a24"></a>淳陀聞已，憂悲小歇，便從座起，整身威<a class="t" id="t0197a25"></a>儀，偏袒右肩，頂禮佛足白言：「世尊唯願，明日<a class="t" id="t0197a26"></a>受我薄供。」世尊即便默然許之。爾時，淳<a class="t" id="t0197a27"></a>陀知佛許已，禮足而退淳陀還舍，通夕<a class="t" id="t0197a28"></a>辦於多美飲食。至明食時，遣信白佛：「唯願<a class="t" id="t0197a29"></a>世尊！自知其時。」於是，如來與諸比丘，前<a class="t" id="t0197b01"></a>後圍繞，往詣其舍，次第就坐。是時，淳陀<a class="t" id="t0197b02"></a>見佛坐已，即便行水，手自斟酌，下諸精饌。世<a class="t" id="t0197b03"></a>尊及僧，食竟洗鉢，還歸本坐，淳陀亦坐。</p>
<p><a class="t-linehead" id="t-linehead0197b03"></a>爾<a class="t" id="t0197b04"></a>時，世尊告淳陀言：「汝今已作希有之福，最<a class="t" id="t0197b05"></a>後供飯佛比丘僧，如此果報，無有窮盡。一<a class="t" id="t0197b06"></a>切眾生，所種諸福，無有能得等於汝者。宜<a class="t" id="t0197b07"></a>應自生欣慶之心，我今最後受汝請訖，更不<a class="t" id="t0197b08"></a>復受他餘供飯。」</p>
<p><a class="t-linehead" id="t-linehead0197b08"></a>爾時，世尊即說偈言：</p><a class="t" id="t0197b09"></a><blockquote class="gatha">
<p>「汝今已建立，　　希有之功德，<a class="t" id="t0197b10"></a><br>
最後得供飯，　　佛及比丘僧，<a class="t" id="t0197b11"></a><br>
功德日增長，　　永無窮竭時。<a class="t" id="t0197b12"></a><br>
汝今宜自應，　　深生欣慶心，<a class="t" id="t0197b13"></a><br>
一切所造福，　　無有等汝者。」</p>
</blockquote><a class="t" id="t0197b14"></a>
<p><a class="t-linehead" id="t-linehead0197b14"></a>爾時，世尊說此偈已，即語阿難：「我今身痛，<a class="t" id="t0197b15"></a>欲疾往彼鳩尸那城。」爾時，阿難與諸比丘并<a class="t" id="t0197b16"></a>及淳陀，聞佛此語，生大苦痛，號泣流連，不<a class="t" id="t0197b17"></a>能自勝。於是，世尊即從座起，與諸比丘前後<a class="t" id="t0197b18"></a>圍繞，趣向彼城。爾時，淳陀亦與眷屬隨從<a class="t" id="t0197b19"></a>如來，世尊中路止一樹下，語阿難言：「我於<a class="t" id="t0197b20"></a>今者，極患腹痛。」即將阿難，去樹不遠，而便<a class="t" id="t0197b21"></a>下血。既還樹下，而勅阿難：「汝可取我僧伽<a class="t" id="t0197b22"></a>梨衣，四疊敷地，我欲坐息，不堪復前。」阿難<a class="t" id="t0197b23"></a>受勅，世尊即便坐息樹下，又告阿難：「我今<a class="t" id="t0197b24"></a>患渴，汝可往至迦屈嗟河，取淨水來。」阿難<a class="t" id="t0197b25"></a>答言：「向有商人，五百乘車，從河而過，其水<a class="t" id="t0197b26"></a>必濁，恐不堪飲。」如是再三，勅於阿難，阿難<a class="t" id="t0197b27"></a>然後持鉢而去。既到河上，見水澄清，心大<a class="t" id="t0197b28"></a>怖懼，身毛皆竪，而自念言：「我於向者，見諸<a class="t" id="t0197b29"></a>商人，五百乘車，經此水過，意謂猶濁，不言<a class="t" id="t0197c01"></a>便清，致令屢逆如來之勅。」即持水歸而以<a class="t" id="t0197c02"></a>供奉，作如是言：「甚奇世尊！向見商人，五百<a class="t" id="t0197c03"></a>乘車，從河而度妨於前後，十日之中猶未<a class="t" id="t0197c04"></a>應清，世尊神力，俄爾之頃，而便澄潔。」世尊<a class="t" id="t0197c05"></a>即便受水飲之。</p><a class="t" id="t0197c06"></a>
<p><a class="t-linehead" id="t-linehead0197c06"></a>爾時，有一滿羅仙人之子，名弗迦娑，是彼迦<a class="t" id="t0197c07"></a>蘭仙人弟子。從鳩尸那，詣波波城，忽於中<a class="t" id="t0197c08"></a>路，而見如來坐息樹下，合掌問訊却坐一面，<a class="t" id="t0197c09"></a>而白佛言：「夫出家法，坐禪之業最為第一，<a class="t" id="t0197c10"></a>調伏情根，使心不亂，專精寂靜，莫能驚恐。所<a class="t" id="t0197c11"></a>以者何？憶念往昔隨從我師迦蘭仙人，行於<a class="t" id="t0197c12"></a>道路，既患疲乏，近於路側，止息樹下，我師<a class="t" id="t0197c13"></a>即便坐禪思惟。當爾之時，有諸商人，乘五<a class="t" id="t0197c14"></a>十乘車，從前而過，我師爾時猶故寂默，身<a class="t" id="t0197c15"></a>不動搖，如是良久，方從禪起。我即便往而<a class="t" id="t0197c16"></a>白師言：『尊向在此坐禪之時，有諸商人，五<a class="t" id="t0197c17"></a>十乘車，經前而過，聲如雷震，不審尊向為<a class="t" id="t0197c18"></a>見之不？』師答我言：『都無所見。』又復問言：『聞<a class="t" id="t0197c19"></a>其聲不？』亦答：『不聞。』即復白言：『尊今衣上所以<a class="t" id="t0197c20"></a>有此塵土汙者，是彼車過故致爾耳。』我於<a class="t" id="t0197c21"></a>爾時，深生奇特，知坐禪法極可敬重。善<a class="t" id="t0197c22"></a>攝情根無能亂者。」</p>
<p><a class="t-linehead" id="t-linehead0197c22"></a>爾時，世尊答弗迦娑：「汝向<a class="t" id="t0197c23"></a>所說，非為奇特。所以者何？若復有人，非是熟<a class="t" id="t0197c24"></a>眠，亦復不入於滅盡定，端心坐禪，五百乘<a class="t" id="t0197c25"></a>車從其前過，此人于時不覺不聞，如是乃可<a class="t" id="t0197c26"></a>名為奇特。復次，弗迦娑，斯亦未足為大奇特，<a class="t" id="t0197c27"></a>若復有人，正念坐禪，遇天霹靂雷電震曜。時，<a class="t" id="t0197c28"></a>有耕者兄弟二人，聞此驚怖，應聲而死，<a class="t" id="t0197c29"></a>又有四牛，亦皆頓絕；而坐禪者，不覺不聞。<a class="t" id="t0198a01"></a>斯可得名為奇特不？」弗迦娑言：「五百乘車，<a class="t" id="t0198a02"></a>從前而過，不覺不聞，已為奇特，況復霹靂<a class="t" id="t0198a03"></a>震曜動地，而不聞覺，極為希有！」</p>
<p><a class="t-linehead" id="t-linehead0198a03"></a>爾時，世尊<a class="t" id="t0198a04"></a>告弗迦娑：「我於往昔，在阿車摩村，於一樹<a class="t" id="t0198a05"></a>下端坐思惟。時，有商人五百乘車，經我前<a class="t" id="t0198a06"></a>過，而我禪思不覺不聞。諸商人等，經過良<a class="t" id="t0198a07"></a>久，我方出定。時，彼商人遙見我起，皆悉競來，<a class="t" id="t0198a08"></a>見我身上塵坌污衣，即便拂之，而問我言：『我<a class="t" id="t0198a09"></a>等向者，五百乘車從此而過，世尊見不？』即<a class="t" id="t0198a10"></a>便答言：『我不見也。』彼復問言：『世尊自可閉<a class="t" id="t0198a11"></a>目不視，為聞聲不？』我又答言：『亦不聞聲。』商<a class="t" id="t0198a12"></a>人又問：『世尊為眠？為是入於滅盡定耶？』我<a class="t" id="t0198a13"></a>又答言：『我向不眠，亦非入定。但在禪思，故<a class="t" id="t0198a14"></a>無聞見。』彼諸商人聞我此言，極生奇特歎未<a class="t" id="t0198a15"></a>曾有，而作是言：『坐禪之力，乃能如此。』我即<a class="t" id="t0198a16"></a>為其說種種法。時，彼商眾悉於諸法，遠塵離<a class="t" id="t0198a17"></a>垢得法眼淨。</p>
<p><a class="t-linehead" id="t-linehead0198a17"></a>「復次，弗迦娑！我於往日，在彼<a class="t" id="t0198a18"></a>村側田間獨坐，寂默禪思。不久忽然天大霹<a class="t" id="t0198a19"></a>靂，雷電風雨震動天地。時，有耕者兄弟二<a class="t" id="t0198a20"></a>人，忽聞此聲，同共怖死；又有四牛，亦復頓<a class="t" id="t0198a21"></a>絕。時，彼村人聞有耕者二人怖死，或是父<a class="t" id="t0198a22"></a>母、妻子、知識，合村相隨，涕泣來看。我於爾<a class="t" id="t0198a23"></a>時，方從禪覺，見地泥水，又有眾人，集聚號<a class="t" id="t0198a24"></a>哭。有一人來，我即問言：『何故人眾聚此悲<a class="t" id="t0198a25"></a>泣。』彼人答言：『世尊！向者不覺雷電霹靂聲耶？<a class="t" id="t0198a26"></a>我村之中，兄弟二人在此而耕，同時為於霹<a class="t" id="t0198a27"></a>靂所殺，及以四牛亦皆俱死，云何世尊而<a class="t" id="t0198a28"></a>不覺知？如來向者為是得眠？為是入於滅<a class="t" id="t0198a29"></a>盡定耶？』即答之言：『我向不眠，亦不入定，端<a class="t" id="t0198b01"></a>寂坐禪，故不聞耳。』是時，彼人聞佛此語，深<a class="t" id="t0198b02"></a>生奇特歎未曾有，心自念言：『坐禪乃有如此<a class="t" id="t0198b03"></a>之力。』我即為其種種說法。既聞法已，於諸<a class="t" id="t0198b04"></a>法中，遠塵離垢得法眼淨。」</p>
<p><a class="t-linehead" id="t-linehead0198b04"></a>時，弗迦娑聞佛此<a class="t" id="t0198b05"></a>言，生希有心，而白佛言：「本見我師坐禪之時，<a class="t" id="t0198b06"></a>五十車過，而不聞知，謂為奇特。今者如來<a class="t" id="t0198b07"></a>說此二事，百千萬倍不可為比，如來禪力不<a class="t" id="t0198b08"></a>可思議。」即便從佛受三歸依。如來為說種<a class="t" id="t0198b09"></a>種妙法，其聞法已，心開意悟，遠塵離垢得<a class="t" id="t0198b10"></a>法眼淨，即語侍人：「汝可取我金色劫貝二張<a class="t" id="t0198b11"></a>持來，我欲上佛。」侍人奉勅，即取將來。時，弗<a class="t" id="t0198b12"></a>迦娑手執劫貝，長跪佛前而作是言：「我今以<a class="t" id="t0198b13"></a>此奉上世尊，唯願哀愍，即賜納受。」</p>
<p><a class="t-linehead" id="t-linehead0198b13"></a>爾時，世<a class="t" id="t0198b14"></a>尊答弗迦娑：「我今為汝受取一張，可以一張<a class="t" id="t0198b15"></a>施於阿難。所以者何？阿難日夜，親侍我側，<a class="t" id="t0198b16"></a>且又今日，看我疾病。若有施主，施於病人<a class="t" id="t0198b17"></a>及看病者，斯則名為滿足大施。」時，弗迦娑聞<a class="t" id="t0198b18"></a>佛此語，歡喜踊躍，即以一張置佛足下，又<a class="t" id="t0198b19"></a>持一張，至阿難所，長跪白言：「我今以此奉<a class="t" id="t0198b20"></a>施尊者，唯願納受。」阿難答言：「善哉！善哉！汝<a class="t" id="t0198b21"></a>今能信天人師言，令汝長夜永得安樂，我為<a class="t" id="t0198b22"></a>汝受。」於是，弗迦娑還至佛所，如來即復為說<a class="t" id="t0198b23"></a>諸法，其聞法已，得阿那含果。時，弗迦娑復<a class="t" id="t0198b24"></a>白佛言：「我今欲於佛法出家。」佛即喚言：「善<a class="t" id="t0198b25"></a>來比丘。」鬚髮自落，袈裟著身，即成沙門，得阿<a class="t" id="t0198b26"></a>羅漢。</p>
<p><a class="t-linehead" id="t-linehead0198b26"></a>爾時，如來從其面門，放種種光，青黃<a class="t" id="t0198b27"></a>赤白，頗梨紅色。於是阿難頂禮佛足，長跪<a class="t" id="t0198b28"></a>叉手，而白佛言：「不審世尊！有何因緣，而現<a class="t" id="t0198b29"></a>此瑞？」</p>
<p><a class="t-linehead" id="t-linehead0198b29"></a>佛即答言：「阿難！當知我有二時，放大<a class="t" id="t0198c01"></a>光明。一者在菩提樹欲成佛時放大光明，二<a class="t" id="t0198c02"></a>者欲般涅槃放大光明。阿難！知不？我成阿耨<a class="t" id="t0198c03"></a>多羅三藐三菩提，盡於夜分般涅槃時，亦復<a class="t" id="t0198c04"></a>如是。汝今當知，我於今者，後夜分盡，在鳩<a class="t" id="t0198c05"></a>尸那城力士生地熙連河側娑羅雙樹間，入<a class="t" id="t0198c06"></a>般涅槃。」說此語已，諸比丘眾虛空諸天，悲<a class="t" id="t0198c07"></a>號啼泣不能自勝。</p>
<p><a class="t-linehead" id="t-linehead0198c07"></a>爾時，世尊與比丘眾，到迦<a class="t" id="t0198c08"></a>屈蹉河，世尊即便入河洗浴。洗浴訖已，共<a class="t" id="t0198c09"></a>比丘僧，坐於河側。爾時，淳陀心自咎責：「世<a class="t" id="t0198c10"></a>尊因受我之供飯，而患腹痛，欲般涅槃。」爾<a class="t" id="t0198c11"></a>時，世尊知淳陀心，告阿難言：「汝今當知，一切<a class="t" id="t0198c12"></a>眾生，勿自責言：『如來因受我之供飯，致使<a class="t" id="t0198c13"></a>身患而般涅槃。』所以者何？如來出世，有二<a class="t" id="t0198c14"></a>種人，獲福最上。一者欲成阿耨多羅三藐三<a class="t" id="t0198c15"></a>菩提時，而來奉施；二者如來臨欲般涅槃時，<a class="t" id="t0198c16"></a>最後供飯。此二人福正等無異，所獲果報不<a class="t" id="t0198c17"></a>可稱計，如此二施，難可值遇，如優曇鉢花<a class="t" id="t0198c18"></a>時時乃有。」爾時，世尊即告淳陀：「汝今心意正<a class="t" id="t0198c19"></a>有此念，不應自生如此悔責，已獲無上難得<a class="t" id="t0198c20"></a>之寶，宜應自生慶幸之情。百千萬劫，佛名<a class="t" id="t0198c21"></a>難聞。雖得聞名，見佛又難。雖得見佛，供養<a class="t" id="t0198c22"></a>又難。雖得供養，在此二施，亦又甚難。汝今<a class="t" id="t0198c23"></a>已果，不久當獲辯才智慧色力壽命。」爾時，淳<a class="t" id="t0198c24"></a>陀聞佛此語，心生歡喜不能自勝，而白佛<a class="t" id="t0198c25"></a>言：「快哉！世尊！我今已得如此大利。」</p>
<p><a class="t-linehead" id="t-linehead0198c25"></a>爾時，世<a class="t" id="t0198c26"></a>尊而說偈言：</p><a class="t" id="t0198c27"></a><blockquote class="gatha">
<p>「布施者獲福，　　慈心者無怨，<a class="t" id="t0198c28"></a><br>
為善者消惡，　　離欲者無惱。<a class="t" id="t0198c29"></a><br>
若行如此行，　　不久般涅槃。」</p>
</blockquote><a class="t" id="t0199a01"></a>
<p><a class="t-linehead" id="t-linehead0199a01"></a>爾時，世尊說此偈已，告淳陀言：「汝今應以最<a class="t" id="t0199a02"></a>後施福，廣為人說，令得聞者長夜獲安。」</p>
<p><a class="t-linehead" id="t-linehead0199a02"></a>爾<a class="t" id="t0199a03"></a>時，世尊告阿難言：「我今欲進鳩尸那城力士<a class="t" id="t0199a04"></a>生地熙連河側娑羅雙樹間。」阿難白言：「唯然！<a class="t" id="t0199a05"></a>世尊。」於是，如來與諸比丘，前後圍繞，而便<a class="t" id="t0199a06"></a>進路，渡熙連河，住鳩尸那城力士生地娑<a class="t" id="t0199a07"></a>羅林外，語阿難言：「汝可往至娑羅林中見<a class="t" id="t0199a08"></a>有雙樹，孤在一處灑掃其下，使令清淨，安<a class="t" id="t0199a09"></a>處繩床，令頭北首，我今身體極苦疲極。」爾<a class="t" id="t0199a10"></a>時阿難及諸比丘，聞佛此語，倍增悲絕。阿<a class="t" id="t0199a11"></a>難流淚奉勅而去，至彼樹下灑掃敷施，皆悉<a class="t" id="t0199a12"></a>如法，還歸白言：「灑掃敷施，皆悉已畢。」爾時，<a class="t" id="t0199a13"></a>世尊與諸比丘，入娑羅林，至雙樹下，右脇<a class="t" id="t0199a14"></a>著床，累足而臥，如師子眠，端心正念。</p>
<p><a class="t-linehead" id="t-linehead0199a14"></a>爾時，<a class="t" id="t0199a15"></a>雙樹忽然生花，墮如來上，世尊即便問阿難<a class="t" id="t0199a16"></a>言：「汝見彼樹非時生花供養我不？」阿難答言：<a class="t" id="t0199a17"></a>「唯然，見之。」爾時，諸天龍神八部，於虛空中，<a class="t" id="t0199a18"></a>雨眾妙花、曼陀羅花、摩訶曼陀羅花、曼殊<a class="t" id="t0199a19"></a>沙花、摩訶曼殊沙花，而散佛上，又散牛頭<a class="t" id="t0199a20"></a>栴檀等香，作天伎樂、歌唄讚歎。佛告阿難：<a class="t" id="t0199a21"></a>「汝見虛空諸天八部供養我不？」阿難白言：「唯<a class="t" id="t0199a22"></a>然，已見。」世尊又復告阿難言：「欲供養我報於<a class="t" id="t0199a23"></a>恩者，不必以此香花伎樂。淨持禁戒、讀誦<a class="t" id="t0199a24"></a>經典、思惟諸法深妙之義，斯則名為供養我<a class="t" id="t0199a25"></a>也。」</p>
<p><a class="t-linehead" id="t-linehead0199a25"></a>爾時，有一比丘，名優波摩那，如來昔日<a class="t" id="t0199a26"></a>未取阿難為侍者時，其恒執事看視如來。時，<a class="t" id="t0199a27"></a>優波摩那既見如來臥雙樹下，心大苦憹，<a class="t" id="t0199a28"></a>在佛前立。爾時，世尊而告之言：「汝今不須當<a class="t" id="t0199a29"></a>我前倚。」優波摩那即却一面。爾時，阿難心生<a class="t" id="t0199b01"></a>疑念：「我侍佛來，經歷年載，未曾見佛作如此<a class="t" id="t0199b02"></a>語。今日何故不聽前立？如來今者不久便<a class="t" id="t0199b03"></a>當入般涅槃，而復不聽在前悲泣。」於是阿難<a class="t" id="t0199b04"></a>即禮佛足，長跪叉手白言：「世尊！我從昔來<a class="t" id="t0199b05"></a>侍佛至今，數數在於世尊前立，而未曾聞令<a class="t" id="t0199b06"></a>我却退，今者何故語優波摩那使避前耶？」</p>
<p><a class="t-linehead" id="t-linehead0199b06"></a>佛<a class="t" id="t0199b07"></a>言：「阿難！諸天龍神八部之眾，聞我在於娑<a class="t" id="t0199b08"></a>羅雙樹右<span class="corr" title="[胸&gt;脅] cf.【麗】">脅</span>而臥，皆悉競來瞻視於我。從<a class="t" id="t0199b09"></a>虛空中，累至于地，四面充滿，各三十二踰<a class="t" id="t0199b10"></a>闍那。此優波摩那比丘，當我前立，天龍八<a class="t" id="t0199b11"></a>部生不喜心，作如是念：『如來今者在雙樹間，<a class="t" id="t0199b12"></a>不久便當入般涅槃，我等最後瞻視之時，而<a class="t" id="t0199b13"></a>此比丘，當佛前立。』以是因緣故令之却。阿<a class="t" id="t0199b14"></a>難知不？今此八部，或有悲泣不能自勝、或<a class="t" id="t0199b15"></a>有懊憹迷悶欲絕、或有以手自拔頭髮、或<a class="t" id="t0199b16"></a>有牽絕嚴身具者，悉皆同聲唱如是言：『如來<a class="t" id="t0199b17"></a>今者入般涅槃，何其速哉！如來出世難可值<a class="t" id="t0199b18"></a>遇，如優曇鉢花時時乃現，而今不久入般涅<a class="t" id="t0199b19"></a>槃。嗚呼！苦哉！世間眼滅，我等從今誰為歸<a class="t" id="t0199b20"></a>導。』離欲諸天皆悉歎言：『嗚呼世間極為無常！<a class="t" id="t0199b21"></a>無有受生不歸滅者。』又彼諸天，共相謂言：<a class="t" id="t0199b22"></a>『世尊昔日或在毘耶離城、或在王舍城、或<a class="t" id="t0199b23"></a>在舍衛國并及餘處，安居訖已，諸比丘眾從<a class="t" id="t0199b24"></a>四方來，問訊世尊。我等因此，得於路側見<a class="t" id="t0199b25"></a>諸比丘，禮拜供養，聽受經法，長獲福利。世<a class="t" id="t0199b26"></a>尊今者既般涅槃，諸比丘僧，安居竟已，無<a class="t" id="t0199b27"></a>復問訊。遊行處所，我等不復得於路側見諸<a class="t" id="t0199b28"></a>比丘，禮拜供養，聽受經法，從今永失如此<a class="t" id="t0199b29"></a>福利。』」</p>
<p><a class="t-linehead" id="t-linehead0199b29"></a>爾時如來告阿難言：「若比丘、比丘尼、優<a class="t" id="t0199c01"></a>婆塞、優婆夷，於我滅後，能故發心，往我四<a class="t" id="t0199c02"></a>處，所獲功德不可稱計，所生之處，常在人<a class="t" id="t0199c03"></a>天，受樂果報，無有窮盡。何等為四？一者如<a class="t" id="t0199c04"></a>來為菩薩時，在迦比羅斾兜國藍毘尼園所<a class="t" id="t0199c05"></a>生之處；二者於摩竭提國，我初坐於菩提樹<a class="t" id="t0199c06"></a>下，得成阿耨多羅三藐三菩提處；三者波<a class="t" id="t0199c07"></a>羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國鹿野苑中仙人所住轉法輪處；四者<a class="t" id="t0199c08"></a>鳩尸那國力士生地熙連河側娑羅林中雙樹<a class="t" id="t0199c09"></a>之間般涅槃處，是為四處。若比丘、比丘尼、優<a class="t" id="t0199c10"></a>婆塞、優婆夷，并及餘人外道徒眾，發心欲往<a class="t" id="t0199c11"></a>到彼禮拜，所獲功德，悉如上說。」</p>
<p><a class="t-linehead" id="t-linehead0199c11"></a>爾時，阿難<a class="t" id="t0199c12"></a>聞佛此語，白言：「世尊！我從今者當普宣告<a class="t" id="t0199c13"></a>諸四部眾知此四處，若往禮拜，功德如是。」爾<a class="t" id="t0199c14"></a>時，阿難復白佛言：「若有善心諸優婆夷，善持<a class="t" id="t0199c15"></a>戒行，樂聽經法，欲見比丘，我等從今當云何<a class="t" id="t0199c16"></a>耶？」佛言：「汝等從今勿與相見。」阿難言：「若脫遇<a class="t" id="t0199c17"></a>會與之相逢，當復云何？」佛言：「勿與共語。」阿<a class="t" id="t0199c18"></a>難言：「若不共語，其脫諮請，欲聞經法，當復<a class="t" id="t0199c19"></a>云何？」佛言：「應為說法，但當善攝汝身、口、意。」<a class="t" id="t0199c20"></a>爾時，阿難而白佛言：「我等從今如是奉行。」</p><a class="t" id="t0199c21"></a>
<p><a class="t-linehead" id="t-linehead0199c21"></a>爾時，阿難而白佛言：「世尊入於般涅槃後，<a class="t" id="t0199c22"></a>供養之法，當云何耶？」佛言：「汝今不應逆憂<a class="t" id="t0199c23"></a>此事。但自思惟：『於我滅後護持正法，以昔<a class="t" id="t0199c24"></a>所聞，樂為人說。所以者何？諸天自當供養<a class="t" id="t0199c25"></a>我身。又婆羅門及以諸王、長者居士，此等<a class="t" id="t0199c26"></a>自當供養我身。』」</p>
<p><a class="t-linehead" id="t-linehead0199c26"></a>阿難言：「雖復天人自興供養，<a class="t" id="t0199c27"></a>然我不知應依何法？」佛言：「阿難！供養我身，<a class="t" id="t0199c28"></a>依轉輪聖王。」阿難又問：「供養轉輪聖王，其<a class="t" id="t0199c29"></a>法云何？」佛言：「阿難！供養轉輪聖王之法，用<a class="t" id="t0200a01"></a>新淨綿及以細<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，合纏其身，如是乃至積滿<a class="t" id="t0200a02"></a>千重，內金棺中，又作銀棺，盛於金棺，又作<a class="t" id="t0200a03"></a>銅棺，盛於銀棺，又作鐵棺，盛於銅棺，然後<a class="t" id="t0200a04"></a>灌以眾妙香油；又復棺內，以諸香華而用塗<a class="t" id="t0200a05"></a>散，作眾伎樂，歌唄讚頌，然後下蓋。造大寶<a class="t" id="t0200a06"></a>輿，極令高廣，軒蓋欄楯，眾妙莊嚴，以棺置<a class="t" id="t0200a07"></a>上。又於城中作闍維處，掃灑四面極令清淨，<a class="t" id="t0200a08"></a>以好栴檀及諸名香，聚為大<span class="gaiji">［卄／積］<!--gaiji,,1[卄／積],2&#x27090;,3--></span>。又於<span class="gaiji">［卄／積］<!--gaiji,,1[卄／積],2&#x27090;,3--></span>上，<a class="t" id="t0200a09"></a>敷舒繒<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，施大寶帳，以覆其上。然後舁舉，<a class="t" id="t0200a10"></a>至闍維處，燒香散華，伎樂供養，繞彼香<span class="gaiji">［卄／積］<!--gaiji,,1[卄／積],2&#x27090;,3--></span>，<a class="t" id="t0200a11"></a>周迴七匝，然後以棺置香<span class="gaiji">［卄／積］<!--gaiji,,1[卄／積],2&#x27090;,3--></span>上，而用香油，<a class="t" id="t0200a12"></a>以澆灑之。然火之法，從下而起。闍維既竟，<a class="t" id="t0200a13"></a>收取舍利，內金瓶中，即於彼處，而起兜婆，<a class="t" id="t0200a14"></a>表剎莊嚴，懸<span class="corr" title="[繪&gt;繒]">繒</span>幡蓋。諸人民等，恒應日日<a class="t" id="t0200a15"></a>燒香散華種種供養。</p>
<p><a class="t-linehead" id="t-linehead0200a15"></a>「阿難當知，供養轉輪聖<a class="t" id="t0200a16"></a>王之法，其事如是。闍維我身，亦與王等，然<a class="t" id="t0200a17"></a>起兜婆，有異於王，表剎莊嚴，應懸九繖。若<a class="t" id="t0200a18"></a>有眾生，懸<span class="corr" title="[繪&gt;繒]">繒</span>幡蓋，燒香散華，及然燈燭，禮<a class="t" id="t0200a19"></a>拜讚歎我兜婆者，此人長夜獲大福利，將來<a class="t" id="t0200a20"></a>不久他人亦復起大兜婆，供養其身。</p>
<p><a class="t-linehead" id="t-linehead0200a20"></a>「阿難當<a class="t" id="t0200a21"></a>知，一切眾生皆無兜婆，唯有四人得立兜婆。<a class="t" id="t0200a22"></a>一者謂如來、應、正遍知、明行足、善逝、世間解、無<a class="t" id="t0200a23"></a>上士、調御丈夫、天人師、佛、世尊，慈愍眾生，堪<a class="t" id="t0200a24"></a>為世間作上福田，應起兜婆；二者謂辟支佛，<a class="t" id="t0200a25"></a>思惟諸法自覺悟道，亦能福利世間人民，應<a class="t" id="t0200a26"></a>起兜婆；三者謂阿羅漢，隨所聞法思惟漏盡，<a class="t" id="t0200a27"></a>亦能福利世間人民，應起兜婆；四者謂轉輪<a class="t" id="t0200a28"></a>聖王，宿殖深福，有大威德，王四天下，七寶<a class="t" id="t0200a29"></a>具足，自行十善，又復勸於四天下人，亦行<a class="t" id="t0200b01"></a>十善，應起兜婆。阿難！當知若有眾生以諸<a class="t" id="t0200b02"></a>供具，而以供養此兜婆者，其所得福，漸次差<a class="t" id="t0200b03"></a>降。」</p><a class="t" id="t0200b04"></a>
<p><a class="t-linehead" id="t-linehead0200b04"></a>爾時，阿難聞佛此語，心生懊憹，悲號啼泣。<a class="t" id="t0200b05"></a>隱於佛後，相去不遠，而以微聲，作如是言：「我<a class="t" id="t0200b06"></a>今猶是學地之人，於諸法中未得深味，而天<a class="t" id="t0200b07"></a>人師一旦捨我入般涅槃，我當何時踐解脫<a class="t" id="t0200b08"></a>路？」即便舉手攀一樹枝，搥胸拍頭，悶絕懊<a class="t" id="t0200b09"></a>惱。</p>
<p><a class="t-linehead" id="t-linehead0200b09"></a>爾時，世尊問餘比丘：「阿難即時為在何處？」<a class="t" id="t0200b10"></a>比丘答言：「阿難今者在如來後，於一樹下，<a class="t" id="t0200b11"></a>啼泣懊憹。」又告比丘：「汝可往彼語阿難言：<a class="t" id="t0200b12"></a>『天人之師，今欲見汝。』」比丘便往，說如來旨。<a class="t" id="t0200b13"></a>阿難既聞，即便來還，至於佛所，頭面禮足，<a class="t" id="t0200b14"></a>倚立一面。</p>
<p><a class="t-linehead" id="t-linehead0200b14"></a>世尊於是問阿難言：「我於近日<a class="t" id="t0200b15"></a>已為汝說，一切諸行皆悉無常，合會恩愛必<a class="t" id="t0200b16"></a>歸別離。汝今何故猶生悲憹？復次。阿難！汝<a class="t" id="t0200b17"></a>從往昔，侍我至今，左右執事進止去來，及<a class="t" id="t0200b18"></a>通賓客皆得宜節。又復見汝身口及意，皆悉<a class="t" id="t0200b19"></a>清淨無有瑕穢，汝獲福利不可稱計。」</p>
<p><a class="t-linehead" id="t-linehead0200b19"></a>爾時，世<a class="t" id="t0200b20"></a>尊告諸比丘：「阿難不應作此悲憹。所以者<a class="t" id="t0200b21"></a>何？不久當得到解脫處。比丘當知，過去諸佛<a class="t" id="t0200b22"></a>皆有侍者，如今阿難，未來諸佛亦復如是。<a class="t" id="t0200b23"></a>比丘當知，今此阿難，智慧深妙、聰明利根，<a class="t" id="t0200b24"></a>我從昔來，所說法藏，阿難皆悉憶持不忘。<a class="t" id="t0200b25"></a>復次，比丘，阿難善知進止時節，若有人客，欲<a class="t" id="t0200b26"></a>來見我，阿難即先思量其時：『世尊或應某時<a class="t" id="t0200b27"></a>見諸比丘、或應某時見比丘尼、或應某時見<a class="t" id="t0200b28"></a>優婆塞、或應某時見優婆夷、或應某時見婆<a class="t" id="t0200b29"></a>羅門、或應某時見於剎利、或應某時見長者<a class="t" id="t0200c01"></a>居士、或應某時見諸外道。』如是等眾，若來<a class="t" id="t0200c02"></a>見我及聞說法，皆悉多獲功德福利。所以者<a class="t" id="t0200c03"></a>何？悉是阿難通進見我，得其善根成熟時故。</p><a class="t" id="t0200c04"></a>
<p><a class="t-linehead" id="t-linehead0200c04"></a>「復次，比丘，轉輪聖王有四奇特希有之法。一<a class="t" id="t0200c05"></a>者若婆羅門來至轉輪聖王之所，既到見王，<a class="t" id="t0200c06"></a>顏容端正，威德高顯，心生歡喜；次聞王語，<a class="t" id="t0200c07"></a>音辭清徹，亦生歡喜；乃至見王，默然無言，<a class="t" id="t0200c08"></a>又懷踊躍；及與王辭，還歸所止，迴戀顧慕，<a class="t" id="t0200c09"></a>步步悵怏，如飢渴人不得飽滿。二者諸小剎<a class="t" id="t0200c10"></a>利；三者毘舍；四者首陀羅，亦復如是，此為<a class="t" id="t0200c11"></a>轉輪聖王四奇特事。當知阿難，亦有此四奇<a class="t" id="t0200c12"></a>特之事。一者若諸比丘，從遠方來，欲問訊<a class="t" id="t0200c13"></a>我，次見阿難，皆生歡喜；聞其說法及見默<a class="t" id="t0200c14"></a>然，亦復欣悅；辭別而退，戀德情深，不能有<a class="t" id="t0200c15"></a>已。二者比丘尼；三者優婆塞；四者優婆夷，<a class="t" id="t0200c16"></a>亦復如是。汝等當知，阿難有此四奇特事。」</p><a class="t" id="t0200c17"></a>
<p><a class="t-linehead" id="t-linehead0200c17"></a>爾時，世尊告阿難言：「汝今不應自生苦憹而<a class="t" id="t0200c18"></a>作是言：『天人之師將般涅槃，我今無復解脫<a class="t" id="t0200c19"></a>之期。』所以者何？凡我所說，一切法藏，於我<a class="t" id="t0200c20"></a>滅後，思惟奉持，勤行精進，不久自當得於<a class="t" id="t0200c21"></a>解脫。」</p>
<p><a class="t-linehead" id="t-linehead0200c21"></a>爾時，阿難既得如來梵音安慰，憂憹<a class="t" id="t0200c22"></a>小除，而白佛言：「我今心意，如小醒悟，欲有<a class="t" id="t0200c23"></a>所請，唯願哀愍。」佛即答言：「欲請何事？」阿難<a class="t" id="t0200c24"></a>言：「此鳩尸那城，比餘大國，極為邊狹，人民<a class="t" id="t0200c25"></a>又復不能熾盛。唯願世尊！往餘大國：王<a class="t" id="t0200c26"></a>舍城、毘耶離城、舍衛國城、婆羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城、阿<a class="t" id="t0200c27"></a>踰闍城、瞻波城、俱睒彌城、德叉尸羅城，如<a class="t" id="t0200c28"></a>是諸城，所處正中。人民熾盛，國土豐樂，皆<a class="t" id="t0200c29"></a>多信心，智慧聰明，唯願世尊！往彼諸城，而<a class="t" id="t0201a01"></a>般涅槃，廣利其中諸眾生等。」</p>
<p><a class="t-linehead" id="t-linehead0201a01"></a>爾時，世尊答阿<a class="t" id="t0201a02"></a>難言：「汝今不應作是請我言：『此鳩尸那城為<a class="t" id="t0201a03"></a>邊狹也。』汝當諦聽，今為汝說。阿難！過去久<a class="t" id="t0201a04"></a>遠，此鳩尸那城有轉輪聖王，名大善見，七寶<a class="t" id="t0201a05"></a>具足，王有千子，能伏怨敵，皆以正法化諸<a class="t" id="t0201a06"></a>人民。爾時，此城名鳩尸婆帝城，東西二門，<a class="t" id="t0201a07"></a>其間相去十二踰闍那，南北二門，其間相<a class="t" id="t0201a08"></a>去八踰闍那，其城四面，周匝七重。其內一<a class="t" id="t0201a09"></a>重淳以黃金、其第二重淳以白銀、其第三<a class="t" id="t0201a10"></a>重淳以琉璃、其第四重淳以頗梨、其第五重<a class="t" id="t0201a11"></a>淳以車<span class="gaiji">璩<!--gaiji,璩,1[（王＊巨）／木],2&#x249B2;,3--></span>、其第六重淳以馬瑙、其第七重雜<a class="t" id="t0201a12"></a>以眾寶。其城樓櫓皆悉七層，牕牖欄楯七寶<a class="t" id="t0201a13"></a>雕飾，懸眾寶鈴<span class="corr" title="[&gt;寶] cf.【麗】">寶</span>網羅上，其間相去，盡一箭<a class="t" id="t0201a14"></a>道。其城四門，門各九重，莊校嚴飾，光麗<a class="t" id="t0201a15"></a>悅目。七重城外各有壍水，其水澄潔具八功<a class="t" id="t0201a16"></a>德，皆以七寶而為階陛。諸雜類鳥，鸞<span class="corr" title="[凰&gt;鳳] cf.【麗】">鳳</span>、孔雀、<a class="t" id="t0201a17"></a>鳧鴈、鴛鴦，飜<span class="corr" title="[羯&gt;翔] cf.【麗】">翔</span>飛舞，鳴集其中。其水復有鳩<a class="t" id="t0201a18"></a>牟頭華，欝波羅華，分陀利華，青、黃、赤、白、雜<a class="t" id="t0201a19"></a>色蓮華。又其岸上，有七行寶樹行各異寶，<a class="t" id="t0201a20"></a>微風徐起吹彼樹枝，條葉相觸，音如天樂。<a class="t" id="t0201a21"></a>城中人民皆悉盈滿，安隱豐樂極為熾盛，諸<a class="t" id="t0201a22"></a>五欲具如忉利天。道路之中懸諸明珠，人民<a class="t" id="t0201a23"></a>行止，初無晝夜。此城恒有十種音聲，一者象<a class="t" id="t0201a24"></a>聲、二者馬聲、三者車聲、四者鼓聲、五者螺<a class="t" id="t0201a25"></a>聲、六者琴瑟等聲、七者歌聲、八者扣鍾擊<a class="t" id="t0201a26"></a>磬設大會聲、九者讚嘆持戒人聲、十者互共<a class="t" id="t0201a27"></a>說法語論之聲。大善見王，有諸威德，端正第<a class="t" id="t0201a28"></a>一，眾人見者無不愛敬，長壽歡樂身無小疾。<a class="t" id="t0201a29"></a>王性慈仁，愍念一切，猶如慈父憐愛其子，一<a class="t" id="t0201b01"></a>切人民親敬於王，亦復如父。</p>
<p><a class="t-linehead" id="t-linehead0201b01"></a>「阿難！大善見<a class="t" id="t0201b02"></a>王，別於一時欲出園林，遊觀嬉戱，嚴四種<a class="t" id="t0201b03"></a>兵，各八萬四千。又復後宮夫人婇女，亦嚴八<a class="t" id="t0201b04"></a>萬四千乘車，欲隨遊看。時，王又復勅於國中<a class="t" id="t0201b05"></a>諸婆羅門長者居士，令隨出遊。嚴駕辦已，<a class="t" id="t0201b06"></a>時主兵臣入白王言：『四兵已辦，願王知時。』時，<a class="t" id="t0201b07"></a>王即便昇白象輿，與婆羅門長者居士大臣<a class="t" id="t0201b08"></a>眷屬及以四兵，前後圍繞，出往園中，象行<a class="t" id="t0201b09"></a>駿疾，猶如風馳。爾時，諸臣及婆羅門、長者<a class="t" id="t0201b10"></a>居士，共諫王言：『大王久在深宮之中，外諸<a class="t" id="t0201b11"></a>人民無緣見王。今者既往園林遊觀，諸人民<a class="t" id="t0201b12"></a>眾充塞路側，皆悉瞻仰欲見大王。以是事故，<a class="t" id="t0201b13"></a>願勅御者，不須迅速。』王聞此語，即勅御者：<a class="t" id="t0201b14"></a>『令徐徐行。』路邊人民，恣意瞻仰，如子見父。<a class="t" id="t0201b15"></a>爾時，彼王見諸衢巷，無不平坦。又七寶樹，<a class="t" id="t0201b16"></a>羅列蔭映，而無池水。即勅一臣：『夾諸路側，<a class="t" id="t0201b17"></a>造七寶池，其間相去皆一百弓。』又令栽植<a class="t" id="t0201b18"></a>種種名華，又復勅令：『一一池間給諸侍人，有<a class="t" id="t0201b19"></a>來浴者，供以香華。又與飲食，恣意取足。如<a class="t" id="t0201b20"></a>是供給，不捨晝夜。』又勅彼臣：『自今已後，四<a class="t" id="t0201b21"></a>遠人民，有來求乞，隨須給與。』既到園林，與<a class="t" id="t0201b22"></a>婆羅門長者居士并餘大臣，遊觀嬉戱，乃至<a class="t" id="t0201b23"></a>日暮，珠光明曜，如晝無異，不見日影乃知<a class="t" id="t0201b24"></a>是夜。時，王與諸婆羅門眾長者居士并餘臣<a class="t" id="t0201b25"></a>民，嬉戲訖已，還歸宮城。別於他日，時婆羅<a class="t" id="t0201b26"></a>門長者居士及與大臣，持眾名寶，共來獻王，<a class="t" id="t0201b27"></a>王即語言：『我於近日，園林遊戲，勅於某臣，<a class="t" id="t0201b28"></a>自今已去，有來求索，隨意給與，我之布施，<a class="t" id="t0201b29"></a>乃至如是。卿等云何，反以眾寶而來獻我？』<a class="t" id="t0201c01"></a>時王即便心自思惟：『此諸人等，所以持寶來<a class="t" id="t0201c02"></a>獻我者，皆緣國中共貴之故。如此之事，由<a class="t" id="t0201c03"></a>民貧來。』即勅藏臣，出諸珍寶及資生具，置<a class="t" id="t0201c04"></a>四衢道，搥鍾擊鼓，唱令四遠：『大善見王！今<a class="t" id="t0201c05"></a>開寶藏，以用布施，若有所須隨意來取。』王恒<a class="t" id="t0201c06"></a>如是廣行布施，利益眾生不捨晝夜。</p><a class="t" id="t0201c07"></a>
<p><a class="t-linehead" id="t-linehead0201c07"></a>「爾時，國中諸婆羅門長者居士及以大臣而白<a class="t" id="t0201c08"></a>王言：『大王！常可所居宮殿，極為褊狹。我等每<a class="t" id="t0201c09"></a>來問訊王時，諸侍從者不相容受，唯願大王，<a class="t" id="t0201c10"></a>開拓令廣。』王聞此語，默然許之，心自念言：<a class="t" id="t0201c11"></a>『我今宜應開闊住處。』時，天帝釋知王心念，<a class="t" id="t0201c12"></a>呼一天子，名毗首建磨，極為妙巧，無事不<a class="t" id="t0201c13"></a>能，而語之言：『今閻浮提，轉輪聖王，名大善<a class="t" id="t0201c14"></a>見。其今欲更開拓宮城，汝便可下為作監匠，<a class="t" id="t0201c15"></a>使其居處嚴麗雕飾如我無異。』彼天奉勅即<a class="t" id="t0201c16"></a>便來下，猶如壯士屈伸臂頃，到閻浮提，當<a class="t" id="t0201c17"></a>王前立。時，王既見彼天子形，風姿端正必知<a class="t" id="t0201c18"></a>非凡，而問之言：『汝是何神，而忽來下？』天即<a class="t" id="t0201c19"></a>答言：『大王！當知，我天帝釋之大臣也，名毗<a class="t" id="t0201c20"></a>首建磨，極閑工巧。大王心欲開廣宮殿故，<a class="t" id="t0201c21"></a>天帝釋遣我來下，為作監匠以助於王。』王聞<a class="t" id="t0201c22"></a>此言，心懷歡喜。時，彼天子即便經始，開廓<a class="t" id="t0201c23"></a>宮城，城之四門，其間相去二十四踰闍那，<a class="t" id="t0201c24"></a>為王起殿。高下縱廣，各八踰闍那。七寶嚴<a class="t" id="t0201c25"></a>麗如帝釋宮，其殿凡有八萬四千間隔住處，<a class="t" id="t0201c26"></a>皆有七寶床帳臥具。又復為王起說法殿，高<a class="t" id="t0201c27"></a>下縱廣，亦八踰闍那，七寶莊嚴無異於前。<a class="t" id="t0201c28"></a>其殿四面，有七寶樹，及以名華，列植蔭映。又<a class="t" id="t0201c29"></a>造寶池，其水清潔，具八功德。其殿中央，施師<a class="t" id="t0202a01"></a>子座，七寶莊嚴，極為高廣，覆以寶帳，埀七<a class="t" id="t0202a02"></a>寶。又為四遠來聽法者，設四寶座，黃金、<a class="t" id="t0202a03"></a>白銀、琉璃、頗梨，其數凡有八萬四千。毗首建<a class="t" id="t0202a04"></a>磨既為彼王造作宮城，皆悉竟已，與王辭<a class="t" id="t0202a05"></a>別，忽然不現，還歸天上。</p>
<p><a class="t-linehead" id="t-linehead0202a05"></a>「時，大善見王既見<a class="t" id="t0202a06"></a>宮城皆悉修立，即勅擊鼓唱令國界：『大善見<a class="t" id="t0202a07"></a>王，却後七日，當為一切說種種法，若欲樂<a class="t" id="t0202a08"></a>聞，皆可來集說法殿上。』時婆羅門、長者、居士、<a class="t" id="t0202a09"></a>大臣、人民，聞此唱令，至於其日，皆悉來集。<a class="t" id="t0202a10"></a>時，王即便上說法殿，登師子座，一切來眾，<a class="t" id="t0202a11"></a>亦皆坐於四寶之座。爾時，彼王先為諸人說<a class="t" id="t0202a12"></a>十善法，然後又為開餘法門，乃至經於萬二<a class="t" id="t0202a13"></a>千歲。其國眾生，若有曾聞彼王法者，命終<a class="t" id="t0202a14"></a>生天，不墮三塗。阿難！彼王恒作如此利益<a class="t" id="t0202a15"></a>一切眾生。阿難！時，大善見王於靜室中，心<a class="t" id="t0202a16"></a>自念言：『我過去世，有何行業、修何善根，生<a class="t" id="t0202a17"></a>世尊貴，有大威德，色力壽命，人無等者？正當<a class="t" id="t0202a18"></a>由於過去世中，廣修布施、忍辱、慈悲故，今獲<a class="t" id="t0202a19"></a>得如此報耳；我今宜應更修進勝。』而便思惟。<a class="t" id="t0202a20"></a>不久之間即得初禪，乃至得於第四禪，復更<a class="t" id="t0202a21"></a>修習四無量心。阿難！大善見王又教夫人及<a class="t" id="t0202a22"></a>以婇女，令修四禪。</p><a class="t" id="t0202a23"></a>
<p class="endsutta"><span class="t-juanname">大般涅槃經卷中</span></p>　<a class="t" id="t0202a24"></a><a class="t" id="t0202a25"></a>
<p class="suttainfo"><span class="t-juanname">大般涅槃經卷下</span><br><a class="t" id="t0202a26"></a>
<span class="t-byline">東晉平陽沙門釋法顯譯</span></p><a class="t" id="t0202a27"></a>
<p><a class="t-linehead" id="t-linehead0202a27"></a>「爾時，雪山有八萬四千白象，日日來到，列<a class="t" id="t0202a28"></a>王殿前。時，王心念：『此諸白象恒來我所，經由<a class="t" id="t0202a29"></a>道路，踐踖眾生。』即便勅語主兵臣言：『自今<a class="t" id="t0202b01"></a>已後，不須此象日來我所，經一千歲可令一<a class="t" id="t0202b02"></a>來，但令四萬二千便足，不必其滿八萬四千。』<a class="t" id="t0202b03"></a>王玉女寶，名曰善賢，與餘夫人及以婇女八<a class="t" id="t0202b04"></a>萬四千人，於靜室中坐禪思惟，經四萬歲，共<a class="t" id="t0202b05"></a>相謂言：『我等在此坐禪思惟經四萬歲，不見<a class="t" id="t0202b06"></a>大王，今者宜應禮拜問訊。』作此言已，即便<a class="t" id="t0202b07"></a>相隨，到於王所。其餘宮人，入白王言：『善賢<a class="t" id="t0202b08"></a>今與八萬四千女人，來問訊王。』時王聞已，<a class="t" id="t0202b09"></a>即便往於說法殿上，昇師子座。俄爾之頃，<a class="t" id="t0202b10"></a>善賢等至，王即喚前。時，善賢等相隨而進，<a class="t" id="t0202b11"></a>到於王所，頭面禮足，次第而坐，即作是言：<a class="t" id="t0202b12"></a>『我等共在靜室之中，坐禪思惟經四萬歲，不<a class="t" id="t0202b13"></a>見王久，故來問訊，欲有所說，唯願聽許。』王<a class="t" id="t0202b14"></a>即答言：『善哉！隨意。』善賢即便而白王言：『此<a class="t" id="t0202b15"></a>閻浮提，西瞿耶尼，北欝單越，東弗婆提，四<a class="t" id="t0202b16"></a>方人民極為熾盛，富樂安隱，皆行十善，竝是<a class="t" id="t0202b17"></a>大王德化力也。此閻浮提，如鳩尸婆帝城者，<a class="t" id="t0202b18"></a>其數凡有八萬四千，此諸城等，國王臣民及<a class="t" id="t0202b19"></a>婆羅門，皆悉來此，欲見大王。而王坐禪經<a class="t" id="t0202b20"></a>多年歲，來朝謁者皆不相見，譬如孝子不見<a class="t" id="t0202b21"></a>慈父。又四天下，不見大王遊歷甚久，唯願<a class="t" id="t0202b22"></a>大王，善將時宜，撫接民人。我等女弱，於國<a class="t" id="t0202b23"></a>無益，所以坐禪適意久遠。大王處貴統攝內<a class="t" id="t0202b24"></a>外，一切人民莫不宗仰，豈得如我女人所行。<a class="t" id="t0202b25"></a>白象車馬，其數各有八萬四千，大王宜應乘<a class="t" id="t0202b26"></a>之遊觀。大王昔日，恒為一切說種種法，授<a class="t" id="t0202b27"></a>以十善，頃來坐禪斯事頓廢。』于時，善賢以<a class="t" id="t0202b28"></a>如此事，種種諫王。大善見王聞此語已，而<a class="t" id="t0202b29"></a>答之言：『汝於前後每以善事而諫勸我，今聞<a class="t" id="t0202c01"></a>汝言，殊乖昔意。』爾時，善賢聞王此誨，心生<a class="t" id="t0202c02"></a>懊惱，垂涕念言：『我向所以諫大王者，正以<a class="t" id="t0202c03"></a>所見，謂為得中，不圖乃復更生罪咎。』即從<a class="t" id="t0202c04"></a>座起頂禮王足，而白王言：『今我愚癡不識<a class="t" id="t0202c05"></a>正理，乃以此事而用上諫，唯願大王，聽<a class="t" id="t0202c06"></a>我懺悔。』</p>
<p><a class="t-linehead" id="t-linehead0202c06"></a>「爾時，大善見王答善賢言：『一切諸行<a class="t" id="t0202c07"></a>皆悉無常，恩愛合會亦復別離，此四天下雖<a class="t" id="t0202c08"></a>爾熾盛，我亦不久當捨棄之。我於往昔八萬<a class="t" id="t0202c09"></a>四千歲而為嬰兒，八萬四千歲而為童子，八<a class="t" id="t0202c10"></a>萬四千歲為灌頂太子，八萬四千歲為灌頂<a class="t" id="t0202c11"></a>王，然後得成轉輪聖王。領四天下七寶具足，<a class="t" id="t0202c12"></a>八萬四千歲統理民務，八萬四千歲為諸人<a class="t" id="t0202c13"></a>民講說諸法，八萬四千歲坐禪思惟。從爾已<a class="t" id="t0202c14"></a>來，五十八萬八千歲，雖復如此壽命延長，<a class="t" id="t0202c15"></a>會歸於盡。我今已老，死時將至，古昔諸王<a class="t" id="t0202c16"></a>尊貴快樂，如我不異，亦復遷謝歸於無常。<a class="t" id="t0202c17"></a>鳩尸婆帝城，及餘八萬四千大城會亦磨滅，<a class="t" id="t0202c18"></a>不應於此獨生愛著，長放逸心。我今所以獲<a class="t" id="t0202c19"></a>此尊勝，皆由往昔積諸善業，今者宜應廣<a class="t" id="t0202c20"></a>植諸善造來生因，是故坐禪經積年歲。』爾時，<a class="t" id="t0202c21"></a>善賢等聞王此言，心大歡喜，頂禮王足，退<a class="t" id="t0202c22"></a>還所住。如是不久王得篤疾，自知命盡，即<a class="t" id="t0202c23"></a>立太子而以為王，集餘大臣及婆羅門長者<a class="t" id="t0202c24"></a>居士，以四海水灌太子頂，事既畢竟，王即<a class="t" id="t0202c25"></a>命終，上生梵天。</p>
<p><a class="t-linehead" id="t-linehead0202c25"></a>「阿難！大善見王，王四天下<a class="t" id="t0202c26"></a>而其所居，唯閻浮提。大城雖有八萬四千，<a class="t" id="t0202c27"></a>而其所處，唯鳩尸婆帝。雪山之中有八萬四<a class="t" id="t0202c28"></a>千白象之寶，而王所乘，不過一象。雖有八<a class="t" id="t0202c29"></a>萬四千駿馬，而王所騎，不過一匹。雖有八<a class="t" id="t0203a01"></a>萬四千七寶之車，而王常駕，不過一乘。雖有<a class="t" id="t0203a02"></a>八萬四千夫人，王之所愛，唯在一人。雕飾<a class="t" id="t0203a03"></a>寶殿，八萬四千，王之所處不過一室。身之<a class="t" id="t0203a04"></a>所須，飽足而已，而王役慮四方，纏心物務，<a class="t" id="t0203a05"></a>徒勞精神，於身無益。</p>
<p><a class="t-linehead" id="t-linehead0203a05"></a>「阿難！大善見王，豈異<a class="t" id="t0203a06"></a>人乎？我身是也。我於往昔獲此尊貴，所居<a class="t" id="t0203a07"></a>國城即在於此，我於此城作轉輪王，不可稱<a class="t" id="t0203a08"></a>數，成就利益無量眾生。今者諸天充滿虛空，<a class="t" id="t0203a09"></a>皆是我昔為王之時，以諸善法教化所成，其<a class="t" id="t0203a10"></a>於今日復在此城，見般涅槃，當令其獲般涅<a class="t" id="t0203a11"></a>槃果。阿難！以是事故，汝云何言此鳩尸那<a class="t" id="t0203a12"></a>城為邊狹耶？我今決定住於此城而般涅槃。」<a class="t" id="t0203a13"></a>當於如來說此事時，諸天及人億那由他，於<a class="t" id="t0203a14"></a>諸法中遠塵離垢得法眼淨，即共同聲而白<a class="t" id="t0203a15"></a>佛言：「世尊！往昔無量無邊阿僧祇劫，以諸<a class="t" id="t0203a16"></a>善法利益我等，今又於此以般涅槃樂安立<a class="t" id="t0203a17"></a>於我。」即散名華，并作天樂，歌唄讚歎，供養<a class="t" id="t0203a18"></a>如來。</p>
<p><a class="t-linehead" id="t-linehead0203a18"></a>爾時，阿難而白佛言：「奇哉！世尊！此鳩<a class="t" id="t0203a19"></a>尸那城，過去乃有斯奇特事，我今不復生小<a class="t" id="t0203a20"></a>心也。」</p><a class="t" id="t0203a21"></a>
<p><a class="t-linehead" id="t-linehead0203a21"></a>爾時，世尊告阿難言：「汝今可入鳩尸那城語<a class="t" id="t0203a22"></a>諸力士道，我今日於後夜分入般涅槃，皆悉<a class="t" id="t0203a23"></a>令來與我相見，若有所疑，恣意請問，莫令<a class="t" id="t0203a24"></a>於我般涅槃時不及相見後生悔恨。」</p>
<p><a class="t-linehead" id="t-linehead0203a24"></a>爾時，阿<a class="t" id="t0203a25"></a>難聞佛言已，埀泣懊惱，頂禮佛足，攝身威<a class="t" id="t0203a26"></a>儀，與一比丘俱共入城。時，鳩尸那城，諸力士<a class="t" id="t0203a27"></a>等，男女大小，始共集聚，論敘如來當般涅<a class="t" id="t0203a28"></a>槃，各各皆欲往詣佛所。會見阿難，即便問<a class="t" id="t0203a29"></a>言：「我聞世尊在雙樹間將般涅槃，正共言論<a class="t" id="t0203b01"></a>欲至佛所。」於是阿難具以如來所勅之辭，<a class="t" id="t0203b02"></a>告諸力士。力士聞已，悲號懊惱，悶絕躃地，<a class="t" id="t0203b03"></a>互共微聲而相謂言：「嗚呼！苦哉！世間眼滅，我<a class="t" id="t0203b04"></a>等從今何所歸依？猶如嬰兒失於慈母，從今<a class="t" id="t0203b05"></a>已去，人天轉減，三惡道趣日就增盛。」白阿<a class="t" id="t0203b06"></a>難言：「我等眷屬，今欲相隨往至佛所。」是時<a class="t" id="t0203b07"></a>阿難還白佛言，以世尊語入城宣示。諸力士<a class="t" id="t0203b08"></a>眾莫不驚絕<span class="corr" title="[渧&gt;涕] cf.【麗】">涕</span>泣歔欷，皆悉當來瞻奉世尊。<a class="t" id="t0203b09"></a>諸力士等，男女大小，一切相隨，流淚嗚咽，<a class="t" id="t0203b10"></a>緣路而進。</p>
<p><a class="t-linehead" id="t-linehead0203b10"></a>是時，阿難見諸力士人數甚多，心<a class="t" id="t0203b11"></a>自念言：「若此人眾，一一禮佛無有竟時。我今<a class="t" id="t0203b12"></a>當令家家一時禮。」諸力士眾至佛所已，阿難<a class="t" id="t0203b13"></a>即便普語之言：「汝等來眾<span class="corr" title="[&gt;既] cf.【麗】">既</span>為不少，若人人禮<a class="t" id="t0203b14"></a>佛不卒得竟。今可家家一時禮也。」力士奉旨<a class="t" id="t0203b15"></a>即便禮佛，退住一面，而白佛言：「唯願世尊！<a class="t" id="t0203b16"></a>住壽一劫！若減一劫，不般涅槃！利益一切<a class="t" id="t0203b17"></a>諸天人民，今諸眾生無有慧眼。唯願世尊！為<a class="t" id="t0203b18"></a>作開導。」</p>
<p><a class="t-linehead" id="t-linehead0203b18"></a>爾時，如來告力士言：「汝今不應作此<a class="t" id="t0203b19"></a>請我。所以者何？一切諸行皆悉無常，恩愛<a class="t" id="t0203b20"></a>合會必歸別離。設我住世，若滿一劫，會亦<a class="t" id="t0203b21"></a>當滅。我所說法但當憶持誦念勿忘，此則不<a class="t" id="t0203b22"></a>異我在世也。」諸力士等聞佛此言，不果所請，<a class="t" id="t0203b23"></a>心懷愁悴，悲泣懊惱，默然而住。</p><a class="t" id="t0203b24"></a>
<p><a class="t-linehead" id="t-linehead0203b24"></a>爾時，鳩尸那城有一外道，年百二十，名須<a class="t" id="t0203b25"></a>跋陀羅，聰明多智，誦四毘陀經，一切書論<a class="t" id="t0203b26"></a>無不通達，為一切人之所宗敬。其聞如來在<a class="t" id="t0203b27"></a>娑羅林雙樹之間將般涅槃，心自思惟：「我諸<a class="t" id="t0203b28"></a>書論，說佛出世極為難遇，如優曇鉢花時一<a class="t" id="t0203b29"></a>現耳。其今在於娑羅林中，我有所疑，試往<a class="t" id="t0203c01"></a>請問，瞿曇若能決我疑者，便是實得一切種<a class="t" id="t0203c02"></a>智。」作此念已，往到佛所，在於林外，逢見阿<a class="t" id="t0203c03"></a>難，即語之言：「我書論中說佛興世極難值遇，<a class="t" id="t0203c04"></a>億千萬劫時時乃出，如優曇鉢華不可數覩，<a class="t" id="t0203c05"></a>在世教化，我初不見，今聞在此娑羅林中<a class="t" id="t0203c06"></a>當般涅槃，我有所疑，欲往請問。汝可為我白<a class="t" id="t0203c07"></a>世尊言，道我今者欲希相見。」</p>
<p><a class="t-linehead" id="t-linehead0203c07"></a>爾時，阿難聞<a class="t" id="t0203c08"></a>其此語，心自思惟：「世尊今者四大不和，接<a class="t" id="t0203c09"></a>對來久，已自增惡。若復與此外道相見，必<a class="t" id="t0203c10"></a>有言論，容致損劇。」即答之言：「世尊今者四大<a class="t" id="t0203c11"></a>不和，寢臥林中極苦身痛，汝今不須見如<a class="t" id="t0203c12"></a>來也，莫臨世尊般涅槃時而作障礙。」須跋陀<a class="t" id="t0203c13"></a>羅如是三請，阿難亦復如是三答。</p>
<p><a class="t-linehead" id="t-linehead0203c13"></a>爾時，世尊<a class="t" id="t0203c14"></a>以淨天耳，聞須跋陀羅請阿難聲，又觀其根，<a class="t" id="t0203c15"></a>是可度時，即以梵音告阿難言：「汝莫於我最<a class="t" id="t0203c16"></a>後弟子獨作留礙，聽須跋陀羅前來，我欲見<a class="t" id="t0203c17"></a>之。此人質直聰慧易悟，所以<span class="corr" title="[來&gt;求] cf.【麗】">求</span>進欲決疑難，<a class="t" id="t0203c18"></a>非為故來論勝負也。」於是阿難即承佛教，<a class="t" id="t0203c19"></a>語須跋陀羅：「世尊今已勅聽汝前。」須跋陀<a class="t" id="t0203c20"></a>羅聞佛許前，歡喜踊躍，不能自勝，而心念<a class="t" id="t0203c21"></a>言：「沙門瞿曇，決定是得一切種智。」即前佛<a class="t" id="t0203c22"></a>所，互相問訊坐於一面，而白佛言：「瞿曇，欲<a class="t" id="t0203c23"></a>有所問，唯願聽許。」佛言：「善哉！善哉！須跋陀<a class="t" id="t0203c24"></a>羅，恣汝所問。」</p>
<p><a class="t-linehead" id="t-linehead0203c24"></a>須跋陀羅即問佛言：「今者世<a class="t" id="t0203c25"></a>間沙門婆羅門外道六師、富蘭那迦葉、末伽<a class="t" id="t0203c26"></a>利拘賒梨子，刪闍夜毘羅眡子、阿耆多<span class="corr" title="[趐&gt;翅] cf.【麗】">翅</span>舍<a class="t" id="t0203c27"></a>欽婆羅、迦羅鳩駄迦旃延、尼犍陀若提子等，<a class="t" id="t0203c28"></a>各各自說，是一切智，以餘學者，名為邪見。<a class="t" id="t0203c29"></a>言其所行，是解脫道，說他行者，是生死因。<a class="t" id="t0204a01"></a>互相是非，云何而得知其虛實？何師應得沙<a class="t" id="t0204a02"></a>門之稱？何師定是解脫之因？」</p>
<p><a class="t-linehead" id="t-linehead0204a02"></a>爾時，如來即答<a class="t" id="t0204a03"></a>之曰：「善哉！善哉！須跋陀羅，乃能問我如此<a class="t" id="t0204a04"></a>之義。諦聽諦聽，吾為汝說。須跋陀羅！諸法<a class="t" id="t0204a05"></a>之中若不見有八聖道法，當知無有一沙門<a class="t" id="t0204a06"></a>名，二及三四，亦復不有；既無沙門，亦無解<a class="t" id="t0204a07"></a>脫；解脫既無，非一切種智。須跋陀羅！若諸<a class="t" id="t0204a08"></a>法中，有八聖道法，當知必有四沙門名；有<a class="t" id="t0204a09"></a>沙門名，則有解脫；既有解脫，是一切種智。<a class="t" id="t0204a10"></a>須跋陀羅！唯我法中，有八聖道，有四沙門<a class="t" id="t0204a11"></a>名，是解脫道，是一切種智。彼諸外道，富蘭<a class="t" id="t0204a12"></a>那迦葉等，其說法中，無八聖道，無沙門名，<a class="t" id="t0204a13"></a>非是解脫及一切種智。若言有者，當知必是<a class="t" id="t0204a14"></a>虛誑之說。須跋陀羅！一切眾生，聞我所說，<a class="t" id="t0204a15"></a>信受思惟，當知其人必不空聞要得解脫。<a class="t" id="t0204a16"></a>須跋陀羅！我在王宮未出家時，一切世間皆<a class="t" id="t0204a17"></a>為六師之所迷醉，初未見有沙門之實。須<a class="t" id="t0204a18"></a>跋陀羅！我年二十有九，出家學道，三十有<a class="t" id="t0204a19"></a>六，於菩<span class="corr" title="[堤&gt;提] cf.【麗】">提</span>樹下，思八聖道究竟源底，成阿耨<a class="t" id="t0204a20"></a>多羅三藐三菩提，得一切種智。即往波羅捺<a class="t" id="t0204a21"></a>國鹿野苑中仙人住處，為阿若憍陳如等五<a class="t" id="t0204a22"></a>人，轉四諦法輪，其得道跡。爾時始有沙門之<a class="t" id="t0204a23"></a>稱，出於世間福利眾生。須跋陀羅！當知我<a class="t" id="t0204a24"></a>法能得解脫，如來實是一切種智。」</p>
<p><a class="t-linehead" id="t-linehead0204a24"></a>爾時，須跋<a class="t" id="t0204a25"></a>陀羅，既聞如來說八聖道，心生歡喜，舉身<a class="t" id="t0204a26"></a>毛竪，渴仰欲聞八聖道義，而白佛言：「唯願<a class="t" id="t0204a27"></a>世尊！為我分別八聖道義。」於是世尊即便為<a class="t" id="t0204a28"></a>其分別廣說。須跋陀羅既聞佛說八聖道義，<a class="t" id="t0204a29"></a>心意開朗，豁然大悟，於諸法中遠塵離垢得<a class="t" id="t0204b01"></a>法眼淨，即白佛言：「我今欲於佛法出家。」於<a class="t" id="t0204b02"></a>是世尊即便喚之：「善來！比丘！」鬚髮自落，袈裟<a class="t" id="t0204b03"></a>著身，即成沙門。世尊又為廣說四諦，即獲<a class="t" id="t0204b04"></a>漏盡，成阿羅漢。</p><a class="t" id="t0204b05"></a>
<p><a class="t-linehead" id="t-linehead0204b05"></a>爾時，世尊告阿難言：「汝今當知，我於道場，<a class="t" id="t0204b06"></a>成阿耨多羅三藐三菩提。最初說法，度阿若<a class="t" id="t0204b07"></a>憍陳如等五人。今日在於娑羅林中，臨般涅<a class="t" id="t0204b08"></a>槃，最後說法，度須跋陀羅。諸天及人，無復<a class="t" id="t0204b09"></a>更應聞我說法而得度者；若有善根應得解<a class="t" id="t0204b10"></a>脫，當來皆是我之弟子，展轉相教。阿難！須<a class="t" id="t0204b11"></a>跋陀羅雖是外道，而其善根，應成熟時，唯<a class="t" id="t0204b12"></a>有如來，能分別知。我般涅槃後，若有外道，<a class="t" id="t0204b13"></a>欲於我法求出家者，汝等不應便聽許之。先<a class="t" id="t0204b14"></a>令四月誦習經典，觀其意性為虛為實，若見<a class="t" id="t0204b15"></a>其行質直柔軟，於我法中實有深樂，然後方<a class="t" id="t0204b16"></a>可聽其出家。阿難！所以然者，汝等小智，不能<a class="t" id="t0204b17"></a>分別眾生之根，是故令汝先觀之耳。」</p>
<p><a class="t-linehead" id="t-linehead0204b17"></a>爾時，須<a class="t" id="t0204b18"></a>跋陀羅而白佛言：「我於向者，欲求出家。世尊<a class="t" id="t0204b19"></a>若令先於佛法四十年中讚誦經典，然後聽<a class="t" id="t0204b20"></a>我而出家者，我亦能爾！豈況四月？」爾時，世尊<a class="t" id="t0204b21"></a>即告之言：「如是，如是！須跋陀羅！我觀汝意，<a class="t" id="t0204b22"></a>於我法中慇懃渴仰，今作此言，非為虛設。」<a class="t" id="t0204b23"></a>爾時，須<span class="corr" title="[&gt;跋]">跋</span>陀羅前白佛言：「我<span class="corr" title="[不今&gt;今不] cf.【麗】">今不</span>忍見天人尊<a class="t" id="t0204b24"></a>入般涅槃，我於今日，欲先世尊入般涅槃。」<a class="t" id="t0204b25"></a>佛言：「善哉。」時，須跋陀羅，即於佛前，入火界<a class="t" id="t0204b26"></a>三昧而般涅槃。</p><a class="t" id="t0204b27"></a>
<p><a class="t-linehead" id="t-linehead0204b27"></a>爾時，如來告阿難言：「汝勿見我入般涅槃，便<a class="t" id="t0204b28"></a>謂正法於此永絕。何以故？我昔為諸比丘，制<a class="t" id="t0204b29"></a>戒波羅提木叉，及餘所說種種妙法，此即便<a class="t" id="t0204c01"></a>是汝等大師。如我在世，無有異也。阿難！我<a class="t" id="t0204c02"></a>般涅槃後，諸比丘等，各依次第，大小相敬，<a class="t" id="t0204c03"></a>不得呼姓，皆喚名字。互相伺察，無令眾中<a class="t" id="t0204c04"></a>有犯大戒，不應<span class="gaiji">［門@視］<!--gaiji,,1[門@視],2&#x28DB3;,3--></span>求覓他細過。車匿比丘，<a class="t" id="t0204c05"></a>應與重罰。」阿難問佛：「與何重罰？」佛言：「阿難！<a class="t" id="t0204c06"></a>與重罰者，一切比丘勿與共語。」於是阿難，<a class="t" id="t0204c07"></a>如教奉行。</p>
<p><a class="t-linehead" id="t-linehead0204c07"></a>爾時，世尊告諸比丘：「汝等今者<a class="t" id="t0204c08"></a>若有疑難，恣意請問，莫我滅後生悔恨言：<a class="t" id="t0204c09"></a>『如來近在娑羅林中，我於爾時，不往諮決，<a class="t" id="t0204c10"></a>致令今日情有所滯。』我今雖復身體有疾，猶<a class="t" id="t0204c11"></a>堪為汝等解釋疑惑。若欲於我般涅槃後奉<a class="t" id="t0204c12"></a>持正法利益天人，今宜速來決所疑也。」世尊<a class="t" id="t0204c13"></a>乃至如是三告，諸比丘等默然無有求決疑<a class="t" id="t0204c14"></a>者。爾時，阿難即白佛言：「奇哉世尊！如是三<a class="t" id="t0204c15"></a>誨，而此眾中無有疑者。」佛言：「如是，如是。阿<a class="t" id="t0204c16"></a>難！今此眾中，五百比丘，未得道者，我般涅<a class="t" id="t0204c17"></a>槃後，未來世中，當得盡漏。汝亦當在此中<a class="t" id="t0204c18"></a>數也。」</p><a class="t" id="t0204c19"></a>
<p><a class="t-linehead" id="t-linehead0204c19"></a>爾時，世尊告諸比丘：「汝等若見我身、口、意脫<a class="t" id="t0204c20"></a>相犯觸，汝當語我。」時，諸比丘聞佛此語，流淚<a class="t" id="t0204c21"></a>懊惱而白佛言：「如來豈當有身口意微細過<a class="t" id="t0204c22"></a>耶？」</p>
<p><a class="t-linehead" id="t-linehead0204c22"></a>於是如來即便說偈：</p><a class="t" id="t0204c23"></a><blockquote class="gatha">
<p>「諸行無常，　　是生滅法，<a class="t" id="t0204c24"></a><br>
生滅滅已，　　寂滅為樂。」</p>
</blockquote><a class="t" id="t0204c25"></a>
<p><a class="t-linehead" id="t-linehead0204c25"></a>爾時，如來說此偈已，告諸比丘：「汝等當知，一<a class="t" id="t0204c26"></a>切諸行，皆悉無常。我今雖是金剛之體，亦<a class="t" id="t0204c27"></a>復不免無常所遷。生死之中極為可畏，汝等<a class="t" id="t0204c28"></a>宜應勤行精進，速求離此生死火坑。此則是<a class="t" id="t0204c29"></a>我最後教也。我般涅槃，其時已至。」時，諸比丘<a class="t" id="t0205a01"></a>及餘天人，聞佛此誨，悲號涕泣，悶絕躃地。<a class="t" id="t0205a02"></a>如來即便普告之言：「汝等不應生此悲惱，諸<a class="t" id="t0205a03"></a>行性相，皆悉如是。」於是如來，即入初禪。出<a class="t" id="t0205a04"></a>於初禪，入第二禪。出於二禪，入第三禪。出<a class="t" id="t0205a05"></a>於三禪，入第四禪。出第四禪，入於空處。出於<a class="t" id="t0205a06"></a>空處，入於識處。出於識處，入無所有處。出無<a class="t" id="t0205a07"></a>所有處，入於非想非非想處。出於非想非非<a class="t" id="t0205a08"></a>想處，入滅盡定。</p>
<p><a class="t-linehead" id="t-linehead0205a08"></a>爾時，阿難既見如來湛然不<a class="t" id="t0205a09"></a>言，身體肢節不復動搖，即便流淚而作是言：<a class="t" id="t0205a10"></a>「世尊今已入般涅槃。」爾時，阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄語阿難<a class="t" id="t0205a11"></a>言：「如來即時未般涅槃，所以湛然身不動者，<a class="t" id="t0205a12"></a>正是入於滅盡定耳。」</p>
<p><a class="t-linehead" id="t-linehead0205a12"></a>爾時，世尊出滅盡定，更<a class="t" id="t0205a13"></a>還入於非想非非想處，乃至次第入於初禪。<a class="t" id="t0205a14"></a>復出初禪，入第二禪。出於二禪，入第三禪。<a class="t" id="t0205a15"></a>出於三禪，入第四禪，即於此地入般涅槃。</p><a class="t" id="t0205a16"></a>
<p><a class="t-linehead" id="t-linehead0205a16"></a>爾時，阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄語阿難言：「世尊已於第四禪<a class="t" id="t0205a17"></a>地入般涅槃。」於是，阿難及四部眾，聞阿<span class="gaiji">［少／兔］<!--gaiji,,1[少／兔],2&#x3779;,3--></span>樓<a class="t" id="t0205a18"></a>駄作此言已，悲號嗚咽，悶絕躃地。其中或<a class="t" id="t0205a19"></a>有舉手拍頭搥胸大叫，共相謂言：「世間眼滅，<a class="t" id="t0205a20"></a>一何速哉！一切眾生，從今已去，誰為導者？<a class="t" id="t0205a21"></a>人天方減，惡道日增。」</p>
<p><a class="t-linehead" id="t-linehead0205a21"></a>時，虛空中天龍八部，<a class="t" id="t0205a22"></a>涕泣滂沱猶如驟雨，互相謂言：「我等從今誰<a class="t" id="t0205a23"></a>為歸依？猶若嬰兒失於慈母。三惡道逕日就<a class="t" id="t0205a24"></a>開闊，解脫之門方巨重關。一切眾生，沈淪<a class="t" id="t0205a25"></a>苦海。亦如病人遠於良醫，又似盲者失所牽<a class="t" id="t0205a26"></a>導。我等既去無上法王，煩惱之賊日見侵<a class="t" id="t0205a27"></a>逼。」唱此言已，悶絕懊惱不能自禁。</p>
<p><a class="t-linehead" id="t-linehead0205a27"></a>時，鳩尸那<a class="t" id="t0205a28"></a>城諸力士眾，皆悉勇健，猶如香象。既見如<a class="t" id="t0205a29"></a>來入般涅槃，神情憔悴，如病新起。</p>
<p><a class="t-linehead" id="t-linehead0205a29"></a>當於爾<a class="t" id="t0205b01"></a>時大地震動天鼓自鳴，四大海水波浪翻倒，<a class="t" id="t0205b02"></a>須彌山王自然傾搖，狂風奮發，林木摧折簫<a class="t" id="t0205b03"></a>索枯悴，駭異於常。</p>
<p><a class="t-linehead" id="t-linehead0205b03"></a>爾時，大梵天王即說偈<a class="t" id="t0205b04"></a>言：</p><a class="t" id="t0205b05"></a><blockquote class="gatha">
<p>「過去與未來，　　及以今現在，<a class="t" id="t0205b06"></a><br>
無有諸眾生，　　不歸無常者。<a class="t" id="t0205b07"></a><br>
如來天人尊，　　金剛身堅固，<a class="t" id="t0205b08"></a><br>
猶不免無常，　　而況於餘人。<a class="t" id="t0205b09"></a><br>
一切諸眾生，　　愛惜保其身，<a class="t" id="t0205b10"></a><br>
薰餘以香華，　　不知當毀滅。<a class="t" id="t0205b11"></a><br>
如來金色身，　　相好以莊嚴，<a class="t" id="t0205b12"></a><br>
會亦<span class="corr" title="[皆&gt;當] cf.【麗】">當</span>棄捨，　　應入般涅槃。<a class="t" id="t0205b13"></a><br>
永斷諸煩惱，　　成一切種智，<a class="t" id="t0205b14"></a><br>
猶尚不得免，　　況餘結累者。」</p>
</blockquote><a class="t" id="t0205b15"></a>
<p><a class="t-linehead" id="t-linehead0205b15"></a>爾時，天帝釋即說偈言：</p><a class="t" id="t0205b16"></a><blockquote class="gatha">
<p>「一切諸行性，　　實是生滅法，<a class="t" id="t0205b17"></a><br>
兩足最勝尊，　　亦復歸於盡。<a class="t" id="t0205b18"></a><br>
三毒熾然火，　　恒燒諸眾生，<a class="t" id="t0205b19"></a><br>
無有大悲雲，　　誰能雨令滅？」</p>
</blockquote><a class="t" id="t0205b20"></a>
<p><a class="t-linehead" id="t-linehead0205b20"></a>爾時，阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄，即說偈言：</p><a class="t" id="t0205b21"></a><blockquote class="gatha">
<p>「如來於今日，　　諸根不搖動，<a class="t" id="t0205b22"></a><br>
心意會諸法，　　而棄於此身。<a class="t" id="t0205b23"></a><br>
恬然絕思慮，　　亦復無諸受，<a class="t" id="t0205b24"></a><br>
如燈盡光滅，　　如來滅亦然。」</p>
</blockquote><a class="t" id="t0205b25"></a>
<p><a class="t-linehead" id="t-linehead0205b25"></a>爾時，阿難即說偈言：</p><a class="t" id="t0205b26"></a><blockquote class="gatha">
<p>「大地忽震動，　　狂風四激起，<a class="t" id="t0205b27"></a><br>
海水波翻倒，　　須彌寶山搖。<a class="t" id="t0205b28"></a><br>
天人心悲痛，　　泣淚猶如雨，<a class="t" id="t0205b29"></a><br>
皆悉大恐怖，　　如被非人執。<a class="t" id="t0205c01"></a><br>
由佛般涅槃，　　故有如此事。」</p>
</blockquote><a class="t" id="t0205c02"></a>
<p><a class="t-linehead" id="t-linehead0205c02"></a>爾時，眾中有未得道比丘、人天，既見如來已<a class="t" id="t0205c03"></a>般涅槃，心生懊惱，宛轉于地。已得道者，深<a class="t" id="t0205c04"></a>歎世間無常之苦，悲號啼泣不能自勝。是時，<a class="t" id="t0205c05"></a>阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄語諸比丘及以天人：「汝等不應生<a class="t" id="t0205c06"></a>大憂惱，如來前已為汝等說，諸行性相法皆<a class="t" id="t0205c07"></a>如是。云何猶故而悲泣耶？」</p>
<p><a class="t-linehead" id="t-linehead0205c07"></a>爾時，阿難即便普<a class="t" id="t0205c08"></a>語四遠來眾：「如來今已入般涅槃。」爾時，眾人<a class="t" id="t0205c09"></a>聞阿難言，悲號啼泣悶絕懊惱，而以微聲語<a class="t" id="t0205c10"></a>阿難言：「今此人眾極為闐塞，三十二喻闍<a class="t" id="t0205c11"></a>那，皆悉充滿。唯願尊者，各令我等次第得<a class="t" id="t0205c12"></a>前親見如來，最後瞻仰禮拜供養。如來出世<a class="t" id="t0205c13"></a>難可值遇，如優曇鉢華時時乃現，今者親在<a class="t" id="t0205c14"></a>此般涅槃，願必哀愍，令我得見。」</p>
<p><a class="t-linehead" id="t-linehead0205c14"></a>爾時，阿難<a class="t" id="t0205c15"></a>聞眾人言，心自思惟：「如來出世，極為難<a class="t" id="t0205c16"></a>值，最後供養亦復甚難，我今當令誰在於先<a class="t" id="t0205c17"></a>供養佛者？今者宜使諸比丘尼及優婆夷，<a class="t" id="t0205c18"></a>得在前來供養佛身。所以然者？斯等女弱，<a class="t" id="t0205c19"></a>昔來之時，不必得到如來之所，以是因緣故<a class="t" id="t0205c20"></a>宜在先。」作此念已，即便普唱：「諸比丘尼及優<a class="t" id="t0205c21"></a>婆夷，皆聽前於如來身所。」諸比丘尼及與無<a class="t" id="t0205c22"></a>量優婆夷等，俱到佛所。既見如來已般涅槃，<a class="t" id="t0205c23"></a>啼泣懊惱，圍繞禮拜，種種供養。</p>
<p><a class="t-linehead" id="t-linehead0205c23"></a>爾時，有一<a class="t" id="t0205c24"></a>貧窮優婆夷，年一百歲。見諸婆羅門，并及<a class="t" id="t0205c25"></a>剎利長者居士、力士、妻女、長幼、大小，以妙<a class="t" id="t0205c26"></a>香華種種供養，自傷貧乏獨絕此願，心自<a class="t" id="t0205c27"></a>思惟：「如來出世極為難值，最後供養復為<a class="t" id="t0205c28"></a>甚難，而今窮罄無以自表。」作此念已，倍增<a class="t" id="t0205c29"></a>悲慟，臨佛足上心大懊惱，涕泣流連汙如<a class="t" id="t0206a01"></a>來足：「願我將來所生之處，常得見佛。」諸比<a class="t" id="t0206a02"></a>丘尼及優婆夷，供養畢已，即還本處。</p>
<p><a class="t-linehead" id="t-linehead0206a02"></a>爾時，<a class="t" id="t0206a03"></a>阿難又復普告諸餘人言：「諸比丘尼及優婆<a class="t" id="t0206a04"></a>夷，供養已畢，汝等可前次第供養。」時，諸人<a class="t" id="t0206a05"></a>眾以次而來，到佛身所，既見如來已般涅槃，<a class="t" id="t0206a06"></a>號泣宛轉心大悲惱，以諸供具而用供養。爾<a class="t" id="t0206a07"></a>時，諸力士眾皆悉集聚，共相謂言：「我等今<a class="t" id="t0206a08"></a>者，云何闍維如來之身？世尊臨欲般涅槃<a class="t" id="t0206a09"></a>時，應有遺勅。」即便共往，問阿難言：「我等今者<a class="t" id="t0206a10"></a>欲共闍維如來之身，其法云何？世尊臨可般<a class="t" id="t0206a11"></a>涅槃時，當有遺旨，唯願見告。」爾時，阿<span class="corr" title="[維&gt;難]">難</span>語力<a class="t" id="t0206a12"></a>士言：「如來遺勅闍維之法，令與轉輪聖王等<a class="t" id="t0206a13"></a>無有異。」阿難即便具說佛向所勅之事。</p>
<p><a class="t-linehead" id="t-linehead0206a13"></a>諸力<a class="t" id="t0206a14"></a>士等聞阿難言，皆共嚴辦闍維之具。先造寶<a class="t" id="t0206a15"></a>輿雕鏤莊麗，以如來身置寶輿上，燒香散華。<a class="t" id="t0206a16"></a>作眾伎樂，歌頌讚歎。於音樂中，而說苦空無<a class="t" id="t0206a17"></a>常無我不淨之法。時，諸力士白阿難言：「如來<a class="t" id="t0206a18"></a>今者既般涅槃，最後供養極為難遇，我等請<a class="t" id="t0206a19"></a>留如來之身，七日七夜恣意供養，令諸天人<a class="t" id="t0206a20"></a>長夜獲安。」阿難即便以力士言問阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄，<a class="t" id="t0206a21"></a>阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄答阿難言：「善哉！隨意。」阿難爾時告<a class="t" id="t0206a22"></a>諸力士：「聽留佛身七日七夜恣意供養。」</p>
<p><a class="t-linehead" id="t-linehead0206a22"></a>時，諸<a class="t" id="t0206a23"></a>力士聞阿難言，心大悲慶，即於林中種種供<a class="t" id="t0206a24"></a>養，滿七日已。時，諸力士以新淨綿及以細<span class="gaiji">［疊＊毛］<!--gaiji,,1[疊＊毛],2&#x3CB2;,3--></span><a class="t" id="t0206a25"></a>纏如來身，然後內以金棺之中，其金棺內散<a class="t" id="t0206a26"></a>以牛頭栴檀、香屑及諸妙華，即以金棺內銀<a class="t" id="t0206a27"></a>棺中，又以銀棺內銅棺中，又以銅棺內鐵棺<a class="t" id="t0206a28"></a>中，又以鐵棺置寶輿上，作諸伎樂歌唄讚歎。<a class="t" id="t0206a29"></a>諸天於空，散曼陀羅花、摩訶曼陀羅花、曼殊<a class="t" id="t0206b01"></a>沙花、摩訶曼殊沙花，并作天樂，種種供養，然<a class="t" id="t0206b02"></a>後次第下諸棺蓋。時，力士等共相謂言：「七日<a class="t" id="t0206b03"></a>之期今者已滿，我等宜應舁如來棺，周匝<a class="t" id="t0206b04"></a>繞城，令諸人民恣意供養，然後往於城南闍<a class="t" id="t0206b05"></a>維。」作此言已，即便共舁如來之棺，盡其身力<a class="t" id="t0206b06"></a>而不能起，各共驚怪不知何故？而以問於阿<a class="t" id="t0206b07"></a><span class="gaiji">［少／兔］<!--gaiji,,1[少／兔],2&#x3779;,3--></span>樓駄：「我等諸人欲舁佛棺，周匝繞城。還<a class="t" id="t0206b08"></a>趣南門供養闍維，盡竭身力而不能舉，不知<a class="t" id="t0206b09"></a>此是何等事相？唯願尊者為我說之。」</p>
<p><a class="t-linehead" id="t-linehead0206b09"></a>時，阿<span class="gaiji">［少／兔］<!--gaiji,,1[少／兔],2&#x3779;,3--></span><a class="t" id="t0206b10"></a>樓駄語眾人言：「所以然者，虛空諸天欲令佛<a class="t" id="t0206b11"></a>棺周匝繞城。從北門入住於城中，聽諸天人<a class="t" id="t0206b12"></a>種種供養。然後應從東門而出，往於寶冠支<a class="t" id="t0206b13"></a>提之所，而闍維之。」彼諸力士聞此語已，共<a class="t" id="t0206b14"></a>相謂言：「諸天意爾，宜應順從。」即<span class="corr" title="[[臼／丌]&gt;舁]">舁</span>佛棺，繞<a class="t" id="t0206b15"></a>城一匝，從北門入，住城之中，聽諸天人恣<a class="t" id="t0206b16"></a>意供養，作妙伎樂，燒香散華，歌唄讚歎。諸天<a class="t" id="t0206b17"></a>於空，雨曼陀羅花、摩訶曼陀羅華、曼殊沙花、<a class="t" id="t0206b18"></a>摩訶曼殊沙花，并作天樂，種種供養。供養訖<a class="t" id="t0206b19"></a>已，即便從城東門而出，往於寶冠支提之所。<a class="t" id="t0206b20"></a>既到彼處，比丘、比丘尼、優婆塞、優婆夷、天龍<a class="t" id="t0206b21"></a>八部感結悲哽不能自勝，而便聚積牛頭栴<a class="t" id="t0206b22"></a>檀及諸雜香。又於<span class="gaiji">［卄／積］<!--gaiji,,1[卄／積],2&#x27090;,3--></span>上，敷舒繒<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，施大寶帳<a class="t" id="t0206b23"></a>以覆其上，<span class="corr" title="[[臼／丌]&gt;舁]">舁</span>舉寶棺，繞彼香<span class="gaiji">［卄／積］<!--gaiji,,1[卄／積],2&#x27090;,3--></span>周迴七匝，<a class="t" id="t0206b24"></a>燒香散花，作眾伎樂，而以寶棺置香<span class="gaiji">［卄／積］<!--gaiji,,1[卄／積],2&#x27090;,3--></span>上，取<a class="t" id="t0206b25"></a>妙香油周澆灑之。</p>
<p><a class="t-linehead" id="t-linehead0206b25"></a>時，四部眾并諸天人，戀<a class="t" id="t0206b26"></a>慕懊憹不能自勝，即便以火從下燒之。火不<a class="t" id="t0206b27"></a>肯然乃至再三，亦復不然。時，諸人眾不知所<a class="t" id="t0206b28"></a>以，即以此事問阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄：「三燒香<span class="gaiji">［卄／積］<!--gaiji,,1[卄／積],2&#x27090;,3--></span>，何故不<a class="t" id="t0206b29"></a>然？」阿<span class="gaiji">［少／兔］<!--gaiji,,1[少／兔],2&#x3779;,3--></span>樓駄言：「所以然者，尊者摩訶迦葉在<a class="t" id="t0206c01"></a>鐸叉那耆利國，聞於如來欲般涅槃，與五百<a class="t" id="t0206c02"></a>比丘從彼國來，欲見世尊。是以如來不令火<a class="t" id="t0206c03"></a>然。」爾時，大眾聞此語已，深歎奇特。</p><a class="t" id="t0206c04"></a>
<p><a class="t-linehead" id="t-linehead0206c04"></a>爾時，摩訶迦葉在鐸叉那耆利國，遙聞如來<a class="t" id="t0206c05"></a>在鳩尸那城，欲般涅槃，心大悲戀，與五百比<a class="t" id="t0206c06"></a>丘緣路而來。去城不遠，身患疲極在於路邊，<a class="t" id="t0206c07"></a>與諸比丘坐於樹下。見一外道，手執曼陀羅<a class="t" id="t0206c08"></a>華，迦葉問言：「汝從何來？」答言：「我從鳩尸那<a class="t" id="t0206c09"></a>城來。」迦葉又問：「汝知我師應正遍知不？」其<a class="t" id="t0206c10"></a>即答言：「識。汝大師在鳩尸那城娑羅林中雙<a class="t" id="t0206c11"></a>樹之間，已般涅槃，得今七日。即時正在寶<a class="t" id="t0206c12"></a>冠支提，將欲闍維，天人充滿，互競供養故，<a class="t" id="t0206c13"></a>我於彼得此天華。」爾時，迦葉聞此言已，悲號<a class="t" id="t0206c14"></a>哽咽，諸比丘眾悶絕躃地，而以微聲共相謂<a class="t" id="t0206c15"></a>言：「嗚呼！苦哉！世間眼滅。」於是迦葉而安慰之：<a class="t" id="t0206c16"></a>「汝等不應作此苦憹，諸行性相皆悉如是。如<a class="t" id="t0206c17"></a>來天尊猶尚不免，況復餘人而得脫耶？宜<a class="t" id="t0206c18"></a>應精進求離世苦，今可速起前於寶冠支提<a class="t" id="t0206c19"></a>之所禮拜瞻仰。」爾時，眾中有餘比丘，晚暮<a class="t" id="t0206c20"></a>出家愚癡無智，共相謂言：「佛在世時，禁呵<a class="t" id="t0206c21"></a>我等，不得縱意。既般涅槃，何其快哉！」</p>
<p><a class="t-linehead" id="t-linehead0206c21"></a>是時，迦<a class="t" id="t0206c22"></a>葉與諸比丘，進鳩尸那城，到於寶冠支提之<a class="t" id="t0206c23"></a>所，見如來棺，在香<span class="gaiji">［卄／積］<!--gaiji,,1[卄／積],2&#x27090;,3--></span>上，悲泣流淚圍繞七<a class="t" id="t0206c24"></a>匝，而登香<span class="gaiji">［卄／積］<!--gaiji,,1[卄／積],2&#x27090;,3--></span>。至寶棺所，在於足處號咷嗚<a class="t" id="t0206c25"></a>咽，頭面作禮。爾時，如來於寶棺內，而出雙足，<a class="t" id="t0206c26"></a>迦葉見此，倍增悲驚。時，諸天人既覩奇特希<a class="t" id="t0206c27"></a>有之事，莫不嗟歎，深生苦戀。爾時，迦葉見佛<a class="t" id="t0206c28"></a>足上而有點汙，即便迴顧，問阿難言：「如來<a class="t" id="t0206c29"></a>足上何緣有此？」阿難答言：「如來初可般涅槃<a class="t" id="t0207a01"></a>時，四眾充滿，我時思惟：『若令大眾同時進<a class="t" id="t0207a02"></a>者，女人羸弱，不必得前。』即便先聽諸比丘<a class="t" id="t0207a03"></a>尼及優婆夷到如來所禮拜供養。爾時，有<a class="t" id="t0207a04"></a>一貧窮優婆夷，年一百歲。見諸婆羅門，及<a class="t" id="t0207a05"></a>以剎利長者居士，力士妻女，長幼大小，以<a class="t" id="t0207a06"></a>妙香華種種供養，自傷貧乏無以表心，作此<a class="t" id="t0207a07"></a>念已，倍增悲慟，臨佛足上，心大懊憹，涕泣<a class="t" id="t0207a08"></a>流連，汙如來足。」爾時，迦葉既聞此語，心懷<a class="t" id="t0207a09"></a>惆悵，怪責阿難曾不呵止致此點汙，即以香<a class="t" id="t0207a10"></a>華，供養佛棺，禮拜讚歎。皆悉畢已，於是雙足<a class="t" id="t0207a11"></a>自然還入，迦葉即便還下於地。以佛力故香<a class="t" id="t0207a12"></a><span class="gaiji">［卄／積］<!--gaiji,,1[卄／積],2&#x27090;,3--></span>自然，四面火起，經歷七日，寶棺融盡。於<a class="t" id="t0207a13"></a>時諸天，雨火令滅，諸力士眾收取舍利。以<a class="t" id="t0207a14"></a>千張<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>纏佛身者，最裏一張及外一重，如<a class="t" id="t0207a15"></a>本不然，猶裹舍利。當爾之時，虛空諸天雨<a class="t" id="t0207a16"></a>眾妙華，并作伎樂，歌唄讚歎，供養舍利。時，<a class="t" id="t0207a17"></a>諸來眾及以力士，皆悉各設種種供養。諸力<a class="t" id="t0207a18"></a>士眾，即以金甖收取舍利，置寶輿上，燒香<a class="t" id="t0207a19"></a>散華，作眾伎樂，還歸入城。起大高樓而以舍<a class="t" id="t0207a20"></a>利置於樓上，即嚴四兵，防衛守護。唯聽比丘<a class="t" id="t0207a21"></a>及比丘尼，得入禮拜，種種供養。其餘國<a class="t" id="t0207a22"></a>王及婆羅門，長者居士，一切人民，皆不聽<a class="t" id="t0207a23"></a>前。</p><a class="t" id="t0207a24"></a>
<p><a class="t-linehead" id="t-linehead0207a24"></a>爾時，韋提希子阿闍世王，聞彼力士收佛舍<a class="t" id="t0207a25"></a>利，置高樓上，而嚴四兵防衛守護，心大悲<a class="t" id="t0207a26"></a>惱，又復忿怒諸力士輩，即便遣信，語力士<a class="t" id="t0207a27"></a>言：「世尊在世，亦是我師。般涅槃時，恨不臨<a class="t" id="t0207a28"></a>見，我之族姓，及與世尊，皆是剎利，汝今云<a class="t" id="t0207a29"></a>何，獨收舍利，置高樓上，而嚴四兵防衛守<a class="t" id="t0207b01"></a>護，不分餘人？汝便可以一分與我，我欲於<a class="t" id="t0207b02"></a>國起妙兜婆，興諸供養。若能見許，永通國<a class="t" id="t0207b03"></a>好；不見許者，興兵伐汝。」餘七國王及毗耶<a class="t" id="t0207b04"></a>離、諸離車等，遣使之法，皆亦如是。時，婆羅<a class="t" id="t0207b05"></a>門、長者、居士亦各遣信，白力士言：「世尊亦<a class="t" id="t0207b06"></a>是我等之師，願能哀愍，賜舍利分。」</p>
<p><a class="t-linehead" id="t-linehead0207b06"></a>時，諸國<a class="t" id="t0207b07"></a>使到力士所，具宣王意，力士聞已，深懷不<a class="t" id="t0207b08"></a>平，答諸使言：「佛來我國而般涅槃，舍利自<a class="t" id="t0207b09"></a>然應屬我等。欲於國界興造兜婆莊嚴供養，<a class="t" id="t0207b10"></a>此不可得。若兜婆成，恣汝等意，快共來此供<a class="t" id="t0207b11"></a>養禮拜，若欲興兵，而見向者，此國軍眾，亦<a class="t" id="t0207b12"></a>足相擬。」時，彼諸使各歸本國，人人向王說<a class="t" id="t0207b13"></a>如此事。諸王聞已，益懷瞋忿，各嚴四兵而<a class="t" id="t0207b14"></a>往攻伐。時，諸力士亦嚴戰具，以擬來敵。</p>
<p><a class="t-linehead" id="t-linehead0207b14"></a>鳩<a class="t" id="t0207b15"></a>尸那城中，有一婆羅門，名徒盧那，聰明多<a class="t" id="t0207b16"></a>智，深信三寶。心自思惟：「彼八國王及諸離<a class="t" id="t0207b17"></a>車，身力壯健，軍眾精銳。又且力士勇猛難當，<a class="t" id="t0207b18"></a>若交戰者必無兩全。」而即便語諸力士言：「汝<a class="t" id="t0207b19"></a>等雖復勇銳果敢，彼八國王，齊力同心，人<a class="t" id="t0207b20"></a>眾雲集，軍陣猛盛，若戰鬪者，理無兩全，鋒<a class="t" id="t0207b21"></a>刃既交，必有傷害。如來在世，教人行慈，而<a class="t" id="t0207b22"></a>於今日，忽相殺戮，汝等不應悋惜舍利，宜<a class="t" id="t0207b23"></a>分諸國及離車等，各於其界，造立兜婆。稱<a class="t" id="t0207b24"></a>於世尊往昔之訓，又使汝等普獲福利。」諸力<a class="t" id="t0207b25"></a>士眾，聞此語已，心意解悟，即答之言：「汝之<a class="t" id="t0207b26"></a>所說，實得於理，聽如汝言。」</p>
<p><a class="t-linehead" id="t-linehead0207b26"></a>彼婆羅門，見力<a class="t" id="t0207b27"></a>士眾皆悉解甲，即便出城，語諸王言：「汝今<a class="t" id="t0207b28"></a>為法何故興兵？」諸王答言：「我為法故，遠求<a class="t" id="t0207b29"></a>舍利，而見拒逆，不肯分與，是以今者興兵<a class="t" id="t0207c01"></a>共來。」時，婆羅門復語王言：「我已相為和諸<a class="t" id="t0207c02"></a>力士，皆悉與汝舍利之分，可取寶瓶，為汝分<a class="t" id="t0207c03"></a>之。」八王歡喜，奉授金瓶。彼婆羅門，受諸金<a class="t" id="t0207c04"></a>瓶，持以還歸，於高樓上而分舍利，以與八<a class="t" id="t0207c05"></a>王。</p>
<p><a class="t-linehead" id="t-linehead0207c05"></a>于時，八王既得舍利，踴躍頂戴，還於本國<a class="t" id="t0207c06"></a>各起兜婆。彼婆羅門從諸力士，乞分舍利瓶，<a class="t" id="t0207c07"></a>自起兜婆。諸力士等取其一分，於闍維處，<a class="t" id="t0207c08"></a>合餘灰炭而起兜婆；如是凡起十處兜婆。</p>
<p><a class="t-linehead" id="t-linehead0207c08"></a>如<a class="t" id="t0207c09"></a>來從始欲般涅槃，及般涅槃後至於闍維，起<a class="t" id="t0207c10"></a>諸兜婆，其事如是。其後迦葉共於阿難及諸<a class="t" id="t0207c11"></a>比丘，於王舍城，結集三藏。</p><a class="t" id="t0207c12"></a>
<p class="endsutta"><span class="t-juanname">大般涅槃經卷下</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
