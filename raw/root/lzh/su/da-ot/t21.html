<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t21">
<article>
<div class="hgroup mirror"><h1 class="mirror-row"><span class="mirror-left latin">T21</span>
<span class="mirror-right">佛說梵網六十二見經</span></h1></div>　<a class="t" id="t0264a18"></a><a class="t" id="t0264a19"></a><a class="t" id="t0264a20"></a><p class="suttainfo"><span class="t-juanname">佛說梵網六十二見經</span><br><a class="t" id="t0264a21"></a><a class="t" id="t0264a22"></a>
<span class="t-byline">月支優婆塞支謙譯</span></p><a class="t" id="t0264a23"></a>
<p><a class="t-linehead" id="t-linehead0264a23"></a>聞如是：</p>
<p>一時，佛遊於俱留國，與大比丘眾千<a class="t" id="t0264a24"></a>二百五十人俱。爾時，異道人須卑及弟子梵<a class="t" id="t0264a25"></a>達摩納，隨佛及比丘僧。異道人須卑，謗佛<a class="t" id="t0264a26"></a>無央數，及謗法、比丘僧；弟子梵達摩納，<span class="corr" title="[嵯&gt;嗟] cf.【麗】">嗟</span><a class="t" id="t0264a27"></a>歎佛及法、比丘僧無央數。是師弟子便共諍<a class="t" id="t0264a28"></a>言，各自非其所說，常隨佛比丘僧受請。是<a class="t" id="t0264a29"></a>時，佛從俱留國，往至舍衛國，止在祇樹給孤<a class="t" id="t0264b01"></a>獨園。時，諸比丘會於迦梨羅講堂上，坐共議<a class="t" id="t0264b02"></a>言：「是事當云何？異道人須卑，及弟子梵達<a class="t" id="t0264b03"></a>摩納，常隨佛及比丘僧受請。異道人須卑，<a class="t" id="t0264b04"></a>謗佛及法、比丘僧無央數；弟子梵達摩納，<a class="t" id="t0264b05"></a>嗟歎佛及法、比丘僧無央數。」</p>
<p><a class="t-linehead" id="t-linehead0264b05"></a>佛徹聽遙聞諸<a class="t" id="t0264b06"></a>比丘共議說是事，佛便起往至講堂。佛則坐，<a class="t" id="t0264b07"></a>佛問諸比丘言：「屬者會迦梨羅講堂，所議何<a class="t" id="t0264b08"></a>等？」</p>
<p><a class="t-linehead" id="t-linehead0264b08"></a>諸比丘白佛言：「向者會共議言：『異道人<a class="t" id="t0264b09"></a>須卑，及弟子梵達摩納，常隨佛及比丘僧<a class="t" id="t0264b10"></a>受請。異道人須卑，謗佛及法、比丘僧無央<a class="t" id="t0264b11"></a>數；弟子梵達摩納，嗟歎佛及法、比丘僧無央<a class="t" id="t0264b12"></a>數。』」</p>
<p><a class="t-linehead" id="t-linehead0264b12"></a>佛言：「善哉！諸比丘！會常當行二事。何等<a class="t" id="t0264b13"></a>為二？一者說法、二者思惟。」</p>
<p><a class="t-linehead" id="t-linehead0264b13"></a>佛告諸比丘：「若有<a class="t" id="t0264b14"></a>謗我及法、比丘僧，汝曹不瞋恚念惡愁憂者<a class="t" id="t0264b15"></a>為善；若有謗我及法、比丘僧，卿曹便瞋恚愁<a class="t" id="t0264b16"></a>憂者為有衰。比丘！若有嗟歎我及法、比丘僧<a class="t" id="t0264b17"></a>者，汝便當不喜，亦不愁憂，亦不憘；憘者，汝<a class="t" id="t0264b18"></a>便有衰。若復有謗我及法、比丘者，汝意便當<a class="t" id="t0264b19"></a>念言：『彼人所說，非至誠言，佛無有是事。』比丘！<a class="t" id="t0264b20"></a>若有嗟歎我及法、比丘僧者，汝當念言：『實有<a class="t" id="t0264b21"></a>是事。』所以者何？其少知者但有誡不能多聞<a class="t" id="t0264b22"></a>者，便嗟歎佛。」</p>
<p><a class="t-linehead" id="t-linehead0264b22"></a>諸比丘問佛言：「何所是少知<a class="t" id="t0264b23"></a>但有誡不多聞嗟歎佛者？」</p>
<p><a class="t-linehead" id="t-linehead0264b23"></a>佛言：「其人說言：<a class="t" id="t0264b24"></a>『佛不殺生，無怨結，不持刀杖，教人為善，慈<a class="t" id="t0264b25"></a>哀一切及蜎蜚蠕動之類；亦不取他人財物，<a class="t" id="t0264b26"></a>但欲布施，心亦念布施，見人劫掠人者哀念<a class="t" id="t0264b27"></a>之；身自行清淨，不入人罪法。修清淨梵行，<a class="t" id="t0264b28"></a>樂清淨行；不樂惡愛欲之法，亦不妄語。所<a class="t" id="t0264b29"></a>言至誠，樂實無虛，世間人皆信其言，無有<a class="t" id="t0264c01"></a>異意，亦不妄念。不兩舌、傳語、鬪人，若有諍<a class="t" id="t0264c02"></a>者和解，各令安隱；不罵詈，亦不惡口。所說<a class="t" id="t0264c03"></a>令眾人歡喜，但說善不欺言。知時至誠，有<a class="t" id="t0264c04"></a>義行法，所言柔軟；不坐高綺好牀，亦不著香<a class="t" id="t0264c05"></a>花；不聽歌舞；不飲酒，亦不著金銀珍寶。常<a class="t" id="t0264c06"></a>以法食食不失其時；不受男女奴婢。不絕生<a class="t" id="t0264c07"></a>穀，亦不受鷄羊猪；無有舍宅，亦不市買；不<a class="t" id="t0264c08"></a>行斤斗寸尺欺侵人。皆離於刀杖撾捶恐怖<a class="t" id="t0264c09"></a>人。</p><a class="t" id="t0264c10"></a>
<p><a class="t-linehead" id="t-linehead0264c10"></a>「『譬如異道人，貪著食，以是比著行，多居穀<a class="t" id="t0264c11"></a>食酒畜生衣被醫；沙門瞿曇，皆無是。</p><a class="t" id="t0264c12"></a>
<p><a class="t-linehead" id="t-linehead0264c12"></a>「『譬如異道人，受人信施食，以是故常作癡<a class="t" id="t0264c13"></a>業，徐行出入，誹謗嫉妬，但欲得自恭敬；佛<a class="t" id="t0264c14"></a>常離是癡業。</p><a class="t" id="t0264c15"></a>
<p><a class="t-linehead" id="t-linehead0264c15"></a>「『譬如異道人，受人信施食，畜、聚落、舍宅、穀食、<a class="t" id="t0264c16"></a>樹木、果蓏、菜園，自取食之；佛皆離是事。</p>
<p><a class="t-linehead" id="t-linehead0264c16"></a>「『有<a class="t" id="t0264c17"></a>異道人受人信施食，在高廣綺牀上臥起，以<a class="t" id="t0264c18"></a>金銀好畫之上布施<span class="gaiji">［袖－由＋延］<!--gaiji,,1[袖-由＋延],2&#x4630;,3--></span>，及諸象馬畜生諸飛<a class="t" id="t0264c19"></a>鳥之毛，以布座上；佛皆離是事。</p>
<p><a class="t-linehead" id="t-linehead0264c19"></a>「『譬有異道<a class="t" id="t0264c20"></a>人，受人信施食，便共相問言：「王者云何？賊<a class="t" id="t0264c21"></a>云何？兵云何？鬪云何？大臣云何？郡國縣<a class="t" id="t0264c22"></a>邑云何？女人云何？婬妷者云何？」說世間<a class="t" id="t0264c23"></a>事、說開事海事；佛皆離是事。</p>
<p><a class="t-linehead" id="t-linehead0264c23"></a>「『有異道<a class="t" id="t0264c24"></a>人，受人信施食，行虛現實應，表裏不相副，<a class="t" id="t0264c25"></a>示光法明，以求財利，常貪鉢；佛皆離是癡<a class="t" id="t0264c26"></a>見。</p>
<p><a class="t-linehead" id="t-linehead0264c26"></a>「『有異道人，受人信施食，便共諍訟言：<a class="t" id="t0264c27"></a>「我知法律，卿不知法律，卿為邪見，豈能知<a class="t" id="t0264c28"></a>法耶？我為正見。」語言前後顛倒：「我為正見，<a class="t" id="t0264c29"></a>卿則見邪；卿為負，我得勝；卿惡、卿邊。」至無<a class="t" id="t0265a01"></a>復受其言，「卿當學行，為有保任不？」佛離是畜<a class="t" id="t0265a02"></a>生果。</p>
<p><a class="t-linehead" id="t-linehead0265a02"></a>「『有異道人，受人信施食，常行摴蒱博<a class="t" id="t0265a03"></a>掩，便言：「我以得鞬橛兜摴蒱君犢塞盧。」佛<a class="t" id="t0265a04"></a>皆離是事。</p>
<p><a class="t-linehead" id="t-linehead0265a04"></a>「『有異道人，受人信施食，便沐浴<a class="t" id="t0265a05"></a>以雜香塗身，自莊嚴，以鏡自照，持高繖蓋，<a class="t" id="t0265a06"></a>著履結髮，以珠珞<span class="corr" title="[眊&gt;毦] cf.【麗】">毦</span>；佛皆離是事。</p>
<p><a class="t-linehead" id="t-linehead0265a06"></a>「『有異<a class="t" id="t0265a07"></a>道人，受人信施食，常行現惡事，便持手鬪<a class="t" id="t0265a08"></a>足，以頭面相觸，鬪象馬牛羊、鬪男子女人<a class="t" id="t0265a09"></a>及小兒、鬪鷄猪鴨；佛皆離是邪惡見。</p>
<p><a class="t-linehead" id="t-linehead0265a09"></a>「『有異道<a class="t" id="t0265a10"></a>人，受人信施食，作畜生業，以自給活，別知<a class="t" id="t0265a11"></a>刀矛弓箭、別相男女大小、別知相象馬牛<a class="t" id="t0265a12"></a>羊；佛皆離是事。</p>
<p><a class="t-linehead" id="t-linehead0265a12"></a>「『有異道人，受人信施食，作<a class="t" id="t0265a13"></a>畜生業，以自給活，作男女小兒醫、作象馬<a class="t" id="t0265a14"></a>牛羊之醫；佛皆離是事。</p>
<p><a class="t-linehead" id="t-linehead0265a14"></a>「『有異道人，受人信<a class="t" id="t0265a15"></a>施食，作畜生業自給活，作鬼神事、作衣<a class="t" id="t0265a16"></a>被、作自醫、作女人座醫、作呪嬈。女人往<a class="t" id="t0265a17"></a>來之時，持草化作美食，與人食之，便詐隨<a class="t" id="t0265a18"></a>索好物，化盧服與人，能令飛行；佛皆離是<a class="t" id="t0265a19"></a>事。</p>
<p><a class="t-linehead" id="t-linehead0265a19"></a>「『有異道人，受人信施食，以作畜生業自<a class="t" id="t0265a20"></a>給活，持藥與人使吐；佛皆離是事。</p>
<p><a class="t-linehead" id="t-linehead0265a20"></a>「『有異道<a class="t" id="t0265a21"></a>人，受人信施食，以畜生業自給活，呼人言<a class="t" id="t0265a22"></a>使東西行，呪令共鬪諍訟，相撾捶人，墮人<a class="t" id="t0265a23"></a>著地，呪女人使傷胎，以葦呪著人臂；佛皆<a class="t" id="t0265a24"></a>離是事。</p>
<p><a class="t-linehead" id="t-linehead0265a24"></a>「『有異道人，受人信施食，以畜生業<a class="t" id="t0265a25"></a>自給活，持薪然火，呪栗皮毒蒲萄子作烟，<a class="t" id="t0265a26"></a>呪鼠傷殺人，學呪知人生死時；佛皆離是<a class="t" id="t0265a27"></a>事。</p>
<p><a class="t-linehead" id="t-linehead0265a27"></a>「『有異道人，受人信施食，以畜生業自給<a class="t" id="t0265a28"></a>活，一人言當大雨，一人言當小雨。一人言<a class="t" id="t0265a29"></a>米穀當豐熟，一人言不熟。一人言米穀當<a class="t" id="t0265b01"></a>貴，一人言當賤。一人言當大病疫，一人言<a class="t" id="t0265b02"></a>不。一人言當有賊來破壞此國，一人言當有<a class="t" id="t0265b03"></a>大死亡。一人言當有崩王，當有立王，一人<a class="t" id="t0265b04"></a>言地當大動，一人言不。一人言月當蝕，一<a class="t" id="t0265b05"></a>人言月不蝕。一人言日當蝕，一人言日不<a class="t" id="t0265b06"></a>蝕。一人言日從東西行，一人言從西東行。<a class="t" id="t0265b07"></a>一人言月星宿，從東西行，一人言從西東<a class="t" id="t0265b08"></a>行，用是故有吉凶，一人言用是故日月星<a class="t" id="t0265b09"></a>宿，從東西行。一人言用是故日月星出，一<a class="t" id="t0265b10"></a>人言用是故日月星入。一人言雲當覆日，一<a class="t" id="t0265b11"></a>人言當出於雲，一人言天當清無雲。佛皆離<a class="t" id="t0265b12"></a>是事。</p>
<p><a class="t-linehead" id="t-linehead0265b12"></a>「『有異道人，受人信施食，以畜生業自<a class="t" id="t0265b13"></a>給活，一人言此國王當往破彼國，彼國王<a class="t" id="t0265b14"></a>當來破此國，一人言此國王車馬畜少。為人<a class="t" id="t0265b15"></a>解夢，呪人使不能語，令人口噤，為人書取<a class="t" id="t0265b16"></a>其價、為人持校計取其價，分別好惡色取<a class="t" id="t0265b17"></a>其價。佛皆離是事。』」</p>
<p><a class="t-linehead" id="t-linehead0265b17"></a>佛言：「沙門一飯，暮不食，<a class="t" id="t0265b18"></a>以時食，離不時食。行知止，足於衣鉢，食取<a class="t" id="t0265b19"></a>足而已。所行至處，皆齎衣鉢自隨身。譬如飛<a class="t" id="t0265b20"></a>鳥所行至處，兩翅隨其身，比丘亦如是。於衣<a class="t" id="t0265b21"></a>被飯食，鉢取足而已，所行至處，衣鉢皆隨<a class="t" id="t0265b22"></a>身，比丘亦如是。受賢者誡奉行，自觀身，不<a class="t" id="t0265b23"></a>諍訟，思惟道，所作安諦。見色不作想，亦不<a class="t" id="t0265b24"></a>互相見鬪人變者。續寂寞，不癡亂，諸不可意<a class="t" id="t0265b25"></a>惡不善之法，不能亂其志，皆護眼根。是為比<a class="t" id="t0265b26"></a>丘奉賢者誡品。賢者如是寂定根門於內，不<a class="t" id="t0265b27"></a>念鬪亂，飯食取足而已。食亦不多亦不少，適<a class="t" id="t0265b28"></a>得其中，常爾一食不增減，趣支命不用作筋<a class="t" id="t0265b29"></a>力，但欲令身安不苦痛，有氣力得定行。若<a class="t" id="t0265c01"></a>有當來比丘，當以是賢善，奉行戒，當以是<a class="t" id="t0265c02"></a>賢善。飯食取足而已，思惟道，初夜後夜行<a class="t" id="t0265c03"></a>道，應妙不傾動行道念。晝日若坐、若經行，<a class="t" id="t0265c04"></a>不念惡法。初夜若經行、若坐。中夜猗右脇<a class="t" id="t0265c05"></a>累兩足而臥，意即念起常欲見明。後夜復坐<a class="t" id="t0265c06"></a>念道，若經行不念惡法。</p>
<p><a class="t-linehead" id="t-linehead0265c06"></a>「若入郡國縣邑分<a class="t" id="t0265c07"></a>衛，明旦起著衣持鉢，入郡國縣邑分衛，皆<a class="t" id="t0265c08"></a>護身諸根常念著意。分衛訖出，飯食已，澡手<a class="t" id="t0265c09"></a>洗足去鉢，便入在獨夜坐，若空閑樹下、若露<a class="t" id="t0265c10"></a>處山間巖石間、若草屋水所盪處，正坐不左<a class="t" id="t0265c11"></a>右顧視，離世間癡意念行不作惡意，以慈<a class="t" id="t0265c12"></a>心哀傷一切人民及蜎飛蠕動之類。意亦不<a class="t" id="t0265c13"></a>念惡，去愛欲，去離睡眠，常念疾得定，行意而<a class="t" id="t0265c14"></a>不念睡眠。去離猶豫眾想，不說惡亦不作<a class="t" id="t0265c15"></a>想，內意寂定，去離外疑，去離眾想。行不行<a class="t" id="t0265c16"></a>惡法，意亦不念眾想，皆棄五蓋及塵勞意。<a class="t" id="t0265c17"></a>譬如人舉息錢，行賈作如意，還本償息常有<a class="t" id="t0265c18"></a>餘末，饒足自活，其人自念心亦歡喜。譬如<a class="t" id="t0265c19"></a>人久行作奴婢，得脫奴身，出入自在，自念<a class="t" id="t0265c20"></a>言：『我本作奴，今得脫為民。』其人自念，心亦<a class="t" id="t0265c21"></a>歡喜。譬如人拘閉牢獄，遇赦得脫，其人自<a class="t" id="t0265c22"></a>念，心亦歡喜。譬如人得重病，連年累歲，遭<a class="t" id="t0265c23"></a>遇良醫，攻治得愈，有氣力行步出入飯食，<a class="t" id="t0265c24"></a>其人念言：『昔時病累歲，今得除愈，有氣力<a class="t" id="t0265c25"></a>飯食出入。』其人自念亦歡喜。譬如人持重財，<a class="t" id="t0265c26"></a>經過惡道，財物畜甚安隱得至善道，其人自<a class="t" id="t0265c27"></a>念亦歡喜。比丘亦如是，去離五蓋，譬如負<a class="t" id="t0265c28"></a>債以償拘閉得脫，久病除愈，奴免為民，經<a class="t" id="t0265c29"></a>過惡道以脫，是心歡喜。」</p>
<p><a class="t-linehead" id="t-linehead0265c29"></a>佛言：「其少知或<a class="t" id="t0266a01"></a>不多聞者，便謗如來。」</p>
<p><a class="t-linehead" id="t-linehead0266a01"></a>佛言：「我所解法深妙，<a class="t" id="t0266a02"></a>我所知所了者，賢者弟子聞者便嗟歎如來。」<a class="t" id="t0266a03"></a>佛言：「何所是深妙之法，我所可了知？賢者<a class="t" id="t0266a04"></a>弟子聞之便嗟歎如來。」</p>
<p><a class="t-linehead" id="t-linehead0266a04"></a>佛言：「若有異道人，<a class="t" id="t0266a05"></a>於過去劫中，見過去事，於無央數道，各各<a class="t" id="t0266a06"></a>學其事，知其中事，皆在十八見中。若有異<a class="t" id="t0266a07"></a>道人，於當來劫中，見當來事，學當來事，於<a class="t" id="t0266a08"></a>無央數道，各各了其事，皆在是四十四見中。<a class="t" id="t0266a09"></a>彼異道人，於過去劫中，見過去事，於無央<a class="t" id="t0266a10"></a>數道，各各了其事，悉在十八見中者，有異<a class="t" id="t0266a11"></a>道人，行常見常，自為世間說有常，在是四<a class="t" id="t0266a12"></a>見中。」</p>
<p><a class="t-linehead" id="t-linehead0266a12"></a>佛言：「其異道人，何以在四見中？各見<a class="t" id="t0266a13"></a>常說，自為世間人說有常。若有異道人，斷愛<a class="t" id="t0266a14"></a>欲行禪，即如其像三昧正受，能念過去二十<a class="t" id="t0266a15"></a>劫事。其人言：『我與世有常。所以者何？我知<a class="t" id="t0266a16"></a>過去劫成敗時，不知當來劫成敗時。』其人便<a class="t" id="t0266a17"></a>念：『知過去事，捨當來事。』是為第一見。第二若<a class="t" id="t0266a18"></a>有異道人，斷愛欲，即如像三昧正受，能念當<a class="t" id="t0266a19"></a>來四十劫事。其人言：『我與世有常。所以者<a class="t" id="t0266a20"></a>何？我不知過去劫成敗時，但知當來劫成敗<a class="t" id="t0266a21"></a>時。』其人便捨過去事不知之，念當來事，是<a class="t" id="t0266a22"></a>為第二見。第三若異道人，斷愛欲，精進行<a class="t" id="t0266a23"></a>寂，即如其像三昧定意，念過去當來八十<a class="t" id="t0266a24"></a>劫事，其人便言：『我與世有常。所以者何？我<a class="t" id="t0266a25"></a>知過去、當來劫成敗時。』其人便念過去、當來<a class="t" id="t0266a26"></a>之智，是為第三見。第四若有異道人，精進<a class="t" id="t0266a27"></a>寂一心，行斷惡行，即如其像三昧定意，念<a class="t" id="t0266a28"></a>寂根住癡念。其人自為世間說：『有常。所以者<a class="t" id="t0266a29"></a>何？我不知過去劫成敗時，亦不知當來劫成<a class="t" id="t0266b01"></a>敗時。』是為第四見。所可謂異道人，說常見<a class="t" id="t0266b02"></a>常，自為世間人說有常者，皆在是四見中，<a class="t" id="t0266b03"></a>不能復過上。如來皆知，是復過是上微妙<a class="t" id="t0266b04"></a>知，是以不誡之，離於誡得無為。如來知痛<a class="t" id="t0266b05"></a>痒所更樂盡滅，知所從起，佛見以無所受意<a class="t" id="t0266b06"></a>善解。」</p>
<p><a class="t-linehead" id="t-linehead0266b06"></a>佛言：「我所解法，深奧深照，若有賢者<a class="t" id="t0266b07"></a>弟子聞之便嗟歎佛。其有異道人，於過去<a class="t" id="t0266b08"></a>劫中，見過去事，念過去事，於無央數道，各<a class="t" id="t0266b09"></a>樂說知其中事，皆在十八見中。其異道人<a class="t" id="t0266b10"></a>何？謂於過去劫中，見過去事，念過去事，於<a class="t" id="t0266b11"></a>無央數道，各樂說知其中事者。若有異道<a class="t" id="t0266b12"></a>人，各說常見常，各自為世間人說有常，皆<a class="t" id="t0266b13"></a>在四見中。其異道人何？謂說常見常，為世間<a class="t" id="t0266b14"></a>人說常。其劫壞敗時，下人民便上生第十二<a class="t" id="t0266b15"></a>阿衛貨羅天上。劫壞敗時，其天福德薄，命盡<a class="t" id="t0266b16"></a>展轉來下。有梵天在上虛空中生，便於彼為<a class="t" id="t0266b17"></a>大尊，梵自謂：『我皆作諸事，於其上尊，為一切<a class="t" id="t0266b18"></a>作父，解義千人之上。』其梵天自念言：『當於何<a class="t" id="t0266b19"></a>所得人來生此？』適發意頃，餘下人即解生<a class="t" id="t0266b20"></a>其上。爾時其梵天，因發見言：『我皆化作是<a class="t" id="t0266b21"></a>諸人。』其人民亦自生見言：『梵天皆化作我<a class="t" id="t0266b22"></a>曹。所以者何？梵天先生，我曹後生，是故化<a class="t" id="t0266b23"></a>我曹。』其先生梵天，最端正好潔，威神巍巍。<a class="t" id="t0266b24"></a>其餘諸天，隨法福德薄，命盡皆稍稍下生人<a class="t" id="t0266b25"></a>間，行精進，離愛欲，行一心，即如其像三昧<a class="t" id="t0266b26"></a>定意，念昔所生處。其人言：『上先所生梵<a class="t" id="t0266b27"></a>天得常在，終不轉移亦不死。常在尊上梵<a class="t" id="t0266b28"></a>天，化作我曹，非常轉移死。』是謂為說常非<a class="t" id="t0266b29"></a>是，是為第一見。第二若有異道人，彼有梵<a class="t" id="t0266c01"></a>天，發見如是言：『其有色法痛痒思想行識，<a class="t" id="t0266c02"></a>是法為常，亦不轉移不死，其有地種、水種、火<a class="t" id="t0266c03"></a>種、風種、空種，此非常不堅固。』其梵天人，祿<a class="t" id="t0266c04"></a>相福德薄者，終亡來下生人間。其人精進，離<a class="t" id="t0266c05"></a>愛欲，一心，即如其像三昧定意，念昔梵天。<a class="t" id="t0266c06"></a>是其人言：『彼色法痛痒思想行識，其法常堅<a class="t" id="t0266c07"></a>固，此人間地種、水種、火種、風種、空種，是法非<a class="t" id="t0266c08"></a>常，無堅固有終亡。』是為第二見。第三若有<a class="t" id="t0266c09"></a>異道人，所說何？謂有天名幾陀波屠，在其<a class="t" id="t0266c10"></a>上相娛樂，快樂以後，常不復念身病著牀，其<a class="t" id="t0266c11"></a>人法祿相福德薄，終亡下生人間，其人行精<a class="t" id="t0266c12"></a>進，離愛欲，一心，即如其像三昧定意，念昔所<a class="t" id="t0266c13"></a>生處，其人便言：『彼天人相娛樂快樂者，得常<a class="t" id="t0266c14"></a>在，不動轉終亡。此人間相娛樂，非常無堅固，<a class="t" id="t0266c15"></a>有終亡。彼天有常，此人間無常。』是為第三見。<a class="t" id="t0266c16"></a>第四若有異道人所說，有天名散提，彼居上<a class="t" id="t0266c17"></a>共止頓，平相向，生瞋恚離本座，其天人祿<a class="t" id="t0266c18"></a>相福薄者，終亡下生人間。其人行精進，離<a class="t" id="t0266c19"></a>愛欲，一心，即如其像三昧定意，念昔所生天<a class="t" id="t0266c20"></a>上，其人言：『彼諸天共止相娛樂者，得常在<a class="t" id="t0266c21"></a>堅固不終亡。我生人間者，非常無堅固，有<a class="t" id="t0266c22"></a>終亡。彼天有常，我人間無常。』是為第四見。」</p>
<p><a class="t-linehead" id="t-linehead0266c22"></a>佛<a class="t" id="t0266c23"></a>言：「諸異道人，各各所說有常，各各為世間人<a class="t" id="t0266c24"></a>說有常者，皆在是四見中，不能過是四見。<a class="t" id="t0266c25"></a>佛皆知是，復過是上絕妙知，是以不譏亦<a class="t" id="t0266c26"></a>不毀，得無為。佛知痛痒更樂，知方便所從起、<a class="t" id="t0266c27"></a>起以見，佛無所受意善解，佛所知法，深奧<a class="t" id="t0266c28"></a>深照，我悉了。若有賢者弟子聞知之，便嗟歎<a class="t" id="t0266c29"></a>如來。若有異道人，於過去劫中，見過去事，<a class="t" id="t0267a01"></a>念昔時行，於不可計道，各樂說解知其事，<a class="t" id="t0267a02"></a>皆在十八見中。其道人所知何？謂有異道人<a class="t" id="t0267a03"></a>言：『我於此自然生，不從他方來生。』念無所<a class="t" id="t0267a04"></a>從生見，謂本無世間，今有世間。皆在二見<a class="t" id="t0267a05"></a>中。其異道人所知何？謂言：『我於此自然生，<a class="t" id="t0267a06"></a>不從他方來生。』念無世間，今有世間者，有<a class="t" id="t0267a07"></a>天名無想，入無有思想，無有痛痒。其天人<a class="t" id="t0267a08"></a>若念思想，祿相福德便薄盡，終亡來下生世<a class="t" id="t0267a09"></a>間。其人行精進，離愛欲，一心定意意，即如像<a class="t" id="t0267a10"></a>像其三昧，不能復念昔時所從來生。其人便<a class="t" id="t0267a11"></a>言：『本無有世間，今適有世間。我昔時無，今自<a class="t" id="t0267a12"></a>然生。』是第一見。第二若有異道人，意念癡，其<a class="t" id="t0267a13"></a>癡人念言：『本無世間，今適有世間。我本無，今<a class="t" id="t0267a14"></a>自生有。所以者何？我本無，今自生有，是謂<a class="t" id="t0267a15"></a>為本無有世間。』是為第二見。其異道人所可，<a class="t" id="t0267a16"></a>謂我本無所從來生，念無所從生見，謂本<span class="corr" title="[法&gt;無] cf.【麗】">無</span><a class="t" id="t0267a17"></a>世間，今適有世間者，皆在是二見中，是二<a class="t" id="t0267a18"></a>見不能復過上。佛皆知是，復過其上絕妙知。<a class="t" id="t0267a19"></a>是以不譏亦不毀，得無為。佛知痛痒所更樂，<a class="t" id="t0267a20"></a>知方便所從、起以見，佛<span class="corr" title="[便&gt;無] cf.【麗】">無</span>所受意善解。」</p>
<p><a class="t-linehead" id="t-linehead0267a20"></a>佛言：<a class="t" id="t0267a21"></a>「我所知法，深奧深照，我悉曉了之。若有賢者<a class="t" id="t0267a22"></a>弟子，聞知者便嗟歎佛。若有異道人，於過去<a class="t" id="t0267a23"></a>劫中，見過去事，念昔時行，於可計道，各樂說<a class="t" id="t0267a24"></a>解知其事者，皆在十八見中。有異道人，<a class="t" id="t0267a25"></a>一人言我所見有崖底、一人言我所見無崖<a class="t" id="t0267a26"></a>底、一人言我所見有崖底無崖底、一人言我<a class="t" id="t0267a27"></a>所見不有崖底亦不無崖底，皆在是四見中。<a class="t" id="t0267a28"></a>其異道人所知何？謂若有異道人，行如是，<a class="t" id="t0267a29"></a>自為世間人說有限，我所言至誠，其餘者為<a class="t" id="t0267b01"></a>癡虛妄言。自為世間人說無限，作是說：『有<a class="t" id="t0267b02"></a>言，我與世間有限無限，我與世亦不有限亦<a class="t" id="t0267b03"></a>不無限者。後亦為虛妄語，作是說者為誑<a class="t" id="t0267b04"></a>語。所以者何？我所見世間有限。』是為第一<a class="t" id="t0267b05"></a>見。第二若有異道人，所知何？謂言：我所行<a class="t" id="t0267b06"></a>所見無限，謂知我與世無限。其異道人，見<a class="t" id="t0267b07"></a>如是，行如是，謂我與世無限，其人說言：『我<a class="t" id="t0267b08"></a>與世無限，我至誠，其餘者為癡。反言：「我與世<a class="t" id="t0267b09"></a>有限無限，我與世亦無有限亦不無限。」作是<a class="t" id="t0267b10"></a>說者為誑語。所以者何？我與世無限。』是<span class="corr" title="[無&gt;為] cf.【麗】">為</span><a class="t" id="t0267b11"></a>二見。第三若有異道人，所知何？謂其異道<a class="t" id="t0267b12"></a>人見如是行，謂：『知我與世有限無限，我所言<a class="t" id="t0267b13"></a>至誠，其餘為癡虛妄語。反言：「我與世有限<a class="t" id="t0267b14"></a>無限，我與世亦不有限亦不無限。」作是說<a class="t" id="t0267b15"></a>者<span class="corr" title="[無&gt;為] cf.【麗】">為</span>誑語。所以者何？我與世有限無限。』是<a class="t" id="t0267b16"></a>為第三見。第四若有異道人，所知何？謂其<a class="t" id="t0267b17"></a>人言：『我念如是行如是見，謂知我與世亦不<a class="t" id="t0267b18"></a>有限亦不無限，我所言者至誠，其餘者為癡<a class="t" id="t0267b19"></a>虛妄語。反言：「我與世有限，我與世無限，我與<a class="t" id="t0267b20"></a>世有限無限。」作是說者為誑語。所以者<a class="t" id="t0267b21"></a>何？我與世亦不有限亦不無限。』是為第四<a class="t" id="t0267b22"></a>見。」</p>
<p><a class="t-linehead" id="t-linehead0267b22"></a>佛言：「諸異道人，有言有限、有言無限、<a class="t" id="t0267b23"></a>有言有限無限、有言亦不有限亦不無限，我<a class="t" id="t0267b24"></a>及世間者，皆在是四見中，不能復過是四<a class="t" id="t0267b25"></a>見上。佛皆知是，復過是上絕妙知。是以不<a class="t" id="t0267b26"></a>譏不毀，得無為。佛知痛痒所更樂，知方便<a class="t" id="t0267b27"></a>所從起，不受著，佛善解。」</p>
<p><a class="t-linehead" id="t-linehead0267b27"></a>佛言：「我所知法，<a class="t" id="t0267b28"></a>深奧深照。若有賢者弟子聞知之，便嗟歎<a class="t" id="t0267b29"></a>佛。若有異道人，於過去劫中，見過去事，念<a class="t" id="t0267c01"></a>昔所生處，於不可計道，各樂說解其事者，<a class="t" id="t0267c02"></a>皆在是十八見中。各異道人共諍說，所言各<a class="t" id="t0267c03"></a>異，若有問事者，便共諍，所言各異，言：『教<a class="t" id="t0267c04"></a>我某當如是，教彼人當如是，教餘人當如是，<a class="t" id="t0267c05"></a>教人當如是不如是。』皆在是四見中。其異<a class="t" id="t0267c06"></a>道人共諍說，所言各異者何？謂各有異道<a class="t" id="t0267c07"></a>人，見如是行如是，言：『我不知亦不見，為有後<a class="t" id="t0267c08"></a>世為無後世；我不知，一切無有後世；我<a class="t" id="t0267c09"></a>亦不見，我所可不見不知不念是事，如我所<a class="t" id="t0267c10"></a>說，不如餘者所說。』其人獨語自用：『我所見<a class="t" id="t0267c11"></a>至誠，其餘為癡。』」</p>
<p><a class="t-linehead" id="t-linehead0267c11"></a>佛言：「受取癡邪見人，身死<a class="t" id="t0267c12"></a>至泥犁惡道。若有沙門婆羅門，所行多知，<a class="t" id="t0267c13"></a><span class="gaiji">黠<!--gaiji,黠,1[烈-列＋（里＊吉）],2,3--></span>慧解說，其義諦觀，所語無異，名聞遠方，<a class="t" id="t0267c14"></a>棄捐他見，來到其所，安諦問之，不能發遣；<a class="t" id="t0267c15"></a>其異道人，死墮惡道。是為第一見。第二若有<a class="t" id="t0267c16"></a>異道人所知何？謂其異道人，見如是所說如<a class="t" id="t0267c17"></a>是：『我不知為有善惡之殃福，亦不知為無善<a class="t" id="t0267c18"></a>惡之殃福，我亦不知亦不見。』若作是語：『有善<a class="t" id="t0267c19"></a>惡之殃福我為著，無善惡之殃福我為離著，<a class="t" id="t0267c20"></a>若我不著為轉還受。』若沙門婆羅門，所行<a class="t" id="t0267c21"></a>多知，<span class="gaiji">黠<!--gaiji,黠,1[烈-列＋（里＊吉）],2,3--></span>慧解說，其義諦觀，所語無異，名聞<a class="t" id="t0267c22"></a>遠方，棄捐他見，來到其所，安諦問之，不能發<a class="t" id="t0267c23"></a>遣。其異道人疑，恐畏來問，若有問者，便共諍<a class="t" id="t0267c24"></a>說：『教某人當如是，教餘人當如是。當如是<a class="t" id="t0267c25"></a>不如是，亦當如是不如是。』是為第二見。第三<a class="t" id="t0267c26"></a>若有異道人，所知何？謂其異道人，所見如是<a class="t" id="t0267c27"></a>所說如是：『不我<span class="corr" title="[如&gt;知] cf.【麗】">知</span>何所善何所惡？當行何等<a class="t" id="t0267c28"></a>不行何等？何所惡道、何所善道？何所是現世<a class="t" id="t0267c29"></a>寶、何所是後世寶？常當作何等行為苦、當作<a class="t" id="t0268a01"></a>何等行為樂？』若有沙門婆羅門，所行多知解，<a class="t" id="t0268a02"></a>其義諦觀，所語無異，名聞遠方，棄捐他<a class="t" id="t0268a03"></a>見，來到其所，安諦問之：『何所善惡當行？不<a class="t" id="t0268a04"></a>行何等？何所善惡之道？何所是現後世寶，<a class="t" id="t0268a05"></a>常當作？何等行為苦樂？』來問之，不能發遣，<a class="t" id="t0268a06"></a>恐畏惡道，若有問事者便共諍，所言各異：<a class="t" id="t0268a07"></a>『教某人當如是，教餘人當如是，教人當如<a class="t" id="t0268a08"></a>是，亦當如是不如是。』為第三見。第四若有異<a class="t" id="t0268a09"></a>道人，所知何？謂其異道人意念癡，若有問事<a class="t" id="t0268a10"></a>者，便共諍，所言各異：『教某人當如是，教<a class="t" id="t0268a11"></a>餘人當如是，當如是不如是，亦當如是亦不<a class="t" id="t0268a12"></a>如是不如是，亦當如是亦不如是。』是為第四<a class="t" id="t0268a13"></a>見。所謂異道人共諍，亦說各異，若有問事<a class="t" id="t0268a14"></a>者，便共諍語：『教某人當如是，教餘人當如<a class="t" id="t0268a15"></a>是，當如是不如是，亦當如是亦不如是。』者，皆<a class="t" id="t0268a16"></a>在四見中，不能過是四見上，佛皆知是，所<a class="t" id="t0268a17"></a>知復過上絕妙知。是以不譏亦不毀，得無<a class="t" id="t0268a18"></a>為。佛知痛痒更樂，方便知所從起，佛現所<a class="t" id="t0268a19"></a>受意善解。」</p>
<p><a class="t-linehead" id="t-linehead0268a19"></a>佛言：「我所知法，深奧深照，我悉<a class="t" id="t0268a20"></a>了。若有賢者弟子聞知者，便嗟歎佛。若有<a class="t" id="t0268a21"></a>異道人，於過去劫中，知過去事，念昔時行，<a class="t" id="t0268a22"></a>於不可計道，各樂說解其事者，皆在是十八<a class="t" id="t0268a23"></a>見中，是十八見不能復過上。佛如是所知，<a class="t" id="t0268a24"></a>復過上絕妙知，是以不譏亦不毀，佛現無<a class="t" id="t0268a25"></a>所受意善解。」</p>
<p><a class="t-linehead" id="t-linehead0268a25"></a>佛言：「我所知法，深奧深照，我<a class="t" id="t0268a26"></a>悉了。若有賢者弟子聞知之，便嗟歎佛。若<a class="t" id="t0268a27"></a>有異道人，於當來劫中，見當來事，念當來<a class="t" id="t0268a28"></a>事，行不可計道，各樂解說其事者，皆在四<a class="t" id="t0268a29"></a>十四見中。其異道人所知何？謂於當來劫<a class="t" id="t0268b01"></a>中，知當來事，行不可計道，各樂說解其事。<a class="t" id="t0268b02"></a>若有異道人，行想見想，自為世間人說想，<a class="t" id="t0268b03"></a>在十六見中。其異道人所知何？謂行想見<a class="t" id="t0268b04"></a>想，為世間說想，在十六見中。其異道人，所<a class="t" id="t0268b05"></a>見如是行如是，有我色為有後世想，言：『我至<a class="t" id="t0268b06"></a>誠，其餘為癡。』是為第一見。若有異道人，言：<a class="t" id="t0268b07"></a>『無色為有我，無後世。』言：『我至誠，其餘者為癡。』<a class="t" id="t0268b08"></a>是為第二見。若有異道人，行想見想，自為<a class="t" id="t0268b09"></a>世間人說想者，言：『有色無色有我，我所語至<a class="t" id="t0268b10"></a>誠其餘者為癡。』是為第三見。若有異道人，<a class="t" id="t0268b11"></a>言：『亦不有色亦不無色為有我，我至誠，其餘<a class="t" id="t0268b12"></a>者為癡。』是為第四見。第五若有異道人，言：『有<a class="t" id="t0268b13"></a>限為我，我至誠，其餘者為癡。』是為第五見。<a class="t" id="t0268b14"></a>第六若有異道人，言：『無限為有我，我至誠，其<a class="t" id="t0268b15"></a>餘者為癡。』是為第六見。第七若有異道人，<a class="t" id="t0268b16"></a>言：『有限無限為有我，我至誠，其餘者為癡。』是<a class="t" id="t0268b17"></a>為第七見。第八若有異道人，言：『亦不有限亦<a class="t" id="t0268b18"></a>不無限為有我，我至誠，其餘者為癡。』是為第<a class="t" id="t0268b19"></a>八見。第九若有異道人，言：『一想為有我，我至<a class="t" id="t0268b20"></a>誠，其餘者為癡。』是為第九見。第十若有異道<a class="t" id="t0268b21"></a>人，言：『少思想為有我，我至誠，其餘者為癡。』<a class="t" id="t0268b22"></a>是為第十見。第十一若有異道人，言：『種種思<a class="t" id="t0268b23"></a>想為有我，我至誠，其餘者為癡。』是為第十一<a class="t" id="t0268b24"></a>見。第十二若有異道人，言：『無央數思想為有<a class="t" id="t0268b25"></a>我，我至誠，其餘者為癡。』是為第十二見。第<a class="t" id="t0268b26"></a>十三若有異道人，言：『一樂為有我，我至誠，其<a class="t" id="t0268b27"></a>餘者為癡。』是為第十三見。第十四若有異道<a class="t" id="t0268b28"></a>人，言：『苦為有我，我至誠，其餘者為癡。』是為<a class="t" id="t0268b29"></a>第十四見。第十五若有異道人，言：『苦樂為有<a class="t" id="t0268c01"></a>我，我至誠，其餘者為癡。』是為第十五見。第十<a class="t" id="t0268c02"></a>六若有異道人，言：『亦不苦亦不樂為有我，我<a class="t" id="t0268c03"></a>至誠，其餘者為癡。』是為第十六見。」</p>
<p><a class="t-linehead" id="t-linehead0268c03"></a>佛言：「其異<a class="t" id="t0268c04"></a>道人，行想見想，自為世間說想者，皆在是<a class="t" id="t0268c05"></a>十六見中，不能復過上。佛皆知是，所知復<a class="t" id="t0268c06"></a>過上絕妙。佛知是，以不譏亦不毀，得無為。<a class="t" id="t0268c07"></a>佛知痛痒更樂，知方便所從起，佛現無所著<a class="t" id="t0268c08"></a>受意善解。」</p>
<p><a class="t-linehead" id="t-linehead0268c08"></a>佛言：「我所知法，深奧深照，我悉<a class="t" id="t0268c09"></a>了。若有賢者弟子聞知之，便嗟歎佛。若有<a class="t" id="t0268c10"></a>異道人，於當來劫中，見當來事，念昔時行，<a class="t" id="t0268c11"></a>於不可計道，各樂解說其事，悉在四十四見<a class="t" id="t0268c12"></a>中。其異道人何？謂若有異道人，行無常見<a class="t" id="t0268c13"></a>無常，自為世間人說無常，悉在八見中。其<a class="t" id="t0268c14"></a>異道人所行何？謂行無想見無想，自為世間<a class="t" id="t0268c15"></a>人說無想。其異道人，見如是行如是，有色<a class="t" id="t0268c16"></a>為有我無想，死無後世。言：『我至誠，其餘者為<a class="t" id="t0268c17"></a>癡。』是為第一見。第二若有異道人，所知何？<a class="t" id="t0268c18"></a>謂行無想見無想，自為世間人說無想，謂：<a class="t" id="t0268c19"></a>『無色為有我無想，死無後世，我至誠，其餘者<a class="t" id="t0268c20"></a>為癡。』是為第二見。第三見若有異道人，言：<a class="t" id="t0268c21"></a>『有色無色為有我無想，死無後世，我至誠，<a class="t" id="t0268c22"></a>其餘者為癡。』是為第三見。第四見若有異<a class="t" id="t0268c23"></a>道人，亦非有色亦不無色，為有我及世，死<a class="t" id="t0268c24"></a>無後世，我至誠，其餘者為癡。是為第四見。<a class="t" id="t0268c25"></a>第五見若有異道人，言：『我為與世有限，我<a class="t" id="t0268c26"></a>至誠，其餘者為癡。』是為第五見。第六見若有<a class="t" id="t0268c27"></a>異道人，言：『我與世無限，我至誠，其餘者為<a class="t" id="t0268c28"></a>癡。』是為第六見。第七見若有異道人，有限<a class="t" id="t0268c29"></a>無限，我至誠，其餘者為癡。是為第七見。第<a class="t" id="t0269a01"></a>八見若有異道人，言：『亦不有限亦非無限，我<a class="t" id="t0269a02"></a>至誠，其餘者為癡。』是為第八見。」</p>
<p><a class="t-linehead" id="t-linehead0269a02"></a>佛言：「若有異<a class="t" id="t0269a03"></a>道人，於當來劫，見當來事，所知言各異，皆<a class="t" id="t0269a04"></a>在四十四見中。其異道人，所知何？謂見無<a class="t" id="t0269a05"></a>想行無想，亦不無想見，謂知我與世無有<a class="t" id="t0269a06"></a>想，皆在是八見中。第一見若有異道人，見<a class="t" id="t0269a07"></a>如是行如是，有色為有我，亦不有想亦不無<a class="t" id="t0269a08"></a>想，死有後世，我至誠，其餘者為癡。是為第<a class="t" id="t0269a09"></a>一見。若有異道人，言：『有色無色為有我，亦<a class="t" id="t0269a10"></a>不有想亦不無想，死有後世，我至誠，其餘者<a class="t" id="t0269a11"></a>為癡。』是為第二見。第三見若有異道人，言：『有<a class="t" id="t0269a12"></a>色無色為有我，亦不有想亦不無想於後世，<a class="t" id="t0269a13"></a>我至誠，其餘者為癡。』是為第三見。第四見若<a class="t" id="t0269a14"></a>有異道人，亦不有色亦不無色為有我，亦<a class="t" id="t0269a15"></a>不有想亦不無想於後世，我至誠，其餘者為<a class="t" id="t0269a16"></a>癡。是為第四見。第五見若有異道人，言：『有<a class="t" id="t0269a17"></a>限為有我，亦不有想亦不無想於後世，我至<a class="t" id="t0269a18"></a>誠，其餘者為癡。』是為第五見。第六見若有異<a class="t" id="t0269a19"></a>道人，言：『無限為有我，亦不有想亦不無想於<a class="t" id="t0269a20"></a>後世，我至誠，其餘者為癡。』是為第六見。第<a class="t" id="t0269a21"></a>七見若有異道人，言：『有限無限為有我，亦不<a class="t" id="t0269a22"></a>有想亦不無想於後世，我至誠，其餘者為癡。』<a class="t" id="t0269a23"></a>是為第七見。第八見若有異道人，言：『亦不有<a class="t" id="t0269a24"></a>限亦不無限為有我，亦不有想亦不無想於<a class="t" id="t0269a25"></a>後世，我至誠，其餘者為癡。』是為第八見。」</p>
<p><a class="t-linehead" id="t-linehead0269a25"></a>佛<a class="t" id="t0269a26"></a>言：「若有異道人，亦不有想亦不無想行，亦<a class="t" id="t0269a27"></a>不有想亦不無想見，亦不有想行亦不有<a class="t" id="t0269a28"></a>想見，皆在是八見中，不能復過是八見上。<a class="t" id="t0269a29"></a>佛皆知是，所知復過上絕妙知，是以不譏亦<a class="t" id="t0269b01"></a>不毀，得無為。佛知痛痒所更樂，方便知所從<a class="t" id="t0269b02"></a>起，佛現無所著意解脫。」</p>
<p><a class="t-linehead" id="t-linehead0269b02"></a>佛言：「我所知法，深<a class="t" id="t0269b03"></a>奧深照，我悉了。若有賢者弟子聞知，便說<a class="t" id="t0269b04"></a>佛功德。」</p>
<p><a class="t-linehead" id="t-linehead0269b04"></a>佛言：「若有異道人，當來劫見當來<a class="t" id="t0269b05"></a>事，於無央數道，所知言各異，皆在四十四<a class="t" id="t0269b06"></a>見中。其異道人，所知何？謂若有異道人，言：『無<a class="t" id="t0269b07"></a>行無有見，無有人念空知。』皆在七見中。其<a class="t" id="t0269b08"></a>異道人，言：『無行無有見，無有人念空者，所知<a class="t" id="t0269b09"></a>何？謂若有異道人，見如是如是諸我色四<a class="t" id="t0269b10"></a>大，父母所生，以飲食而長，在非常沐浴衣，<a class="t" id="t0269b11"></a>身死在地，骨節解墮，別離異處，風吹其身，<a class="t" id="t0269b12"></a>破碎壞敗，以後世不復生死，如是便滅盡。』<a class="t" id="t0269b13"></a>是為第一見。第二見復有異道人，言：『死非如<a class="t" id="t0269b14"></a>此破敗，更有我復過其上。何所是我踰上<a class="t" id="t0269b15"></a>者？其我者，色天及欲行天，彼我者若死壞<a class="t" id="t0269b16"></a>敗，後世不復生死。』是為第二見。第三見若<a class="t" id="t0269b17"></a>有異道人，言：『我者死非如此壞敗，更有異<a class="t" id="t0269b18"></a>我，復過其上。其我者色無意故，彼我若死<a class="t" id="t0269b19"></a>壞敗，後世不復生死。』是為第三見。第四見<a class="t" id="t0269b20"></a>復有異道人，言：『我者非如此死壞敗，更有我<a class="t" id="t0269b21"></a>復過其上。其我者何？謂其我皆過諸色想<a class="t" id="t0269b22"></a>天，悉踰瞋恚想天，念種種無央數虛空知<a class="t" id="t0269b23"></a>行。其我若死壞敗，後世不復生死。』是為第<a class="t" id="t0269b24"></a>四見。第五見復有異道人，言：『我者不如死壞<a class="t" id="t0269b25"></a>敗，更有我復過其上。其我者何？謂其我皆<a class="t" id="t0269b26"></a>喻一切虛空知天，無央數名識知天。所念行<a class="t" id="t0269b27"></a>其天，若不壞敗時，後世便不復生死。』是為<a class="t" id="t0269b28"></a>第五見。第六見復有異道人，言：『我者不如此<a class="t" id="t0269b29"></a>死壞敗，更有我復過其上。其我者何？謂皆<a class="t" id="t0269c01"></a>踰一切識知天，不復著，名無識知念行。其天<a class="t" id="t0269c02"></a>我者死壞敗，後世不復生死。』是為第六見。<a class="t" id="t0269c03"></a>第七見復有異道人，言：『我者非如此死壞<a class="t" id="t0269c04"></a>敗，更有我復過其上。其我者何？謂皆踰一<a class="t" id="t0269c05"></a>切無識知天。其天人無想有想念行。其天我<a class="t" id="t0269c06"></a>者死壞敗時，後世便不復生死。』是為第七<a class="t" id="t0269c07"></a>見。」</p>
<p><a class="t-linehead" id="t-linehead0269c07"></a>佛言：「所可謂異道人行滅壞見無行無有<a class="t" id="t0269c08"></a>想無人念空，皆在是七見中，於七見中不<a class="t" id="t0269c09"></a>復能過上。佛皆知是，所知復過其上絕妙<a class="t" id="t0269c10"></a>知，是以不譏亦不毀之，得無為。佛知痛痒<a class="t" id="t0269c11"></a>所更樂故，便知所從起、起以現，佛無所著意<a class="t" id="t0269c12"></a>善解。我所知法，深奧深照，悉了知。若有賢<a class="t" id="t0269c13"></a>者弟子聞知，便說佛功德。」</p>
<p><a class="t-linehead" id="t-linehead0269c13"></a>佛言：「若有異道<a class="t" id="t0269c14"></a>人，於當來劫中見當來，於無央數道，所說<a class="t" id="t0269c15"></a>各異，皆在四十四見中。復有異道人自說：<a class="t" id="t0269c16"></a>『今現念行無為，現在見無為。』若人至其所，<a class="t" id="t0269c17"></a>便為說：『現在無為。』皆在五見中。有異道人，<a class="t" id="t0269c18"></a>見如是，說行亦爾，其在殿舍自快，以五欲<a class="t" id="t0269c19"></a>自娛樂。其人言：『我現在得無為。』是為第一<a class="t" id="t0269c20"></a>見。第二見復有異道人，言：『不如餘者言有<a class="t" id="t0269c21"></a>我，現在無為也，更有現在得無為。何謂現在<a class="t" id="t0269c22"></a>無為？若比丘離欲，脫惡不善之法，意念行<a class="t" id="t0269c23"></a>善安樂，便第一禪。其人滅盡，我者後世不<a class="t" id="t0269c24"></a>復生死，是我現在得無為。』是為第二見。第三<a class="t" id="t0269c25"></a>見復有沙門道人，復言：『不如餘者所說，不用<a class="t" id="t0269c26"></a>此我現在得無為，更有現無為，復過其上。<a class="t" id="t0269c27"></a>何謂現在無為？其比丘滅意內寂定，其志一<a class="t" id="t0269c28"></a>不念亦不行，三昧喜樂，便行第二禪，其人<a class="t" id="t0269c29"></a>滅盡現在得無為。』是為第三見。第四見復有<a class="t" id="t0270a01"></a>沙門道人言：『不如餘者言，不用此我現在得<a class="t" id="t0270a02"></a>無為，更有現無為，復過其上。何謂現在無<a class="t" id="t0270a03"></a>為？其有比丘，喜離婬妷悅觀行，<span class="corr" title="[當&gt;常] cf.【麗】">常</span>寂悅身行<a class="t" id="t0270a04"></a>如賢者，所觀行常安，便行第三禪。』是為第四<a class="t" id="t0270a05"></a>見。第五見復有沙門道人，言：『不如餘者言，不<a class="t" id="t0270a06"></a>用此現在得無為。更有現在無為，復過其<a class="t" id="t0270a07"></a>上。何謂現在無為？其有比丘，斷樂斷苦，無<a class="t" id="t0270a08"></a>有昔時可意不可意，亦不苦亦不樂，常奉清<a class="t" id="t0270a09"></a>淨，便行第四禪。其人現在得無為滅盡，以後<a class="t" id="t0270a10"></a>世不復生死。』是為第五見。」</p>
<p><a class="t-linehead" id="t-linehead0270a10"></a>佛言：「所可謂有沙<a class="t" id="t0270a11"></a>門道人，說現在無為，見現在無為者，念現<a class="t" id="t0270a12"></a>在無為者，皆在是五見中，不能復過是五見<a class="t" id="t0270a13"></a>上。佛皆知是，所知復踰上絕妙知。是以不<a class="t" id="t0270a14"></a>譏亦不毀，得無為。佛知痛痒所更樂，方便知<a class="t" id="t0270a15"></a>所從起以現，佛無所著意善解，我所知法，<a class="t" id="t0270a16"></a>深奧深照，我悉了知。若有賢者弟子聞知<a class="t" id="t0270a17"></a>之，便說佛功德。」</p>
<p><a class="t-linehead" id="t-linehead0270a17"></a>佛言：「彼異道人，念常見常，為<a class="t" id="t0270a18"></a>人說：『我世有常在。』是四見中者，用不知示<a class="t" id="t0270a19"></a>現，故不得道行精進。乃知是習因緣，不習<a class="t" id="t0270a20"></a>因緣，用是成因緣，用是不成因緣，不得其<a class="t" id="t0270a21"></a>處。」</p>
<p><a class="t-linehead" id="t-linehead0270a21"></a>佛言：「彼異道人說上中行各現所各自為<a class="t" id="t0270a22"></a><span class="corr" title="[大&gt;人]">人</span>說世常，在二見中者，用不知不見不得道行<a class="t" id="t0270a23"></a>精進，乃知是習因緣、不習因緣，用是成因<a class="t" id="t0270a24"></a>緣，不得其處。」</p>
<p><a class="t-linehead" id="t-linehead0270a24"></a>佛言：「若有異道人，各念常見<a class="t" id="t0270a25"></a>常，各為人說，我與世有常，在四見中者，用<a class="t" id="t0270a26"></a>不知不見故不得道，習因緣、不習因緣，是<a class="t" id="t0270a27"></a>用因緣成，用是因緣不成，不得其處。」</p>
<p><a class="t-linehead" id="t-linehead0270a27"></a>佛言：<a class="t" id="t0270a28"></a>「彼諸異道人，有言有限，又言無限，有言有<a class="t" id="t0270a29"></a>限無限，又言亦不有限亦不無限，我及世，<a class="t" id="t0270b01"></a>在四見中者，用不知不見不得道行精進，乃<a class="t" id="t0270b02"></a>知是習因緣、不習因緣。用是因緣成，用是<a class="t" id="t0270b03"></a>因緣不成，不得其處。」</p>
<p><a class="t-linehead" id="t-linehead0270b03"></a>佛言：「彼諸異道人共<a class="t" id="t0270b04"></a>諍言，所說各異，在四見中者，用不知不見故，<a class="t" id="t0270b05"></a>不習道行精進，乃知是習因緣、不習因緣。<a class="t" id="t0270b06"></a>用是因緣成，用是因緣不成，不得其處。」</p>
<p><a class="t-linehead" id="t-linehead0270b06"></a>佛<a class="t" id="t0270b07"></a>言：「彼諸異道人，說想行想，為人說：『我與世有<a class="t" id="t0270b08"></a>想。』在十六見中者，用不知不見故，不得道<a class="t" id="t0270b09"></a>行精進，乃知是習因緣、不習因緣。用是因<a class="t" id="t0270b10"></a>緣成，用是因緣不成，不得其處。」</p>
<p><a class="t-linehead" id="t-linehead0270b10"></a>佛言：「彼諸<a class="t" id="t0270b11"></a>異道人，念無想見無想，為人解<span class="corr" title="[脫&gt;說] cf.【麗】">說</span>我與世無<a class="t" id="t0270b12"></a>想，在八見中者，用不知不見故，不得道行<a class="t" id="t0270b13"></a>精進。乃知是習因緣、不習因緣。用是因緣<a class="t" id="t0270b14"></a>成，用是因緣不成，不得其處。」</p>
<p><a class="t-linehead" id="t-linehead0270b14"></a>佛言：「彼諸異<a class="t" id="t0270b15"></a>道人，亦不念想亦不無想，為人說：『我與世<a class="t" id="t0270b16"></a>無想。』在八見中者，用不知不見故，不得道<a class="t" id="t0270b17"></a>行精進。乃知是習因緣、不習因緣。用是因<a class="t" id="t0270b18"></a>緣成，用是因緣不成，不得其處。」</p>
<p><a class="t-linehead" id="t-linehead0270b18"></a>佛言：「彼諸<a class="t" id="t0270b19"></a>異道人說滅壞，常為人說：『我與世滅壞。』在<a class="t" id="t0270b20"></a>七見中者，用不知不見故，不得道行精進。<a class="t" id="t0270b21"></a>乃知是習因緣、不習因緣。用是因緣成，用是<a class="t" id="t0270b22"></a>因緣不成，不得其處。」</p>
<p><a class="t-linehead" id="t-linehead0270b22"></a>佛言：「彼諸異道人，說<a class="t" id="t0270b23"></a>現在無為，見現在無常，為人說現在無為，在<a class="t" id="t0270b24"></a>五見中者，用不知不見故，不得道行精進。乃<a class="t" id="t0270b25"></a>知是習因緣、不習因緣。用是因緣成，用是<a class="t" id="t0270b26"></a>因緣不成，不得其處。」</p>
<p><a class="t-linehead" id="t-linehead0270b26"></a>佛言：「若有異道人，於過<a class="t" id="t0270b27"></a>去劫中，見過去事，於無央數道各各異，在十<a class="t" id="t0270b28"></a>八見中。彼諸異道人，於當來劫中，見當來<a class="t" id="t0270b29"></a>事，於無央數道，所說各異，在四十四見者，<a class="t" id="t0270c01"></a>合皆在是六十二見，往還其中，於彼住<a class="t" id="t0270c02"></a>在，厥中生俱會行，於網中<span class="corr" title="[行&gt;生] cf.【麗】">生</span>死不得出。」</p>
<p><a class="t-linehead" id="t-linehead0270c02"></a>佛<a class="t" id="t0270c03"></a>言：「譬如工捕魚師，若捕魚弟子，持尛目網<a class="t" id="t0270c04"></a>下著小泉中，下以便前住若坐，其人念言：<a class="t" id="t0270c05"></a>『水少，諸魚浮游，皆上網上。』往往在其中不<a class="t" id="t0270c06"></a>得出。」</p>
<p><a class="t-linehead" id="t-linehead0270c06"></a>佛言：「如是諸異道人，於過去劫中，見<a class="t" id="t0270c07"></a>過去事，識昔時行，於無央數道，所說言各<a class="t" id="t0270c08"></a>異，在十八見者，若有異道人，於當來劫中，<a class="t" id="t0270c09"></a>見當來事，念說當來事，於無央數道所說各<a class="t" id="t0270c10"></a>異，在四十四見中者，皆在是六十二見往<a class="t" id="t0270c11"></a>還，於其中住，在其中生死，俱合會行，在羅<a class="t" id="t0270c12"></a>網中不得出。」</p>
<p><a class="t-linehead" id="t-linehead0270c12"></a>佛言：「比丘！佛身皆斷諸著，常<a class="t" id="t0270c13"></a>在厥住。諸天及人民悉見，佛般泥洹後不<a class="t" id="t0270c14"></a>能見也。」</p>
<p><a class="t-linehead" id="t-linehead0270c14"></a>佛說是經時，三千大千世界六反<a class="t" id="t0270c15"></a>震動。爾時，那耶和留比丘，在佛前住，以扇<a class="t" id="t0270c16"></a>扇佛。於是賢者那耶和留，長跪<span class="corr" title="[又&gt;叉]">叉</span>手白佛：<a class="t" id="t0270c17"></a>「未曾有天中天！是經深，乃如是深照，天中天！<a class="t" id="t0270c18"></a>是經名為何等？云何持名？」</p>
<p><a class="t-linehead" id="t-linehead0270c18"></a>佛告那耶和留：<a class="t" id="t0270c19"></a>「拘樓秦佛、如來、無所著、等正覺說是經時，名<a class="t" id="t0270c20"></a>為『法網』；迦葉佛、如來、無所著、等正覺說是經<a class="t" id="t0270c21"></a>時，名為『見網』；今我亦說是經，名為『梵網』。」</p>
<p><a class="t-linehead" id="t-linehead0270c21"></a>佛<a class="t" id="t0270c22"></a>說如是。諸比丘皆歡喜，前為佛作禮而去。</p><a class="t" id="t0270c23"></a>
<p class="endsutta"><span class="t-juanname">佛說梵網六十二見經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
