<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t22">
<article>
<div class="hgroup mirror"><h1 class="mirror-row"><span class="mirror-left latin">T22</span>
<span class="mirror-right">佛說寂志果經</span></h1></div>　<a class="t" id="t0270c24"></a><a class="t" id="t0270c25"></a><a class="t" id="t0270c26"></a><a class="t" id="t0270c27"></a><p class="suttainfo"><span class="t-juanname">佛說寂志果經</span><br><a class="t" id="t0270c28"></a><a class="t" id="t0270c29"></a>
<span class="t-byline">東晉西域沙門竺曇無蘭譯</span></p><a class="t" id="t0271a01"></a>
<p><a class="t-linehead" id="t-linehead0271a01"></a>聞如是：</p>
<p>一時，佛遊王舍城，耆域奈園，與比<a class="t" id="t0271a02"></a>丘眾千二百五十俱。時，王阿闍世，七月十<a class="t" id="t0271a03"></a>五日，過新歲臘，與群臣百官俱，眷屬圍繞，<a class="t" id="t0271a04"></a>上寂安觀，謂群臣言：「諸卿當知，如是我修<a class="t" id="t0271a05"></a>非時愁悒不改，雖得此歲，憒慘不次。當何方<a class="t" id="t0271a06"></a>便除其怵<span class="corr" title="[愓&gt;惕] cf.【麗】">惕</span>？」有臣白王：「當以五樂消散憂<a class="t" id="t0271a07"></a>慮。」有臣：「當作名倡巧妙異妓鼓樂絃歌，可以<a class="t" id="t0271a08"></a>療憂。」有臣白王：「宜以四種象馬車步勇猛兵<a class="t" id="t0271a09"></a>士，消除悒憒。」有臣白王：「不蘭迦葉、莫軻離<a class="t" id="t0271a10"></a>惟瞿樓、阿夷耑其耶今離、迦旃、先比盧<a class="t" id="t0271a11"></a>持、尼揵子等，是諸師者，各與五百之眾，在<a class="t" id="t0271a12"></a>此大城。可嚴大駕，造與相見，談聽歡娛，可<a class="t" id="t0271a13"></a>離所患。」時，有童子醫王，名曰耆域<span class="t-note">（晉言固活）</span>，持<a class="t" id="t0271a14"></a>扇侍王。王顧謂言：「卿何故默，獨無所陳？」耆<a class="t" id="t0271a15"></a>域白王：「欲蠲灼<span class="corr" title="[煬&gt;惕] cf.【麗】">惕</span>忘憂除患，今佛世尊，與<a class="t" id="t0271a16"></a>弟子眾俱在奈園，可到佛所稽首致敬，諮啟<a class="t" id="t0271a17"></a>疑惑，乃得開解。」</p>
<p><a class="t-linehead" id="t-linehead0271a17"></a>時，王阿闍世，便即欲見天<a class="t" id="t0271a18"></a>中之天，答耆域言：「善哉！大佳，當俱往覲。」耆<a class="t" id="t0271a19"></a>域受教，嚴五百象，五百<span class="corr" title="[釆&gt;采]">采</span>女，嚴訖白：「辦。宜<a class="t" id="t0271a20"></a>知是時。」王乘駕象，名曰仁調，與五百侍從<a class="t" id="t0271a21"></a>俱，導衛前後，出王舍城，然大炬火。時，王恐<a class="t" id="t0271a22"></a>懅，住止不前，謂耆域言：「佛與幾比丘俱在<a class="t" id="t0271a23"></a>奈園？」答曰：「有千二百五十。」王曰：「卿得無詐，<a class="t" id="t0271a24"></a>令吾出國，道相危乎？每至異道諸梵志所，<a class="t" id="t0271a25"></a>其眾五百，音聲揚逸。今比丘多而不聞聲？」<a class="t" id="t0271a26"></a>耆域曰：「王！莫恐莫懅。不敢謀王，不造逆<a class="t" id="t0271a27"></a>害，及后貴人。惟佛世尊，長夜寂然，弟子志<a class="t" id="t0271a28"></a>學，法則靜然。願王前覩上妙光明，見佛世<a class="t" id="t0271a29"></a>尊諸弟子眾，意爾乃悅。」</p>
<p><a class="t-linehead" id="t-linehead0271a29"></a>於是王阿闍世，遙<a class="t" id="t0271b01"></a>見世尊，便下所乘，屏毖五事，脫王冠幘纓<a class="t" id="t0271b02"></a>絡寶服幢花翠羽，去蓋收刀，步到講堂，問<a class="t" id="t0271b03"></a>耆域曰：「佛為所在？」答曰：「眾比丘前坐者是<a class="t" id="t0271b04"></a>也，威神光光，功德巍巍。」</p>
<p><a class="t-linehead" id="t-linehead0271b04"></a>王前詣佛，問訊<a class="t" id="t0271b05"></a>占對却住一面——觀佛比丘眾，悉坐寂定，無<a class="t" id="t0271b06"></a>量清淨，甚深微妙，其心欣然——叉手向佛，白<a class="t" id="t0271b07"></a>世尊言：「佛心寂然，微妙無念，弟子亦爾。願<a class="t" id="t0271b08"></a>令我心志于微妙隱定如是。」</p>
<p><a class="t-linehead" id="t-linehead0271b08"></a>有一童子，名曰<a class="t" id="t0271b09"></a>帛賢，白其王言：「大王願欲得是行耶？」王白<a class="t" id="t0271b10"></a>佛言：「唯然世尊！願樂眾僧其心歡悅。」</p><a class="t" id="t0271b11"></a>
<p><a class="t-linehead" id="t-linehead0271b11"></a>於是，王阿闍世白佛言：「願欲有所問，儻有<a class="t" id="t0271b12"></a>聽者，乃敢發言。」</p>
<p><a class="t-linehead" id="t-linehead0271b12"></a>佛言：「便問，在意所欲。」</p>
<p>王<a class="t" id="t0271b13"></a>言：「所可供事，及諸所欲，娛樂睡眠，合聚計<a class="t" id="t0271b14"></a>校算術，印綬大臣，百官群從，太史占變知<a class="t" id="t0271b15"></a>人終始，受人恭敬，飲食、伎藝，或為己身、父<a class="t" id="t0271b16"></a>母、妻子、奴婢，供養沙門梵志，施以上供，求<a class="t" id="t0271b17"></a>索安隱吉祥之利；頗有立於是佛法律，得道<a class="t" id="t0271b18"></a>證不乎？」</p>
<p><a class="t-linehead" id="t-linehead0271b18"></a>佛言：「大王！曾問諸外異道如是誼<a class="t" id="t0271b19"></a>不？」</p>
<p><a class="t-linehead" id="t-linehead0271b19"></a>王白佛言：「曾到不蘭迦葉所，問：『所有象<a class="t" id="t0271b20"></a>馬乘車步行，財寶侍從篋藏，力士勇猛，大<a class="t" id="t0271b21"></a>象車，娛樂睡眠，合會天人。印綬大臣，百<a class="t" id="t0271b22"></a>官群從。太史占變，知人終始，所可恭敬。有<a class="t" id="t0271b23"></a>所作為，或為己身，求索安隱，或為父母妻<a class="t" id="t0271b24"></a>子奴婢，供養沙門梵志，施以上供。是我寧<a class="t" id="t0271b25"></a>得法律之正，入寂然道乎？』即報我言：『無有是<a class="t" id="t0271b26"></a>也，亦無世尊，無答善恩。亦無罪福，無有父<a class="t" id="t0271b27"></a>母。亦無羅漢得道之人，供養無福。亦無今<a class="t" id="t0271b28"></a>世後世，亦無專行一心道志。於是雖有身<a class="t" id="t0271b29"></a>命，壽終之後，四事散壞，心滅歸無，後不復<a class="t" id="t0271c01"></a>生。雖葬土藏，各自腐敗，悉盡如空，無所復<a class="t" id="t0271c02"></a>有。』唯然世尊！我問外師，以是見答。我心念<a class="t" id="t0271c03"></a>言：『無？云何而無罪福報應？』譬如有人問奈何<a class="t" id="t0271c04"></a>類，以瓜答之，問瓜以奈答之。不蘭迦葉亦<a class="t" id="t0271c05"></a>如是也，言語顛倒，無有本末，雖聞彼說，不<a class="t" id="t0271c06"></a>以為解。」</p><a class="t" id="t0271c07"></a>
<p><a class="t-linehead" id="t-linehead0271c07"></a>王阿闍世白佛言：「我復至莫軻離瞿耶婁<a class="t" id="t0271c08"></a>所，問：『何謂小處欲處？人無因緣得淨？人為<a class="t" id="t0271c09"></a>有罪福不？為無知無見？』亦答我言：『無今世後<a class="t" id="t0271c10"></a>世，無力不力，無精進，一切人得其苦樂。』若<a class="t" id="t0271c11"></a>問六以七答。世尊！譬如問奈以瓜答，問瓜以<a class="t" id="t0271c12"></a>奈答，此異道人如是。在我國內，問其所問，<a class="t" id="t0271c13"></a>以是見答，問其所言，不以開解，即便捨<a class="t" id="t0271c14"></a>去。」</p><a class="t" id="t0271c15"></a>
<p><a class="t-linehead" id="t-linehead0271c15"></a>「我復至阿夷耑所，問：『何謂所住處欲處？云何<a class="t" id="t0271c16"></a>於是法律得至道證？』答我言：『唯，大王！他<a class="t" id="t0271c17"></a>人往問，亦作是答，言：「有後世復生。」我<span class="corr" title="[間&gt;問] cf.【麗】">問</span>之，亦<a class="t" id="t0271c18"></a>言：「有後世。」』『設有後世，復生世間，為有為無？』<a class="t" id="t0271c19"></a>『如我意想，為有後世，或無後世。』或有人往<a class="t" id="t0271c20"></a>問，言：『儻有後世、儻無後世，或有是、或無是。』<a class="t" id="t0271c21"></a>譬如人問奈以瓜答，問瓜以奈答。阿夷耑<a class="t" id="t0271c22"></a>亦如是，問沙門得道之證持異術多事，答我<a class="t" id="t0271c23"></a>言語無次。我心念言：『一切王舍城所有異<a class="t" id="t0271c24"></a>道，不能開解除我愁意，當於何所得沙門<a class="t" id="t0271c25"></a>梵志令解我意，使不憂悒？』見阿夷耑所說無<a class="t" id="t0271c26"></a>益，便起捨去。</p><a class="t" id="t0271c27"></a>
<p><a class="t-linehead" id="t-linehead0271c27"></a>「我復至波休迦旃所，問：『何謂所住處？粗問畜<a class="t" id="t0271c28"></a>生所由。於是法律，云何得道證？』答我言：『唯，<a class="t" id="t0271c29"></a>大王！其有人得受身者，無因、亦無緣。無有<a class="t" id="t0272a01"></a>想、亦無貢高，積累賊害，於住立而得住處，<a class="t" id="t0272a02"></a>於是得身，無有失者，所想知想，而自流行，<a class="t" id="t0272a03"></a>謂罪福善惡，其有人所斷截，目所覩見，無<a class="t" id="t0272a04"></a>有諍訟，有身壽盡不憂命死。彼無有說是欲<a class="t" id="t0272a05"></a>我當死，及諸天用人故說壽終沒已。於是人<a class="t" id="t0272a06"></a>間愛欲勞塵、天人見欲其欲及便有五賊六十<a class="t" id="t0272a07"></a>二種。其六十二種者，無種性，俱說六十<a class="t" id="t0272a08"></a>二事，與種性俱，無用思想。入其八難，皆當<a class="t" id="t0272a09"></a>棄捐，常得增益，便得安隱。已得安隱，常在<a class="t" id="t0272a10"></a>於天，已在於天，便有八十四大念，與幻術<a class="t" id="t0272a11"></a>俱，與微妙俱，便起老病苦。無有道人，亦無<a class="t" id="t0272a12"></a>梵志。所說如是。我戒清淨，又離愛欲，於欲<a class="t" id="t0272a13"></a>已盡，常隨逐身。譬如燈然已然，其事如是，<a class="t" id="t0272a14"></a>無得道梵志。』譬如有人問奈以瓜答，問瓜以<a class="t" id="t0272a15"></a>奈答。其波休迦旃如是，我問沙門得道之<a class="t" id="t0272a16"></a>證，通持老病人答我。我心念言：『問於道證，<a class="t" id="t0272a17"></a>反以是答？』聞其所言，不以為悅，不用作解，<a class="t" id="t0272a18"></a>便起捨退。</p><a class="t" id="t0272a19"></a>
<p><a class="t-linehead" id="t-linehead0272a19"></a>「我復至先比盧持所而問之：『問所住欲。於是<a class="t" id="t0272a20"></a>法律，云何成道？』答我言：『唯，大王！人所作<a class="t" id="t0272a21"></a>教，人所當為，所斷、所奪、所見離見，所求皆<a class="t" id="t0272a22"></a>厭，愁憂自推。毀瓶壅、離慳貪，破壞國城，<a class="t" id="t0272a23"></a>敗害人民，殺、盜、婬泆、妄言、兩舌、飲酒、鬪亂，雖<a class="t" id="t0272a24"></a>犯是事，無有罪殃。所布施者，無有福報。殘<a class="t" id="t0272a25"></a>害悖逆，作眾不善，無罪無福，亦無所取所<a class="t" id="t0272a26"></a>作。無因緣，無有至誠，亦無質朴。縱行義<a class="t" id="t0272a27"></a>理，善惡無應。』譬如問奈以瓜答，問瓜以奈<a class="t" id="t0272a28"></a>答。比盧持亦如是，問行法，當得道證？更答<a class="t" id="t0272a29"></a>斷絕，無有罪福。我心念言：『何緣如是？』不以<a class="t" id="t0272b01"></a>為解，即便捨退。</p><a class="t" id="t0272b02"></a>
<p><a class="t-linehead" id="t-linehead0272b02"></a>「我復至尼揵子所，問尼揵子：『何謂得所住處<a class="t" id="t0272b03"></a>欲處有人無耶？所受罪福云何？為前世事<a class="t" id="t0272b04"></a>乎？學道為得道不？』答我言：『唯，大王！一切<a class="t" id="t0272b05"></a>現人有所見者，所得罪福皆是前世之事，因<a class="t" id="t0272b06"></a>緣愛欲而生，因緣有老病。於是學道有因緣<a class="t" id="t0272b07"></a>想，因生子孫然後得道。』譬如問奈以瓜答，問<a class="t" id="t0272b08"></a>瓜以奈答。我問得道之證，反以虛妄見答。<a class="t" id="t0272b09"></a>我聞其語，不悅不樂，即起捨退。」</p><a class="t" id="t0272b10"></a>
<p><a class="t-linehead" id="t-linehead0272b10"></a>王阿闍世白佛言：「遍問諸師，不得開解。敢<a class="t" id="t0272b11"></a>問世尊，財寶所在處？唯以所問，願答其<a class="t" id="t0272b12"></a>疑。云何寂志梵志，於是法律，逮得道證？」</p>
<p><a class="t-linehead" id="t-linehead0272b12"></a>佛<a class="t" id="t0272b13"></a>告王言：「在所欲問，吾當為汝事事分別，令<a class="t" id="t0272b14"></a>心結解。我先問王，王以意答之。云何大王？<a class="t" id="t0272b15"></a>若有人著好衣服，供侍王，以自娛樂，其人<a class="t" id="t0272b16"></a>不樂居處及本土，心自念言：『阿闍世王是<a class="t" id="t0272b17"></a>人，我亦是人。王以五樂自娛，衣服自嚴，不<a class="t" id="t0272b18"></a>樂本土，不懷居處。我當立德離諸罪殃，我<a class="t" id="t0272b19"></a>不如除鬢髮、被袈裟作沙門。以家之信，捨<a class="t" id="t0272b20"></a>家為道。』便受法戒，奉行道禁，不殺盜婬，不<a class="t" id="t0272b21"></a>妄言、兩舌、惡口罵詈、不怒嫉癡。於王意何<a class="t" id="t0272b22"></a>如？往詣王所白言：『其人好莊嚴，供侍王者，<a class="t" id="t0272b23"></a>不樂居處，亦不懷土，以家之信捨家為道，護<a class="t" id="t0272b24"></a>身口意，不犯眾惡，修行十善。』王奈之何？」</p>
<p><a class="t-linehead" id="t-linehead0272b24"></a>王<a class="t" id="t0272b25"></a>白佛言：「我見其人，當歡喜問訊恭修禮敬，<a class="t" id="t0272b26"></a>供養衣服、飲食、床臥具、病瘦醫藥。」</p>
<p><a class="t-linehead" id="t-linehead0272b26"></a>佛語王：<a class="t" id="t0272b27"></a>「其人未行大法，得道果證。」</p>
<p><a class="t-linehead" id="t-linehead0272b27"></a>王白佛言：「取其說<a class="t" id="t0272b28"></a>法。」</p>
<p><a class="t-linehead" id="t-linehead0272b28"></a>佛語王：「我與世間，為如來、至真、等正覺、<a class="t" id="t0272b29"></a>明行成為、善逝、世間解、無上士、道法御、天人師，<a class="t" id="t0272c01"></a>號佛、世尊。便即說法，初語亦善、中語亦善、<a class="t" id="t0272c02"></a>竟語亦善，誼慧妙具，講清淨行。若尊長者<a class="t" id="t0272c03"></a>有子，聞佛所講說經，於如來法律得信，善<a class="t" id="t0272c04"></a>利自見。於佛法中，有大善利，即得法忍，念<a class="t" id="t0272c05"></a>念止。居家逼於垢塵；其出家者，為無罣礙，<a class="t" id="t0272c06"></a>便一其心止除欲樂，盡其形壽，奉清淨行，<a class="t" id="t0272c07"></a>念言：『我欲棄家財產門室眷屬，下鬚髮被袈<a class="t" id="t0272c08"></a>裟，以家信出遵道，捨所樂立家志，奉比丘<a class="t" id="t0272c09"></a>戒二百五十，不犯道禁。護得度法，行止禮<a class="t" id="t0272c10"></a>節，不失儀撿，忽除所有靖恭畏慎。一心平<a class="t" id="t0272c11"></a>等，修習正戒也，遠離於殺，不執刀杖，心懷<a class="t" id="t0272c12"></a>慙愧。普安一切，不施恐怖；其心清淨，無所<a class="t" id="t0272c13"></a>加害。遠離盜竊，除不與取，樂喜惠施，心欲<a class="t" id="t0272c14"></a>放捨所思念安，常自護己；其心清淨，不與<a class="t" id="t0272c15"></a>不取。遠離婬行，淨修梵行，志于貞潔，消滅<a class="t" id="t0272c16"></a>濁欲；其心清淨，不為色惑。遠離妄語，不尚<a class="t" id="t0272c17"></a>虛誕，未曾詐殆，志存誠信，所住安諦，不<a class="t" id="t0272c18"></a>違世誓；其心清淨，不懷欺偽，不樂兩舌，讒<a class="t" id="t0272c19"></a>謗敗德，未曾傳說，鬪亂彼此，和解變諍，散<a class="t" id="t0272c20"></a>除怨害；其心清淨，不仇兩舌，遠離惡口，不<a class="t" id="t0272c21"></a>好罵詈，每制自在，未曾放恣吐不善言，所<a class="t" id="t0272c22"></a>說柔順，無麤獷辭，聽服踊躍歸仰；其心清<a class="t" id="t0272c23"></a>淨，曾不罵詈，遠離綺語，發言應節，無所毀<a class="t" id="t0272c24"></a>害，詳在誼法，所說安詳，寂靜無失，分別情<a class="t" id="t0272c25"></a>理。其心清淨，志不綺語，遠離無<span class="gaiji">黠<!--gaiji,黠,1[烈-列＋（里＊吉）],2,3--></span>，除去<a class="t" id="t0272c26"></a>愚心，不貪他有，不求人短，己身及人，常求<a class="t" id="t0272c27"></a>大止。其心清淨，不懷愚癡，遠離瞋怒，無恚<a class="t" id="t0272c28"></a>害意，常懷慈心，志存善權，哀護蠕動，羞愧<a class="t" id="t0272c29"></a>安慰一切眾類。其心清淨，不懷恚怒，遠離<a class="t" id="t0273a01"></a>睡眠，心習空行，常行寂然，未曾安寢，欲<a class="t" id="t0273a02"></a>思見明想欲得起。其心清淨，志不睡眠，遠<a class="t" id="t0273a03"></a>離調戲嘲談囈語，行無所著，無有卒暴。其<a class="t" id="t0273a04"></a>心清淨，志不調戲，遠離狐疑心不猶豫，秉<a class="t" id="t0273a05"></a>意一定，在於善法。其心清淨，志不狐疑，遠<a class="t" id="t0273a06"></a>離邪見，今世後世，信施得福，孝順父母，尊<a class="t" id="t0273a07"></a>敬賢聖，奉修善道信人，壽命後當復生，得<a class="t" id="t0273a08"></a>道六通平等之行。其心清淨，無有邪見，遠<a class="t" id="t0273a09"></a>離諛諂，其心質朴，不懷巧偽，不用斤斗尺<a class="t" id="t0273a10"></a>寸侵欺削人，不行繫縛及與牢獄，無毀無望<a class="t" id="t0273a11"></a>求欲得明。其心清淨，志不諛諂，遠離男女，<a class="t" id="t0273a12"></a>不樂居家妻子愛欲，省除區疑。其心清<a class="t" id="t0273a13"></a>淨，無所榮冀，不畜奴客僕從婢妾，不樂治<a class="t" id="t0273a14"></a>家。其心清淨，不妄執事，不畜象馬牛羊，不<a class="t" id="t0273a15"></a>樂畜獸。其心清淨，不志車乘，不畜鷄鶩狗<a class="t" id="t0273a16"></a>犬猪豕，無所利求。其心清淨，不在鷄猪，<a class="t" id="t0273a17"></a>遠離廬館，不飾屋宇，不畜田宅，園圃果蓏。<a class="t" id="t0273a18"></a>其心清淨，不在田舍，遠離金銀高廣之座，<a class="t" id="t0273a19"></a>不樂綺麗茵褥几筵。其心清淨，不寢高牀，<a class="t" id="t0273a20"></a>遠離七寶，不畜珍琦，捨除玩弄，無所榮冀。<a class="t" id="t0273a21"></a>其心清淨，不貪財色，遠離花香，不樂雜馨，<a class="t" id="t0273a22"></a>身不芬薰，無所希求。其心清淨，不志花香，<a class="t" id="t0273a23"></a>遠離非時飯食，中節恒以一食，終為期限。<a class="t" id="t0273a24"></a>其心清淨，飯不失時，犁地下種，莊嚴中間<a class="t" id="t0273a25"></a>見所為行，行沙門事，嚴淨其心，光<span class="gaiji">［火＊僉］<!--gaiji,,1[火＊僉],2&#x3DFF;,3--></span>憂<a class="t" id="t0273a26"></a>愁，除諸穢害，常行真正，節度知足，一心在<a class="t" id="t0273a27"></a>道，然後為沙門梵志，受信施食。在土地郡<a class="t" id="t0273a28"></a>國縣邑，所行如法，根本常淨，莖節枝葉華<a class="t" id="t0273a29"></a>實亦淨，具足種種清淨，其種像如是。在郡<a class="t" id="t0273b01"></a>國縣邑，作沙門遠離是。若有沙門梵志，是應<a class="t" id="t0273b02"></a>食信施，所住處善思念其人，行常如應。』</p>
<p><a class="t-linehead" id="t-linehead0273b02"></a>「若<a class="t" id="t0273b03"></a>有沙門梵志，所在受信施食，所止住處，所<a class="t" id="t0273b04"></a>行不應，求索飯食，校計合會，求索香華衣被<a class="t" id="t0273b05"></a>床臥，藏去珍寶，求索其處；沙門道人，皆遠<a class="t" id="t0273b06"></a>離是。若有沙門梵志，食信施食，坐高廣猗<a class="t" id="t0273b07"></a>床，處於寶床，所行求應，莊校榻筵采畫文<a class="t" id="t0273b08"></a>蓐錦繡，若好繒綵，驚起毛竪，執持幢拂，<a class="t" id="t0273b09"></a>乘象車馬，志求好食，常在名色；沙門道人，<a class="t" id="t0273b10"></a>皆遠離是。若有沙門梵志，食信施食，沐浴<a class="t" id="t0273b11"></a>自在，所行不應，所行斷絕，香華自薰，求索<a class="t" id="t0273b12"></a>供養，不以道理，手執刀蓋，校以真珠瓔珞，<a class="t" id="t0273b13"></a>臂腕頸脚，身著白淨衣服，短截樹木，如此<a class="t" id="t0273b14"></a>住行；沙門道人，當遠離是。</p><a class="t" id="t0273b15"></a>
<p><a class="t-linehead" id="t-linehead0273b15"></a>「若有沙門梵志，受信施食，自綺其身，所住<a class="t" id="t0273b16"></a>之處，其行不應，鬪象牛馬鷄羊犬豕，鬪亂<a class="t" id="t0273b17"></a>於人男女大小，往觀戰鬪及眾大會，如是之<a class="t" id="t0273b18"></a>行，所可求住；沙門道人，遠離如是。若有沙<a class="t" id="t0273b19"></a>門梵志，受信施食，自莊嚴身，所住以非，其<a class="t" id="t0273b20"></a>行不應，但行聽象聲群馬車行人牛羊，撾鼓<a class="t" id="t0273b21"></a>妓樂、歌舞、調戲話語，如是之法，異道道行；<a class="t" id="t0273b22"></a>沙門道人，已遠離此。若有沙門梵志，受人<a class="t" id="t0273b23"></a>信施食，行樗蒲博戲，所住非法，其行不一，<a class="t" id="t0273b24"></a>便共競諍鞬橛兜<span class="gaiji">［木＊翕］<!--gaiji,,1[木＊翕],2&#x3BD3;,3--></span>君犢塞推盧，如是之<a class="t" id="t0273b25"></a>行，非法所住；沙門道人，已遠離此。若有<a class="t" id="t0273b26"></a>沙門梵志，受信施食，常共鬪諍遘校言語，<a class="t" id="t0273b27"></a>所行非法，所住非法，其行不應：『此為是法，<a class="t" id="t0273b28"></a>是為非法，是不如是，是為一法，不如卿語。<a class="t" id="t0273b29"></a>我所行法，汝所為不應，我所為應。汝有因<a class="t" id="t0273c01"></a>緣，我無因緣。汝自前往在後妄語，我得卿<a class="t" id="t0273c02"></a>勝，卿無所種，但行眾惡，當見危害，我得度<a class="t" id="t0273c03"></a>脫，卿見棄捐，不得自在。』如是諍訟非法之<a class="t" id="t0273c04"></a>言；沙門道人，已遠離此。若有沙門梵志，食<a class="t" id="t0273c05"></a>信施食，生共囈語，其行不應：『王者云何？<a class="t" id="t0273c06"></a>盜賊云何？戰鬪云何？飲食云何？衣被男女<a class="t" id="t0273c07"></a>大小云何？』說世事因事好事，如是之像，非法<a class="t" id="t0273c08"></a>之言，沙門道人，已遠離此。沙門梵志，受信<a class="t" id="t0273c09"></a>施食，妄說非事，其行不應，說王者婆羅門<a class="t" id="t0273c10"></a>事、說樹木人事、說國事，於此彼當如是，彼<a class="t" id="t0273c11"></a>國當有是，此人當往彼，彼人當來此，如是句<a class="t" id="t0273c12"></a>所言非法；沙門道人，已遠離此。</p>
<p><a class="t-linehead" id="t-linehead0273c12"></a>「沙門梵志，<a class="t" id="t0273c13"></a>受信施食，而行諛諂，所為非法，其行不<a class="t" id="t0273c14"></a>應，坐共語言，是為得利，是為衰折治生賈<a class="t" id="t0273c15"></a>販財物之人，如是諛諂非法之事；沙門道<a class="t" id="t0273c16"></a>人，已遠離此。沙門梵志受信施食，學修幻<a class="t" id="t0273c17"></a>術，興起邪見，說日之怪，逢占觀相，妄語有<a class="t" id="t0273c18"></a>所奪，學品術處度術所，學呪欺詐術，乾陀羅<a class="t" id="t0273c19"></a>呪孔雀呪雜碎呪術，是異術欺詐迷惑，如是<a class="t" id="t0273c20"></a>之像，非法之術；沙門道人，已遠離此也。沙<a class="t" id="t0273c21"></a>門梵志，受信施食，學迷惑呪欺詐之術，觀<a class="t" id="t0273c22"></a>人面像，星宿災變風雲雷霧，求索良日，夏<a class="t" id="t0273c23"></a>月之時某聚落當雨不雨，其地當吉不吉，<a class="t" id="t0273c24"></a>說國王事，如是之行，非法之術；沙門道人，<a class="t" id="t0273c25"></a>已遠離此。沙門梵志，受信施食，學有若干<a class="t" id="t0273c26"></a>種非取之法，畜生之業，處方行藥，住在所<a class="t" id="t0273c27"></a>欲，令人短氣吐下淚出，動人血脉，志不忠<a class="t" id="t0273c28"></a>正，說欺詐術，占安隱事，如是之像，畜生之<a class="t" id="t0273c29"></a>業；沙門道人，已遠離此。沙門梵志，受信施<a class="t" id="t0274a01"></a>食，所行非法，以斷饐口說嫁娶事，其有居<a class="t" id="t0274a02"></a>跱，某館某舍某堂懷軀，某堂嬿處，某有宮<a class="t" id="t0274a03"></a>殿，為精進行，某有堂館，無精進行，說王者<a class="t" id="t0274a04"></a>雜事，如是之像，畜生之業；沙門道人，已遠<a class="t" id="t0274a05"></a>離此。</p>
<p><a class="t-linehead" id="t-linehead0274a05"></a>「沙門梵志，受信施食，作若干種畜生<a class="t" id="t0274a06"></a>行，邪見之業，有占相珠寶牛馬居家刀刃，<a class="t" id="t0274a07"></a>所見相男子女人大小，如是之像，邪見之<a class="t" id="t0274a08"></a>業；沙門道人，已遠離此。沙門梵志，受信施<a class="t" id="t0274a09"></a>食，或有妖妄之本行非法業，無智之事，自<a class="t" id="t0274a10"></a>以為智，卜問行符呪，如是之像，邪見之業；<a class="t" id="t0274a11"></a>沙門道人，已遠離此。沙門梵志，受信施食，<a class="t" id="t0274a12"></a>或見善或見惡，豫說米穀當飢貴當平賤，當<a class="t" id="t0274a13"></a>有恐怖當有安隱，當大疫當死亡，如是之<a class="t" id="t0274a14"></a>像，邪見之業；沙門道人，已遠離此。沙門梵<a class="t" id="t0274a15"></a>志，受信施食，說某國王戰鬪當得勝，某國<a class="t" id="t0274a16"></a>王當不如，某國王當出遊觀他國，他國王不<a class="t" id="t0274a17"></a>得自在，此當得勝，彼當敗壞，此王象馬六<a class="t" id="t0274a18"></a>畜車乘多，彼王象馬車乘少，如是之像，邪<a class="t" id="t0274a19"></a>見之業；沙門道人，已遠離此。沙門梵志，受<a class="t" id="t0274a20"></a>信施食，共說日月順行，日月差錯，星宿順<a class="t" id="t0274a21"></a>行，星宿差錯，日月運行遲疾不順，當有災<a class="t" id="t0274a22"></a>異無常之變，日月當蝕，或雨霜雹，或當霹<a class="t" id="t0274a23"></a>靂，如是之像，邪見之業；沙門道人，已遠離<a class="t" id="t0274a24"></a>此。沙門梵志，受信施食，便說日月是故順<a class="t" id="t0274a25"></a>行，以是不順行，星宿順有因緣，不順亦有<a class="t" id="t0274a26"></a>因緣，有所罣礙變怪，日月西行，或言東行，<a class="t" id="t0274a27"></a>或言當蝕，又云何不蝕，當雷電霹靂，如是<a class="t" id="t0274a28"></a>之像，常見證驗；沙門道人，已遠離此，是謂<a class="t" id="t0274a29"></a>賢聖。</p>
<p><a class="t-linehead" id="t-linehead0274a29"></a>「我弟子沙門，以是奉賢聖戒品，行知<a class="t" id="t0274b01"></a>止足，衣取蔽形，食裁充口，所遊至處，衣<a class="t" id="t0274b02"></a>鉢隨身，無所顧戀。譬如飛鳥飛行空中兩翅<a class="t" id="t0274b03"></a>隨身。比丘如是，奉賢聖戒，心知止足，無所<a class="t" id="t0274b04"></a>希望。一曉節度，其行安隱，盡行安詳。視眄<a class="t" id="t0274b05"></a>觀眄，不失儀範。屈伸進止，依法從宜，坐<a class="t" id="t0274b06"></a>起安雅，行無所壞。持是戒品，第一知足，根<a class="t" id="t0274b07"></a>門寂定，心在安跡，諸根不亂，守護其心，救<a class="t" id="t0274b08"></a>使無想在道，目見好色，不想求以為好，斷<a class="t" id="t0274b09"></a>截所受。奉行善本，其心內住，遠離內色，守護<a class="t" id="t0274b10"></a>眼根。如是耳聲鼻香舌味身更，不以想求，<a class="t" id="t0274b11"></a>亦無所著。除諸不可，棄療愚癡，斷不善法，<a class="t" id="t0274b12"></a>其意內住，救使不亂，令心根定。其比丘奉<a class="t" id="t0274b13"></a>是賢聖戒，第一知足，其心寂定，禮節根定，<a class="t" id="t0274b14"></a>於內無起，而行安隱，閑居寂然，山藪避猥<a class="t" id="t0274b15"></a>巖穴野處，身燕其中，離世無黠，心念無<a class="t" id="t0274b16"></a>想。不貪他有，不起愚癡，不侵亂人。常行慈<a class="t" id="t0274b17"></a>心，其意清淨，無有癡想。所在遊行，心無所<a class="t" id="t0274b18"></a>著，快善安隱。譬如有人遠行求利，經過惡<a class="t" id="t0274b19"></a>道，得度嶮迮，多獲盈利，無所遺亡，供給<a class="t" id="t0274b20"></a>妻室男女親族，其人自念：『心甚歡喜。』比丘<a class="t" id="t0274b21"></a>如是，遠離愚癡，其心清淨，無有垢濁，已除<a class="t" id="t0274b22"></a>恚害，喜悅無穢。譬如有人得疾著床，連年<a class="t" id="t0274b23"></a>羸頓，後日得愈，安隱有力，飯食消釋，心自<a class="t" id="t0274b24"></a>念言：『我本委厄，今得除愈。』比丘如是，除瞋<a class="t" id="t0274b25"></a>恚心，熟自思惟，心亦歡喜。譬如有人為他<a class="t" id="t0274b26"></a>下使，<span class="gaiji">羈<!--gaiji,羈,1[革＊奇],2&#x4A6D;,3--></span><span class="corr" title="[覉&gt;縶] cf.【麗】">縶</span>作役，終無休閑，不得自在，然<a class="t" id="t0274b27"></a>後得免脫為良民，心自念言：『我本屬人，今<a class="t" id="t0274b28"></a>得脫出，心亦踊悅。』比丘去疑心無猶豫，立<a class="t" id="t0274b29"></a>在清淨欣喜踊躍。譬如有人拘閉牢獄，楚痛<a class="t" id="t0274c01"></a>苦毒，然後得出，心自念言：『我本幽閉，今已<a class="t" id="t0274c02"></a>得脫，亦自僥愛。』比丘如是，除去狐疑，心淨無<a class="t" id="t0274c03"></a>瑕歡喜，比丘除不正心，正心無瑕想，清淨<a class="t" id="t0274c04"></a>其志。譬如有人遭值穀貴，恐怖飢餓，得濟<a class="t" id="t0274c05"></a>安隱，救攝其命，值得豐殖，穀米平賤，逸豫<a class="t" id="t0274c06"></a>無畏，心自念言：『我本飢匱，危困難言，今得<a class="t" id="t0274c07"></a>飽安，心亦歡喜。』比丘如是，除不正心，無眾<a class="t" id="t0274c08"></a>想行，却本清淨，無疑心，除五蓋，遠塵勞心<a class="t" id="t0274c09"></a>力得智慧，而脫眾厄，刑獄飢餓已去，愛<a class="t" id="t0274c10"></a>欲眾不善去，有想有行，寂而清淨，行第一<a class="t" id="t0274c11"></a>禪。譬如有人入水洗浴，清潔無垢，度在岸邊，<a class="t" id="t0274c12"></a>心亦歡喜。比丘如是，寂然獨處，安靜喜悅，<a class="t" id="t0274c13"></a>觀視一切，身本所起，覩無有身，普觀無<a class="t" id="t0274c14"></a>根，心用寂然，喜悅安隱，第一一心。彼以是<a class="t" id="t0274c15"></a>定，其心清淨，寂然住立，得無有異，愛欲以<a class="t" id="t0274c16"></a>盡，除去想行，內以具足所念，安隱為善<a class="t" id="t0274c17"></a>行，第二一心。復以是身，得三昧定，歡喜安<a class="t" id="t0274c18"></a>隱，以無罣礙，觀視具足，無有身類，成無所<a class="t" id="t0274c19"></a>與，當定欣喜。譬如青蓮芙蓉蘅華生於<a class="t" id="t0274c20"></a>污泥，長養水中，雖在水中，其根葉華實，在<a class="t" id="t0274c21"></a>水無著，亦無所汙。比丘如是，於是身與三<a class="t" id="t0274c22"></a>昧，安隱歡喜。彼以是正受之心，至于堅住，<a class="t" id="t0274c23"></a>得無有異，清淨其心，無有欲塵，第三一心。<a class="t" id="t0274c24"></a>彼以是心，身安隱意定安隱無著，設無有<a class="t" id="t0274c25"></a>身，普觀遍無所有，亦不復歡喜，安隱不<a class="t" id="t0274c26"></a>亂。譬如有山，完具無缺，廣普無邊，東方風<a class="t" id="t0274c27"></a>來而不能動，南西北風，亦復如是。所以者<a class="t" id="t0274c28"></a>何？其下根堅，不可動故。中有流水清涼且<a class="t" id="t0274c29"></a>美，無能污者，用依山故，流滿具足，周普遍<a class="t" id="t0275a01"></a>流，無所不至，用水清淨之故。比丘如是，於<a class="t" id="t0275a02"></a>是觀身，無所愛樂，所倚安隱，其行具足，觀<a class="t" id="t0275a03"></a>視無身，爾乃普見。彼以是心安隱之行，清<a class="t" id="t0275a04"></a>淨無瑕，堅住無異，除去愛欲，無苦無樂當<a class="t" id="t0275a05"></a>行，第四禪一心。譬如有人月七八日，著新衣<a class="t" id="t0275a06"></a>服，首面悅懌，觀視其無有裸形，欲著上好<a class="t" id="t0275a07"></a>妙衣之故也。比丘如是，身行清淨，其心無<a class="t" id="t0275a08"></a>垢，歡喜得度，行無所處，不見有身，普觀無<a class="t" id="t0275a09"></a>處，用心清淨，無有眾穢。譬如郡國縣邑，不<a class="t" id="t0275a10"></a>遠有大講堂，有人在上然火然明，其明等<span class="corr" title="[焰&gt;炤] cf.【麗】">炤</span>，<a class="t" id="t0275a11"></a>不高不下，風不能滅，鳥不能覆，及餘眾類，<a class="t" id="t0275a12"></a>不能翳明，堅住不動。比丘如是，其心不亂，<a class="t" id="t0275a13"></a>堅住不動，已得空淨，比丘作是了知，已得<a class="t" id="t0275a14"></a>正受，其身寂然。是四大身，從父母生，魂神<a class="t" id="t0275a15"></a>所依，棄身不樂，常立身心是可患厭，不復<a class="t" id="t0275a16"></a>更受，使心無色，除去一切形類身諸有種，<a class="t" id="t0275a17"></a>不失根本立身心，化現諸身，具足眾好，無<a class="t" id="t0275a18"></a>所缺減。譬如拔草木根株，明者見知，如拔<a class="t" id="t0275a19"></a>根本，不復更生。比丘如是，曉了如此，其<a class="t" id="t0275a20"></a>身所有，見有名色，四大合成，從父母生，衣<a class="t" id="t0275a21"></a>食所養，為虛偽覆，有何堅固？為摩滅法，<a class="t" id="t0275a22"></a>魂神所依，使住不亂，亦不動搖。我當立身<a class="t" id="t0275a23"></a>心，化現眾身，無有色心，具足形容，諸根無<a class="t" id="t0275a24"></a>毀，從三昧起，化若干身，形容具足。譬如<a class="t" id="t0275a25"></a>有人出篋中虺，明者見之，知為四虺之篋。比<a class="t" id="t0275a26"></a>丘如是，曉了如此，是有形之身，依所溫<a class="t" id="t0275a27"></a>燸，四大合成，從父母生，魂神依之，當立身<a class="t" id="t0275a28"></a>心，變現眾形，無有名色，具足形容，<span class="corr" title="[說&gt;諸] cf.【麗】">諸</span>根無<a class="t" id="t0275a29"></a>缺，從三昧起，化無數身。譬如有人從鞘拔<a class="t" id="t0275b01"></a>刀，明者見之，是鞘中有利鐵刀，今拔出耳。<a class="t" id="t0275b02"></a>比丘如是，曉了如此，普觀其人，化無數形，<a class="t" id="t0275b03"></a>眾好具足，令不缺減。</p><a class="t" id="t0275b04"></a>
<p><a class="t-linehead" id="t-linehead0275b04"></a>「比丘以是三昧正受，其心清淨，無有瑕穢，<a class="t" id="t0275b05"></a>除去塵勞，柔濡無欲，堅住不動，神足之<a class="t" id="t0275b06"></a>慧，已逮得證神通之慧，心無增減，其行平<a class="t" id="t0275b07"></a>等，尊大自在，心念無畏。以一身化無數身，<a class="t" id="t0275b08"></a>無數身還令為一，獨立現變，若干之慧，出<a class="t" id="t0275b09"></a>徹牆壁，而無礙跡。譬如飛鳥遊於虛空，出<a class="t" id="t0275b10"></a>無間入無孔，入地無罣，如出入水經行水<a class="t" id="t0275b11"></a>上。譬如履地，在虛空中，正跏趺坐，如飛鳥<a class="t" id="t0275b12"></a>雲，於是日月威神廣遠，以手捉持，而捫摸<a class="t" id="t0275b13"></a>之，變身上至第九梵天。譬如巧<span class="gaiji">黠<!--gaiji,黠,1[烈-列＋（里＊吉）],2,3--></span>陶師，調<a class="t" id="t0275b14"></a>和其泥，摸好摸像，埏埴作器，無所不成。比<a class="t" id="t0275b15"></a>丘如是，得神通在所變化，至于梵天。譬如<a class="t" id="t0275b16"></a>調象馬師，調諸象馬，皆令成就。比丘如是，<a class="t" id="t0275b17"></a>神通變化，身至梵天。譬如金師所鍛工巧，<a class="t" id="t0275b18"></a>取紫磨金，作臂環瓔璅印步耀勝，隨意悉<a class="t" id="t0275b19"></a>成。比丘如是，神通變化，身至梵天。比丘持三<a class="t" id="t0275b20"></a>昧正受，心淨無瑕，至于證智逮得神通，心<a class="t" id="t0275b21"></a>無所著，眼能徹視，見天上天下善惡所趣，<a class="t" id="t0275b22"></a>耳能徹聽，聞諸天人所語，及蚑行喘息人<a class="t" id="t0275b23"></a>物之聲。譬如達士丈夫，吹大鳴<span class="gaiji">［虫＊（嬴－口＋（罩－卓））］<!--gaiji,,1[虫＊（嬴－口＋（罩－卓））],2,3--></span>，立大<a class="t" id="t0275b24"></a>臺上，盡力吹之，其聲四聞。比丘如是，道耳<a class="t" id="t0275b25"></a>徹聽，諸天人善惡所歸，皆悉聞知，用得道<a class="t" id="t0275b26"></a>證神通，普徹知他人心所念善惡，有欲無<a class="t" id="t0275b27"></a>欲，有怒無怒，有慈無慈，有癡無癡，有<span class="gaiji">黠<!--gaiji,黠,1[烈-列＋（里＊吉）],2,3--></span>無<a class="t" id="t0275b28"></a><span class="gaiji">黠<!--gaiji,黠,1[烈-列＋（里＊吉）],2,3--></span>，有塵勞無塵勞，得道證不得證，亂心靜<a class="t" id="t0275b29"></a>心，進者怠者，功德智慧，有量無量，皆悉知<a class="t" id="t0275c01"></a>之。譬如郡國縣邑，不遠有大棚閣若高樓，<a class="t" id="t0275c02"></a>人住其上，見無數人行來出入，智者見之，<a class="t" id="t0275c03"></a>觀出入者。比丘如是，見他人心所念善惡<a class="t" id="t0275c04"></a>是非，普及一切世間形類。」</p><a class="t" id="t0275c05"></a>
<p><a class="t-linehead" id="t-linehead0275c05"></a>佛言：「其比丘得神通者，念過去無央數世<a class="t" id="t0275c06"></a>事，慧心癡心，見一世、十世、百世、千世、萬世、千<a class="t" id="t0275c07"></a>萬世、無數世，往來周旋，天地成敗。是人本<a class="t" id="t0275c08"></a>生，彼來生此，其所在處，土地名字，種姓名<a class="t" id="t0275c09"></a>色，長短好醜善惡，彼沒生此，此沒生彼，<a class="t" id="t0275c10"></a>悉了知之。譬如有人從此聚落到某聚落，<a class="t" id="t0275c11"></a>坐起言語，臥眠不語，從彼聚落，來還至此，<a class="t" id="t0275c12"></a>坐起言語經行，皆識見之。比丘如是，識知<a class="t" id="t0275c13"></a>如海，見過去無數世事。」</p>
<p><a class="t-linehead" id="t-linehead0275c13"></a>佛言：「比丘得神通<a class="t" id="t0275c14"></a>者，其心清徹，道眼洞視，過於人本。見人沒<a class="t" id="t0275c15"></a>生，善惡好醜，歸善道惡道。是人身行善口<a class="t" id="t0275c16"></a>言善心念善，正觀無邪見，緣是之本，壽終<a class="t" id="t0275c17"></a>得生天上；是人身行惡口言惡心念惡，緣是<a class="t" id="t0275c18"></a>之本，身死之後，墮惡道中。譬如有人住高<a class="t" id="t0275c19"></a>樓上，視行人往來出入及坐歡喜悲哀。比丘<a class="t" id="t0275c20"></a>如是，逮得神通，道眼徹視，清淨無瑕，見去<a class="t" id="t0275c21"></a>來事。」</p><a class="t" id="t0275c22"></a>
<p><a class="t-linehead" id="t-linehead0275c22"></a>佛言：「比丘逮得神通，諸漏已盡，慧證三<a class="t" id="t0275c23"></a>達，不以戲疑。解知苦習盡諦道諦，除流無<a class="t" id="t0275c24"></a>流無有癡心，悉見其本，深諦無異。見知如是，<a class="t" id="t0275c25"></a>已度欲漏，所有癡漏，其心淨脫，則度脫已，<a class="t" id="t0275c26"></a>度智具足，生死已斷，已逮梵行，所作已辦，<a class="t" id="t0275c27"></a>知名色本。」</p>
<p><a class="t-linehead" id="t-linehead0275c27"></a>佛言：「大王！是為現在沙門道果。」</p><a class="t" id="t0275c28"></a>
<p><a class="t-linehead" id="t-linehead0275c28"></a>於是摩竭王阿闍世，起坐稽首佛足，自首悔<a class="t" id="t0275c29"></a>過：「唯願世尊，原其罪舋。譬如小兒愚癡無<a class="t" id="t0276a01"></a>智，迷惑失志，無有善權。佛為法王，一切<a class="t" id="t0276a02"></a>父母，常立正法，救迷立法，無怒害陰蓋。今<a class="t" id="t0276a03"></a>若更生，願世尊受身歸命。自見過惡，更<a class="t" id="t0276a04"></a>受勅誡，懲改既往，修順將來。」</p>
<p><a class="t-linehead" id="t-linehead0276a04"></a>佛言：「大王！<a class="t" id="t0276a05"></a>如仁所言，實如小兒，愚癡無智，迷惑無權，<a class="t" id="t0276a06"></a>害其父母命。今歸法王，為得更生，自見罪<a class="t" id="t0276a07"></a>過。於是法律，為得善利，不為有損。」</p>
<p><a class="t-linehead" id="t-linehead0276a07"></a>時王阿<a class="t" id="t0276a08"></a>闍世，叉手向佛：「唯願世尊，受我供施，及<a class="t" id="t0276a09"></a>比丘眾。」時，佛默然即已受請。王知受請，其<a class="t" id="t0276a10"></a>心喜躍，繞佛三匝，稽首而退。</p>
<p><a class="t-linehead" id="t-linehead0276a10"></a>時，王既退，<a class="t" id="t0276a11"></a>去佛不遠，告耆域童子：「卿之於我多所饒<a class="t" id="t0276a12"></a>益，令吾詣佛，啟受法誨，得覲世尊，免吾罪<a class="t" id="t0276a13"></a>尤，令重咎微輕。」</p>
<p><a class="t-linehead" id="t-linehead0276a13"></a>佛告諸比丘：「王阿闍世，已<a class="t" id="t0276a14"></a>得生忍。雖害法王，了除瑕穢，無有諸漏，已<a class="t" id="t0276a15"></a>住於法，而不動轉，於是坐上，遠塵離垢，<a class="t" id="t0276a16"></a>諸法眼生。」</p>
<p><a class="t-linehead" id="t-linehead0276a16"></a>王還歸宮，即夜設百種飯食餚饍<a class="t" id="t0276a17"></a>精細，明旦往詣佛所，稽首佛足，白佛言：「時<a class="t" id="t0276a18"></a>以到，願尊自屈。」佛即與比丘僧俱，眷屬圍<a class="t" id="t0276a19"></a>繞，往詣王宮。佛眾坐定，行澡水訖，便布<a class="t" id="t0276a20"></a>飯食，手自斟酌，食澡畢竟。王取小榻，而坐<a class="t" id="t0276a21"></a>佛前，聽佛說經。王白佛：「唯然世尊，願受我<a class="t" id="t0276a22"></a>一夏之請。於王舍宮，供養所乏，及比丘眾，<a class="t" id="t0276a23"></a>當為佛立五百精舍，令千二百五十人，寢息<a class="t" id="t0276a24"></a>有所。倉庫米穀，中宮小大，當進所供養。」</p>
<p><a class="t-linehead" id="t-linehead0276a24"></a>佛<a class="t" id="t0276a25"></a>言：「大王喜悅則所施具足，前已受舍衛國<a class="t" id="t0276a26"></a>長者須達之請一夏矣。」</p>
<p><a class="t-linehead" id="t-linehead0276a26"></a>王白佛言：「彼國長<a class="t" id="t0276a27"></a>者，為得善利，佛天中天，先受其請故。」</p>
<p><a class="t-linehead" id="t-linehead0276a27"></a>時，佛<a class="t" id="t0276a28"></a>為阿闍世王說法，令心開解，佛說偈言：</p><a class="t" id="t0276a29"></a><blockquote class="gatha">
<p>「有作火祠者，　　一切自謂上，<a class="t" id="t0276b01"></a><br>
王者人中尊，　　海為眾流本，<a class="t" id="t0276b02"></a><br>
星宿中月明，　　日者晝垂光，<a class="t" id="t0276b03"></a><br>
上下所往來，　　所事謂萌類，<a class="t" id="t0276b04"></a><br>
天上及世間，　　佛道為最尊。」</p>
</blockquote><a class="t" id="t0276b05"></a>
<p><a class="t-linehead" id="t-linehead0276b05"></a>佛說經已，王阿闍世，諸比丘眾，諸天、阿須<a class="t" id="t0276b06"></a>倫，聞經歡喜，作禮而去。</p><a class="t" id="t0276b07"></a>
<p class="endsutta"><span class="t-juanname">佛說寂志果經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
