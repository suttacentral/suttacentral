<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t2">
<article>
<div class="hgroup mirror"><h1 class="mirror-row"><span class="mirror-left latin">T2</span>
<span class="mirror-right">佛說七佛經</span></h1></div><a class="t" id="t0150a01"></a><a class="t" id="t0150a02"></a><a class="t" id="t0150a03"></a><p class="suttainfo"><span class="t-juanname">佛說七佛經</span><br><a class="t" id="t0150a04"></a><a class="t" id="t0150a05"></a>
<span class="t-byline">西天譯經三藏朝散大夫試鴻臚卿<a class="t" id="t0150a06"></a>傳教大師臣法天奉　詔譯</span></p>
<a class="t" id="t0150a07"></a>
<p><a class="t-linehead" id="t-linehead0150a07"></a>如是我聞：</p>
<p>一時，佛在舍衛國祇樹給孤獨園。<a class="t" id="t0150a08"></a>爾時有大苾芻眾，持鉢食時詣迦里梨道場，<a class="t" id="t0150a09"></a>共坐思惟：「過去世時有何佛出現，族姓壽量<a class="t" id="t0150a10"></a>其義云何？」如是思已，互相推問而不能知。</p><a class="t" id="t0150a11"></a>
<p><a class="t-linehead" id="t-linehead0150a11"></a>爾時，世尊知此苾芻思惟是事，即從座起，詣<a class="t" id="t0150a12"></a>迦里梨道場，結跏趺坐。時諸苾芻，頭面禮<a class="t" id="t0150a13"></a>足住立一面，合掌恭敬一心瞻仰。</p><a class="t" id="t0150a14"></a>
<p><a class="t-linehead" id="t-linehead0150a14"></a>世尊問曰：「汝諸苾芻，於意云何？」苾芻答言：<a class="t" id="t0150a15"></a>「我等思惟，過去世中有何佛出世？族姓壽量<a class="t" id="t0150a16"></a>皆不能知。」佛告諸苾芻：「汝等樂聞。」苾芻答<a class="t" id="t0150a17"></a>言：「今正是時，願為宣說。」</p>
<p><a class="t-linehead" id="t-linehead0150a17"></a>佛言：「汝等諦聽，<a class="t" id="t0150a18"></a>我今說之。過去九十一劫，有毘婆尸佛、應、正<a class="t" id="t0150a19"></a>等覺，出現世間。三十一劫，有尸棄佛，毘舍<a class="t" id="t0150a20"></a>浮佛、應、正等覺，出現世間。於賢劫中第六劫，<a class="t" id="t0150a21"></a>有俱留孫佛、應、正等覺，出現世間。第七劫，<a class="t" id="t0150a22"></a>有俱那含牟尼佛、應、正等覺，出現世間。第八<a class="t" id="t0150a23"></a>劫，有迦葉波佛、應、正等覺，出現世間。第九<a class="t" id="t0150a24"></a>劫，我釋迦牟尼佛，出世間，應、正等覺。復次<a class="t" id="t0150a25"></a>過去劫中，毘婆尸佛、尸棄佛、毘舍浮佛，宣<a class="t" id="t0150a26"></a>說尸羅清淨戒律，成就智慧最上之行。</p><a class="t" id="t0150a27"></a>
<p><a class="t-linehead" id="t-linehead0150a27"></a>「復次賢劫中，俱留孫佛、俱那含牟尼佛、迦<a class="t" id="t0150a28"></a>葉波佛，亦說清淨律儀及禪定解脫之法；我<a class="t" id="t0150a29"></a>所說法，亦復如是。汝諸苾芻！過去毘婆尸<a class="t" id="t0150b01"></a>佛，剎帝利姓，發淨信心，而求出家，成正覺<a class="t" id="t0150b02"></a>道。尸棄佛、毘舍浮佛，亦剎帝利姓。俱留孫<a class="t" id="t0150b03"></a>佛、俱那含牟尼佛、迦葉佛，婆羅門姓。我生<a class="t" id="t0150b04"></a>淨飯王宮，剎帝利姓。」</p><a class="t" id="t0150b05"></a>
<p><a class="t-linehead" id="t-linehead0150b05"></a>爾時，世尊欲重宣此義，而說頌曰：</p><a class="t" id="t0150b06"></a><blockquote class="gatha">
<p>「我說過去世，　　九十一劫中，<a class="t" id="t0150b07"></a><br>
時有毘婆尸，　　出現於世間。<a class="t" id="t0150b08"></a><br>
三十一劫中，　　尸棄、毘舍浮，<a class="t" id="t0150b09"></a><br>
如是正等覺，　　皆姓剎帝利。<a class="t" id="t0150b10"></a><br>
俱留孫如來，　　婆羅門之姓，<a class="t" id="t0150b11"></a><br>
俱那含、迦葉，　　其姓亦復然。<a class="t" id="t0150b12"></a><br>
我處閻浮提，　　而為淨飯子，<a class="t" id="t0150b13"></a><br>
雖證佛菩提，　　亦姓剎帝利。」</p>
</blockquote><a class="t" id="t0150b14"></a>
<p><a class="t-linehead" id="t-linehead0150b14"></a>爾時，世尊說此偈已，告苾芻眾言：「汝等諦聽！<a class="t" id="t0150b15"></a>我今復說七佛如來、應、正等覺所有族號，毘<a class="t" id="t0150b16"></a>婆尸佛、尸棄佛、毘舍浮佛，憍陳族。俱留孫<a class="t" id="t0150b17"></a>佛、俱那含牟尼佛、迦葉波佛，迦葉族。釋迦<a class="t" id="t0150b18"></a>如來，瞿曇族。」</p><a class="t" id="t0150b19"></a>
<p><a class="t-linehead" id="t-linehead0150b19"></a>爾時，世尊重說頌曰：</p><a class="t" id="t0150b20"></a><blockquote class="gatha">
<p>「毘婆尸如來、　　尸棄、毘舍浮，<a class="t" id="t0150b21"></a><br>
如是彼三佛，　　悉是憍陳族。<a class="t" id="t0150b22"></a><br>
俱留孫如來、　　俱那含、迦葉，<a class="t" id="t0150b23"></a><br>
如是彼三佛，　　悉是迦葉族。<a class="t" id="t0150b24"></a><br>
我處閻浮界，　　生於淨飯宮，<a class="t" id="t0150b25"></a><br>
出家證菩提，　　是彼瞿曇族。」</p>
</blockquote><a class="t" id="t0150b26"></a>
<p><a class="t-linehead" id="t-linehead0150b26"></a>爾時，世尊說此偈已，告苾芻眾言：「汝等諦聽！<a class="t" id="t0150b27"></a>我今復說七佛如來、應、正等覺壽量長短。毘<a class="t" id="t0150b28"></a>婆尸佛、應、正等覺出現世間，壽八萬歲。尸棄<a class="t" id="t0150b29"></a>佛、應、正等覺，出現世間，壽七萬歲。毘舍浮<a class="t" id="t0150c01"></a>佛、應、正等覺，出現世間，壽六萬歲。俱留孫<a class="t" id="t0150c02"></a>佛、應、正等覺，<span class="corr" title="[　&gt;出] cf.【麗】">出</span>現世間，壽四萬歲。俱那含<a class="t" id="t0150c03"></a>牟尼佛、應、正等覺，出現世間，壽三萬歲。迦<a class="t" id="t0150c04"></a>葉波佛、應、正等覺，出現世間，壽二萬歲。我<a class="t" id="t0150c05"></a>化五濁眾生，壽百歲故。」</p><a class="t" id="t0150c06"></a>
<p><a class="t-linehead" id="t-linehead0150c06"></a>爾時，世尊重說頌曰：</p><a class="t" id="t0150c07"></a><blockquote class="gatha">
<p>「毘婆尸如來、　　尸棄、毘舍浮、<a class="t" id="t0150c08"></a><br>
俱留孫世尊、　　俱那含、迦葉，<a class="t" id="t0150c09"></a><br>
如是出<span class="corr" title="[生&gt;世] cf.【麗】">世</span>時，　　各自人壽量，<a class="t" id="t0150c10"></a><br>
八萬、次七萬、　　六萬及四萬、<a class="t" id="t0150c11"></a><br>
三萬至二萬，　　如是釋迦佛，<a class="t" id="t0150c12"></a><br>
而出於五濁，　　人壽一百歲。」</p>
</blockquote><a class="t" id="t0150c13"></a>
<p><a class="t-linehead" id="t-linehead0150c13"></a>爾時，世尊說此偈已，告苾芻眾言：「汝等諦聽！<a class="t" id="t0150c14"></a>我今復說七佛如來父母、國城種種名字。毘<a class="t" id="t0150c15"></a>婆尸佛，父名滿度摩王，母名滿度摩，帝城<a class="t" id="t0150c16"></a>亦名滿度摩。尸棄如來，父名阿嚕拏王，母<a class="t" id="t0150c17"></a>同名阿嚕拏，城名阿嚕嚩帝。毘舍浮如來，<a class="t" id="t0150c18"></a>父名穌鉢囉底都王，母名鉢囉婆嚩底，城名<a class="t" id="t0150c19"></a>阿努鉢麼。俱留孫佛，父名野倪也那多，母<a class="t" id="t0150c20"></a>名尾舍佉，王名剎謨剎摩，城名剎摩。俱那<a class="t" id="t0150c21"></a>含牟尼佛，父名野倪也那覩，母名烏多囉，<a class="t" id="t0150c22"></a>王名輸部，城名輸婆嚩帝。迦葉如來，父名<a class="t" id="t0150c23"></a>穌沒囉賀摩，母名沒囉賀摩虞鉢多，王名訖<a class="t" id="t0150c24"></a>里計，城名波羅奈。我今應、正等覺，父名淨<a class="t" id="t0150c25"></a>飯王，母名謨訶摩耶，城名迦毘羅。」</p><a class="t" id="t0150c26"></a>
<p><a class="t-linehead" id="t-linehead0150c26"></a>爾時，世尊重說頌曰：</p><a class="t" id="t0150c27"></a><blockquote class="gatha">
<p>「毘婆尸如來，　　彼佛本生處，<a class="t" id="t0150c28"></a><br>
滿度摩為父，　　滿度摩帝母，<a class="t" id="t0150c29"></a><br>
所都大城郭，　　亦名滿度摩，<a class="t" id="t0151a01"></a><br>
時豐國富盛，　　人民恒快<span class="corr" title="[藥&gt;樂] cf.【麗】">樂</span>。<a class="t" id="t0151a02"></a><br>
尸棄佛世尊，　　阿嚕拏王父，<a class="t" id="t0151a03"></a><br>
阿嚕拏嚩帝，　　是佛母之名，<a class="t" id="t0151a04"></a><br>
所居城同號，　　阿嚕拏嚩帝，<a class="t" id="t0151a05"></a><br>
人民甚熾盛，　　大富常安隱。<a class="t" id="t0151a06"></a><br>
毘舍浮如來，　　父王及母名，<a class="t" id="t0151a07"></a><br>
穌鉢囉帝都，　　鉢囉婆嚩帝，<a class="t" id="t0151a08"></a><br>
所都之國城，　　名阿努波摩，<a class="t" id="t0151a09"></a><br>
其世亦安隱，　　一切無災害。<a class="t" id="t0151a10"></a><br>
俱留孫世尊，　　彼父所立名，<a class="t" id="t0151a11"></a><br>
野倪也那多，　　尾舍佉為母，<a class="t" id="t0151a12"></a><br>
剎謨剎摩王，　　都彼剎摩城，<a class="t" id="t0151a13"></a><br>
時彼諸眾生，　　崇重於賢善。<a class="t" id="t0151a14"></a><br>
俱那含牟尼，　　野倪也那覩，<a class="t" id="t0151a15"></a><br>
而是父之名，　　母號烏多囉，<a class="t" id="t0151a16"></a><br>
國王名輸部，　　輸婆嚩帝城，<a class="t" id="t0151a17"></a><br>
縱廣多嚴飾，　　有情無諸惱。<a class="t" id="t0151a18"></a><br>
迦葉波佛父，　　穌沒囉賀摩，<a class="t" id="t0151a19"></a><br>
母立沒囉賀，　　摩虞鉢多名，<a class="t" id="t0151a20"></a><br>
訖里計國王，　　都波羅奈城，<a class="t" id="t0151a21"></a><br>
其中諸眾生，　　晝夜常安隱。<a class="t" id="t0151a22"></a><br>
我今所生處，　　淨飯王為父，<a class="t" id="t0151a23"></a><br>
摩訶摩耶<span class="corr" title="[名&gt;母] cf.【麗】">母</span>，　　城名迦毘羅。<a class="t" id="t0151a24"></a><br>
如是正等覺，　　七佛諸如來，<a class="t" id="t0151a25"></a><br>
父母及國城，　　分別名如是。」</p>
</blockquote><a class="t" id="t0151a26"></a>
<p><a class="t-linehead" id="t-linehead0151a26"></a>爾時，世尊說此偈已，告苾芻眾言：「汝等諦聽！<a class="t" id="t0151a27"></a>我今復說七佛如來聲聞弟子。毘婆尸如來、<a class="t" id="t0151a28"></a>應、正等覺大智弟子，名欠拏底寫，聲聞中第<a class="t" id="t0151a29"></a>一。尸棄如來、應、正等覺大智弟子，名部三<a class="t" id="t0151b01"></a>婆嚩，聲聞中第一。毘舍浮如來、應、正等覺大<a class="t" id="t0151b02"></a>智弟子，名野輸多囉，聲聞中第一。俱留孫<a class="t" id="t0151b03"></a>如來、應、正等覺大智弟子，名散<span class="gaiji">［口＊爾］<!--gaiji,,1[口＊爾],2&#x21060;,3--></span>嚩，聲聞中<a class="t" id="t0151b04"></a>第一。俱那含牟尼如來、應、正等覺大智弟子，<a class="t" id="t0151b05"></a>名穌嚕努多囉，聲聞中第一。迦葉波如來、<a class="t" id="t0151b06"></a>應、正等覺大智弟子，名婆囉特嚩惹，聲聞中<a class="t" id="t0151b07"></a>第一。我今應、正等覺大智弟子，名舍利弗，<a class="t" id="t0151b08"></a>聲聞中第一。」</p><a class="t" id="t0151b09"></a>
<p><a class="t-linehead" id="t-linehead0151b09"></a>爾時，世尊重說頌曰：</p><a class="t" id="t0151b10"></a><blockquote class="gatha">
<p>「毘婆尸如來，　　有大智慧子，<a class="t" id="t0151b11"></a><br>
名欠拏底寫。　　尸棄佛世尊，<a class="t" id="t0151b12"></a><br>
有大智慧子，　　名部三婆嚩。<a class="t" id="t0151b13"></a><br>
毘舍浮如來，　　有大智慧子，<a class="t" id="t0151b14"></a><br>
名野輸多囉。　　俱留孫如來，<a class="t" id="t0151b15"></a><br>
有大智慧子，　　名曰散<span class="gaiji">［口＊爾］<!--gaiji,,1[口＊爾],2&#x21060;,3--></span>嚩。<a class="t" id="t0151b16"></a><br>
俱那含牟尼，　　有大智慧子，<a class="t" id="t0151b17"></a><br>
穌嚕努多囉。　　迦葉佛世尊，<a class="t" id="t0151b18"></a><br>
有大智慧子，　　婆囉特嚩惹。<a class="t" id="t0151b19"></a><br>
我今應、正覺，　　有大智慧子，<a class="t" id="t0151b20"></a><br>
名曰舍利弗。　　如是七佛子，<a class="t" id="t0151b21"></a><br>
於諸聲聞中，　　各各為第一。」</p>
</blockquote><a class="t" id="t0151b22"></a>
<p><a class="t-linehead" id="t-linehead0151b22"></a>爾時，世尊說此偈已，告苾芻眾言：「汝等諦聽！<a class="t" id="t0151b23"></a>我今復說七佛如來侍者弟子。毘婆<span class="corr" title="[等&gt;尸] cf.【麗】">尸</span>如來、<a class="t" id="t0151b24"></a>應、正等覺侍者，名阿輸迦。尸棄如來、應、正等<a class="t" id="t0151b25"></a>覺侍者，名剎摩迦嚕。毘舍浮佛、應、正等覺侍<a class="t" id="t0151b26"></a>者，名烏波扇覩。俱留孫佛、應、正等覺侍者，名<a class="t" id="t0151b27"></a>沒提踰。俱那含牟尼佛、應、正等覺侍者，名穌<a class="t" id="t0151b28"></a>嚕帝里野。迦葉如來、應、正等覺侍者，名薩里<a class="t" id="t0151b29"></a>嚩蜜怛囉。我今應、正等覺侍者，名阿難陀。」<a class="t" id="t0151c01"></a>爾時，世尊重說頌曰：</p><a class="t" id="t0151c02"></a><blockquote class="gatha">
<p>「佛子阿輸迦，　　剎摩迦嚕等，<a class="t" id="t0151c03"></a><br>
并烏波扇覩，　　沒提踰之者，<a class="t" id="t0151c04"></a><br>
穌嚕帝里野，　　薩嚩蜜怛囉，<a class="t" id="t0151c05"></a><br>
及彼阿難陀，　　皆為佛侍者。<a class="t" id="t0151c06"></a><br>
常行慈悲心，　　成就三摩地，<a class="t" id="t0151c07"></a><br>
通達諸法相，　　具足大智慧，<a class="t" id="t0151c08"></a><br>
多聞而聰敏，　　為大法之師，<a class="t" id="t0151c09"></a><br>
眾中居第一，　　名聞於十方。<a class="t" id="t0151c10"></a><br>
人天皆歸敬，　　精進力堅固，<a class="t" id="t0151c11"></a><br>
斷盡諸煩惱，　　而證無生滅。<a class="t" id="t0151c12"></a><br>
承侍佛世尊，　　恒獲於己利，<a class="t" id="t0151c13"></a><br>
如是諸如來，　　成就真佛子。」</p>
</blockquote><a class="t" id="t0151c14"></a>
<p><a class="t-linehead" id="t-linehead0151c14"></a>爾時，世尊說此偈已，告苾芻眾言：「汝等諦聽！<a class="t" id="t0151c15"></a>我今復說七佛如來所度聲聞之眾。毘婆尸<a class="t" id="t0151c16"></a>如來第一會說法，有六萬二千苾芻得阿羅<a class="t" id="t0151c17"></a>漢果，第二會說法，有十萬苾芻得阿羅漢果，<a class="t" id="t0151c18"></a>第三會說法，有八萬苾芻得阿羅漢果。尸棄<a class="t" id="t0151c19"></a>如來第一會說法，十萬苾芻得阿羅漢果，第<a class="t" id="t0151c20"></a>二會說法，八十億苾芻得阿羅漢果，第三會<a class="t" id="t0151c21"></a>說法，七萬苾芻得阿羅漢果。毘舍浮如來，<a class="t" id="t0151c22"></a>第一會說法，八萬苾芻得阿羅漢果，第二會<a class="t" id="t0151c23"></a>說法，七萬苾芻得阿羅漢果，第三會說法，六<a class="t" id="t0151c24"></a>萬苾芻得阿羅漢果。</p><a class="t" id="t0151c25"></a>
<p><a class="t-linehead" id="t-linehead0151c25"></a>「俱留孫如來一會說法，四萬苾芻得阿羅漢。<a class="t" id="t0151c26"></a>俱那含牟尼佛一會說法，三萬苾芻得阿羅<a class="t" id="t0151c27"></a>漢果。迦葉如來一會說法，二萬苾芻得阿羅<a class="t" id="t0151c28"></a>漢果。我今一會說法，一千二百五十苾芻得<a class="t" id="t0151c29"></a>阿羅漢果。」</p><a class="t" id="t0152a01"></a>
<p><a class="t-linehead" id="t-linehead0152a01"></a>爾時，世尊重說頌曰：</p><a class="t" id="t0152a02"></a><blockquote class="gatha">
<p>「毘婆尸如來、　　尸棄、毘舍浮、<a class="t" id="t0152a03"></a><br>
俱留孫世尊、　　俱那含、迦葉，<a class="t" id="t0152a04"></a><br>
并釋迦牟尼，　　各各出世時，<a class="t" id="t0152a05"></a><br>
所度聲聞眾，　　數有七十億，<a class="t" id="t0152a06"></a><br>
九萬餘三千，　　二百五十人，<a class="t" id="t0152a07"></a><br>
皆得阿羅漢，　　不受於後有。」</p>
</blockquote><a class="t" id="t0152a08"></a>
<p><a class="t-linehead" id="t-linehead0152a08"></a>爾時，世尊說此偈已，告苾芻眾言：「汝等諦<a class="t" id="t0152a09"></a>聽！毗婆尸佛、尸棄佛、毘舍浮佛，乃至我今<a class="t" id="t0152a10"></a>出現世間，住持教化，宣說法教，調伏有情，<a class="t" id="t0152a11"></a>戒行儀範，受持衣鉢，求證菩提，無有少法<a class="t" id="t0152a12"></a>而各別異。」</p>
<p><a class="t-linehead" id="t-linehead0152a12"></a>爾時，世尊而說頌曰：</p><a class="t" id="t0152a13"></a><blockquote class="gatha">
<p>「如是過現劫，　　毗婆尸等佛，<a class="t" id="t0152a14"></a><br>
所度眾苾芻，　　成就大智慧，<a class="t" id="t0152a15"></a><br>
勤修於正道，　　菩提之分法，<a class="t" id="t0152a16"></a><br>
五根與五力，　　四念、四神足，<a class="t" id="t0152a17"></a><br>
七覺、八聖支，　　及彼三摩地，<a class="t" id="t0152a18"></a><br>
寂靜眼等根，　　通達於法藏，<a class="t" id="t0152a19"></a><br>
開悟諸群生，　　增長於慧命，<a class="t" id="t0152a20"></a><br>
如是賢劫中，　　皆嘆未曾有。<a class="t" id="t0152a21"></a><br>
佛以大悲智，　　自覺覺於他，<a class="t" id="t0152a22"></a><br>
威德大神通，　　所說皆如是。」</p>
</blockquote><a class="t" id="t0152a23"></a>
<p><a class="t-linehead" id="t-linehead0152a23"></a>爾時，世尊說此偈已，與諸苾芻即從座起，還<a class="t" id="t0152a24"></a>給孤獨園，過是夜已，至平旦時。</p><a class="t" id="t0152a25"></a>
<p><a class="t-linehead" id="t-linehead0152a25"></a>諸苾芻眾，從其本舍，往迦里梨道場，互相<a class="t" id="t0152a26"></a>推問：「過去如來入大涅槃，離諸戲論，永斷<a class="t" id="t0152a27"></a>輪迴，而無過失。如是大丈夫，有如是智慧，<a class="t" id="t0152a28"></a>如是持戒，如是三摩地，如是解脫，如是威<a class="t" id="t0152a29"></a>德，如是種族，降世利生，甚為希有不可思<a class="t" id="t0152b01"></a>議。」</p><a class="t" id="t0152b02"></a>
<p><a class="t-linehead" id="t-linehead0152b02"></a>爾時，世尊知諸苾芻心之所念，從座而起，詣<a class="t" id="t0152b03"></a>迦里梨道場，結跏趺坐，告苾芻眾言：「於意<a class="t" id="t0152b04"></a>云何？」時諸苾芻白世尊言：「我等聞說，過去<a class="t" id="t0152b05"></a>如來，入大涅槃，離諸戲論，永斷輪迴，而無<a class="t" id="t0152b06"></a>過失，如是大丈夫，有如是智慧，如是持戒，<a class="t" id="t0152b07"></a>如是三摩地，如是解脫，如是威德，如是種<a class="t" id="t0152b08"></a>族，降世利生，甚為希有不可思議。」佛言：「苾<a class="t" id="t0152b09"></a>芻，汝今所說，何以故？」苾芻白言：「佛有清淨<a class="t" id="t0152b10"></a>法界，證真覺智，無不了知，願為解說。」</p>
<p><a class="t-linehead" id="t-linehead0152b10"></a>佛言：<a class="t" id="t0152b11"></a>「苾芻，汝等諦聽，我今說之。於過去世，有大<a class="t" id="t0152b12"></a>國王名滿度摩，彼王妃后名滿度摩帝。<a class="t" id="t0152b13"></a>爾時，毗婆尸佛從兜率天降下閻浮，入於母<a class="t" id="t0152b14"></a>腹住胎藏中，放大光明照諸世間無有幽暗，<a class="t" id="t0152b15"></a>而諸惡趣一切地獄，日月威光亦不能照，佛<a class="t" id="t0152b16"></a>光所及忽得大明，而彼有情互得相見，即發<a class="t" id="t0152b17"></a>聲言：『何故此間有別眾生？』」</p><a class="t" id="t0152b18"></a>
<p><a class="t-linehead" id="t-linehead0152b18"></a>爾時，世尊而說頌曰：</p><a class="t" id="t0152b19"></a><blockquote class="gatha">
<p>「菩薩從兜率，　　下降閻浮時，<a class="t" id="t0152b20"></a><br>
如雲亦如風，　　須<span class="corr" title="[叟&gt;臾] cf.【麗】">臾</span>至母腹，<a class="t" id="t0152b21"></a><br>
身放大光明，　　照耀人天界，<a class="t" id="t0152b22"></a><br>
地獄鐵圍山，　　皆悉無幽暗。<a class="t" id="t0152b23"></a><br>
佛剎眾境界，　　隨住於母身，<a class="t" id="t0152b24"></a><br>
如是大仙眾，　　亦來俱集會。」</p>
</blockquote><a class="t" id="t0152b25"></a>
<p><a class="t-linehead" id="t-linehead0152b25"></a>爾時，世尊說此偈已，告苾芻眾言：「汝今諦聽！<a class="t" id="t0152b26"></a>彼菩薩摩訶薩從兜率天下降閻浮，入母胎<a class="t" id="t0152b27"></a>時，部摩夜叉高聲唱言：『此大菩薩大威德大<a class="t" id="t0152b28"></a>丈夫，捨天人身及阿修羅身，處彼母胎而受<a class="t" id="t0152b29"></a>人身。』如是四天王天，忉利天，夜摩天乃至<a class="t" id="t0152c01"></a>梵輔等天聞此唱言：『菩薩降神處母胎中。』皆<a class="t" id="t0152c02"></a>悉來集。」</p><a class="t" id="t0152c03"></a>
<p><a class="t-linehead" id="t-linehead0152c03"></a>爾時，世尊而說頌曰：</p><a class="t" id="t0152c04"></a><blockquote class="gatha">
<p>「菩薩從兜率，　　降神母胎時，<a class="t" id="t0152c05"></a><br>
部摩大夜叉，　　唱言彼菩薩，<a class="t" id="t0152c06"></a><br>
棄捨天中身，　　及於修羅質，<a class="t" id="t0152c07"></a><br>
處此母胎中，　　即受人世報。<a class="t" id="t0152c08"></a><br>
四王、忉利天、　　夜摩及兜率，<a class="t" id="t0152c09"></a><br>
乃至於梵世，　　皆悉聞斯事，<a class="t" id="t0152c10"></a><br>
菩薩降人間，　　微妙真金色，<a class="t" id="t0152c11"></a><br>
諸天悉來集，　　心懷大喜慶。」</p>
</blockquote><a class="t" id="t0152c12"></a>
<p><a class="t-linehead" id="t-linehead0152c12"></a>爾時，世尊說此偈已，告苾芻眾言：「汝今諦聽！<a class="t" id="t0152c13"></a>彼菩薩摩訶薩從兜率天降閻浮時，有四大<a class="t" id="t0152c14"></a>天子威德具足，身被甲冑，手執弓刀，擁護菩<a class="t" id="t0152c15"></a>薩，人非人等皆不侵害。」</p><a class="t" id="t0152c16"></a>
<p><a class="t-linehead" id="t-linehead0152c16"></a>爾時，世尊而說頌曰：</p><a class="t" id="t0152c17"></a><blockquote class="gatha">
<p>「菩薩降生時，　　忉利天帝釋，<a class="t" id="t0152c18"></a><br>
遣彼四天王，　　各具大威力，<a class="t" id="t0152c19"></a><br>
身被金甲冑，　　手執弓刀槍，<a class="t" id="t0152c20"></a><br>
恒時常衛護。　　羅剎非人等，<a class="t" id="t0152c21"></a><br>
不敢作惱害。　　安住母腹中，<a class="t" id="t0152c22"></a><br>
如處大宮殿，　　恒受諸快樂。」</p>
</blockquote><a class="t" id="t0152c23"></a>
<p><a class="t-linehead" id="t-linehead0152c23"></a>爾時，世尊說此偈已，告苾芻言：「汝今諦聽！<a class="t" id="t0152c24"></a>彼菩薩摩訶薩從兜率天下降閻浮處母胎<a class="t" id="t0152c25"></a>時，其身清淨光明照耀，如摩尼珠，母心安<a class="t" id="t0152c26"></a>隱無諸熱惱。」</p><a class="t" id="t0152c27"></a>
<p><a class="t-linehead" id="t-linehead0152c27"></a>爾時，世尊而說頌曰：</p><a class="t" id="t0152c28"></a><blockquote class="gatha">
<p>「菩薩處胎時，　　清淨無瑕穢，<a class="t" id="t0152c29"></a><br>
猶如琉璃珠，　　亦如摩尼寶，<a class="t" id="t0153a01"></a><br>
光明照世間，　　如日出雲翳，<a class="t" id="t0153a02"></a><br>
成就第一義，　　出生最上智。<a class="t" id="t0153a03"></a><br>
令母無憂惱，　　恒行眾善業，<a class="t" id="t0153a04"></a><br>
有情皆歸仰，　　安處剎帝利。」</p>
</blockquote><a class="t" id="t0153a05"></a>
<p><a class="t-linehead" id="t-linehead0153a05"></a>爾時，世尊說此偈已，告苾芻眾言：「汝今諦聽！<a class="t" id="t0153a06"></a>彼菩薩摩訶薩從兜率天下降閻浮處母胎<a class="t" id="t0153a07"></a>時，未曾得聞母有染欲色等五塵而無所著。」<a class="t" id="t0153a08"></a>爾時，世尊而說頌曰：</p><a class="t" id="t0153a09"></a><blockquote class="gatha">
<p>「菩薩處胎時，　　令母心清淨，<a class="t" id="t0153a10"></a><br>
不聞染污名，　　遠離五欲過，<a class="t" id="t0153a11"></a><br>
斷除貪愛根，　　不受<span class="corr" title="[眾&gt;諸] cf.【麗】">諸</span>苦惱，<a class="t" id="t0153a12"></a><br>
身心恒安<span class="corr" title="[穩&gt;隱] cf.【麗】">隱</span>，　　常得於快樂。」</p>
</blockquote><a class="t" id="t0153a13"></a>
<p><a class="t-linehead" id="t-linehead0153a13"></a>爾時，世尊說此偈已，告苾芻眾言：「汝今諦聽！<a class="t" id="t0153a14"></a>彼菩薩摩訶薩從兜率天下降閻浮處母胎<a class="t" id="t0153a15"></a>時，母自受持近事五戒：一不殺生，二不偷<a class="t" id="t0153a16"></a>盜，三不婬欲，四不妄<span class="corr" title="[話&gt;語] cf.【麗】">語</span>，五不飲酒，於其右<a class="t" id="t0153a17"></a>脇誕生菩薩，母後命終生天界中。」</p><a class="t" id="t0153a18"></a>
<p><a class="t-linehead" id="t-linehead0153a18"></a>爾時，世尊而說頌曰：</p><a class="t" id="t0153a19"></a><blockquote class="gatha">
<p>「菩薩處胎中，　　母自持五戒，<a class="t" id="t0153a20"></a><br>
右脇生童子，　　無彼諸苦惱，<a class="t" id="t0153a21"></a><br>
譬如天帝釋，　　受妙五欲樂，<a class="t" id="t0153a22"></a><br>
於後命終時，　　速得生天上。」</p>
</blockquote><a class="t" id="t0153a23"></a>
<p><a class="t-linehead" id="t-linehead0153a23"></a>爾時，世尊說此偈已，告苾芻眾言：「汝今諦聽！<a class="t" id="t0153a24"></a>彼菩薩摩訶薩右脇生時，大地震動，身真金<a class="t" id="t0153a25"></a>色離諸垢染，放大光明普照世間一切境界，<a class="t" id="t0153a26"></a>所有惡趣黑暗地獄忽然大明，彼中眾生互<a class="t" id="t0153a27"></a>得相見，各各疑云：『何故此間有別眾生？』」</p><a class="t" id="t0153a28"></a>
<p><a class="t-linehead" id="t-linehead0153a28"></a>爾時，世尊而說頌曰：</p><a class="t" id="t0153a29"></a><blockquote class="gatha">
<p>「菩薩降生時，　　大地皆震動，<a class="t" id="t0153b01"></a><br>
身相如真金，　　不染諸塵垢。<a class="t" id="t0153b02"></a><br>
威德大神通，　　光明照一切，<a class="t" id="t0153b03"></a><br>
幽暗業眾生，　　而互得相見。」</p>
</blockquote><a class="t" id="t0153b04"></a>
<p><a class="t-linehead" id="t-linehead0153b04"></a>爾時，世尊說此偈已，告苾芻眾言：「汝今諦聽！<a class="t" id="t0153b05"></a>彼菩薩摩訶薩右脇生時，母無疲困，不坐不<a class="t" id="t0153b06"></a>臥。爾時菩薩大威德大丈夫，心不昏昧，足不<a class="t" id="t0153b07"></a>履地，有四大天子捧童子身。」</p><a class="t" id="t0153b08"></a>
<p><a class="t-linehead" id="t-linehead0153b08"></a>爾時，世尊而說頌曰：</p><a class="t" id="t0153b09"></a><blockquote class="gatha">
<p>「菩薩降生時，　　母意無散亂，<a class="t" id="t0153b10"></a><br>
不坐亦不臥，　　自在而適悅。<a class="t" id="t0153b11"></a><br>
威德大丈夫，　　心離諸暗昧，<a class="t" id="t0153b12"></a><br>
四天捧其身，　　足不履於地。」</p>
</blockquote><a class="t" id="t0153b13"></a>
<p><a class="t-linehead" id="t-linehead0153b13"></a>爾時，世尊說此偈已，告苾芻眾言：「汝今諦聽！<a class="t" id="t0153b14"></a>彼菩薩摩訶薩右脇生時，身體清淨如瑠璃<a class="t" id="t0153b15"></a>寶，遠離一切膿血<span class="corr" title="[淺&gt;洟] cf.【麗】">洟</span>唾不淨之物，亦如摩尼<a class="t" id="t0153b16"></a>珠憍尸迦衣，諸塵垢等而不能著。」</p><a class="t" id="t0153b17"></a>
<p><a class="t-linehead" id="t-linehead0153b17"></a>爾時，世尊而說頌曰：</p><a class="t" id="t0153b18"></a><blockquote class="gatha">
<p>「菩薩降生時，　　身器悉清淨，<a class="t" id="t0153b19"></a><br>
遠離諸穢惡，　　膿血洟唾等，<a class="t" id="t0153b20"></a><br>
譬如憍尸衣，　　及彼摩尼寶，<a class="t" id="t0153b21"></a><br>
瑩淨體光明，　　塵垢皆不住。」</p>
</blockquote><a class="t" id="t0153b22"></a>
<p><a class="t-linehead" id="t-linehead0153b22"></a>爾時，世尊說此偈已，告苾芻眾言：「汝今諦聽！<a class="t" id="t0153b23"></a>彼菩薩摩訶薩右脇生時，有二天子，於虛空<a class="t" id="t0153b24"></a>中降二種水，一冷二溫，沐浴童子。」</p><a class="t" id="t0153b25"></a>
<p><a class="t-linehead" id="t-linehead0153b25"></a>爾時，世尊而說頌曰：</p><a class="t" id="t0153b26"></a><blockquote class="gatha">
<p>「菩薩降生時，　　空中有二天，<a class="t" id="t0153b27"></a><br>
沐浴童子身，　　降彼二種水，<a class="t" id="t0153b28"></a><br>
溫冷各相宜，　　表圓於福慧，<a class="t" id="t0153b29"></a><br>
成就大無畏，　　普徧視眾生。」</p>
</blockquote><a class="t" id="t0153c01"></a>
<p><a class="t-linehead" id="t-linehead0153c01"></a>爾時，世尊說此偈已，告苾芻眾言：「汝今諦聽！<a class="t" id="t0153c02"></a>彼菩薩摩訶薩右脇生時，具三十二相，身色<a class="t" id="t0153c03"></a>端嚴，眼根清淨見十由旬。」</p><a class="t" id="t0153c04"></a>
<p><a class="t-linehead" id="t-linehead0153c04"></a>爾時，世尊而說<span class="corr" title="[偈&gt;頌] cf.【麗】">頌</span>曰：</p><a class="t" id="t0153c05"></a><blockquote class="gatha">
<p>「菩薩降生時，　　諸相悉具足，<a class="t" id="t0153c06"></a><br>
目淨復端嚴，　　遠視十由旬。」</p>
</blockquote><a class="t" id="t0153c07"></a>
<p><a class="t-linehead" id="t-linehead0153c07"></a>爾時，世尊說此偈已，告苾芻眾言：「彼菩薩<a class="t" id="t0153c08"></a>摩訶薩右脇生時，見忉利天，彼天帝釋見此<a class="t" id="t0153c09"></a>童子是真佛身，執白傘蓋覆童子身，寒熱風<a class="t" id="t0153c10"></a>塵一切諸惡而不能侵。」</p><a class="t" id="t0153c11"></a>
<p><a class="t-linehead" id="t-linehead0153c11"></a>爾時，世尊而說頌曰：</p><a class="t" id="t0153c12"></a><blockquote class="gatha">
<p>「童子初生時，　　遠視於忉利，<a class="t" id="t0153c13"></a><br>
帝釋復覩之，　　手執白傘蓋，<a class="t" id="t0153c14"></a><br>
即來覆其身，　　寒熱風日等，<a class="t" id="t0153c15"></a><br>
及彼諸毒惡，　　一切不能侵。」</p>
</blockquote><a class="t" id="t0153c16"></a>
<p><a class="t-linehead" id="t-linehead0153c16"></a>爾時，世尊說此偈已，告苾芻眾言：「汝今諦聽！<a class="t" id="t0153c17"></a>彼菩薩摩訶薩右脇生時，本母乳母養母，及<a class="t" id="t0153c18"></a>諸宮人圍繞保護，澡浴塗香種種承奉。」</p><a class="t" id="t0153c19"></a>
<p><a class="t-linehead" id="t-linehead0153c19"></a>爾時，世尊而說頌曰：</p><a class="t" id="t0153c20"></a><blockquote class="gatha">
<p>「童子初生時，　　乳養有三母，<a class="t" id="t0153c21"></a><br>
及彼諸宮人，　　四面常圍繞，<a class="t" id="t0153c22"></a><br>
澡浴復塗香，　　令彼常安隱，<a class="t" id="t0153c23"></a><br>
如是晝夜中，　　無暫而捨離。」</p>
</blockquote><a class="t" id="t0153c24"></a>
<p><a class="t-linehead" id="t-linehead0153c24"></a>爾時，世尊說此偈已，告苾芻眾言：「汝今諦聽！<a class="t" id="t0153c25"></a>彼菩薩摩訶薩右脇生時，身色端嚴，具三十<a class="t" id="t0153c26"></a>二相。滿度摩王，即召相師占其童子，婆羅門<a class="t" id="t0153c27"></a>言：『若令在家受灌頂輪王之位，主四天下，<a class="t" id="t0153c28"></a>具足千子威德無畏，不以兵杖弓劒能降他<a class="t" id="t0153c29"></a>軍；若復出家堅固修行，成正等覺。』」</p><a class="t" id="t0154a01"></a>
<p><a class="t-linehead" id="t-linehead0154a01"></a>爾時，世尊而說頌曰：</p><a class="t" id="t0154a02"></a><blockquote class="gatha">
<p>「相師婆羅門，　　占此天童子，<a class="t" id="t0154a03"></a><br>
告彼父王言，　　具相三十二，<a class="t" id="t0154a04"></a><br>
如月出眾星，　　世間甚希有。<a class="t" id="t0154a05"></a><br>
若常在宮殿，　　必紹轉輪位，<a class="t" id="t0154a06"></a><br>
主領四大洲，　　復生千太子；<a class="t" id="t0154a07"></a><br>
如是出家時，　　速成無上覺。」</p>
</blockquote><a class="t" id="t0154a08"></a>
<p><a class="t-linehead" id="t-linehead0154a08"></a>爾時，世尊說此偈已，告苾芻眾言：「汝今諦聽！<a class="t" id="t0154a09"></a>彼菩薩摩訶薩右脇生時，身真金色諸相端<a class="t" id="t0154a10"></a>嚴，如水生蓮塵垢不著，一切有情瞻仰不足。<a class="t" id="t0154a11"></a>所出言音微妙細密清雅流美，譬如雪山迦<a class="t" id="t0154a12"></a>尾囉鳥，食花而醉，所出音聲雅妙清響，眾生<a class="t" id="t0154a13"></a>聞者無不愛樂，童子言音亦復如是。」</p><a class="t" id="t0154a14"></a>
<p><a class="t-linehead" id="t-linehead0154a14"></a>爾時，世尊而說頌曰：</p><a class="t" id="t0154a15"></a><blockquote class="gatha">
<p>「童子初生時，　　身相真金色，<a class="t" id="t0154a16"></a><br>
亦如紅蓮華，　　塵垢不能染。<a class="t" id="t0154a17"></a><br>
言音甚微妙，　　如迦尾羅聲，<a class="t" id="t0154a18"></a><br>
眾人得聞之，　　愛樂無厭足。」</p>
</blockquote><a class="t" id="t0154a19"></a>
<p><a class="t-linehead" id="t-linehead0154a19"></a>爾時，世尊說此偈已，告苾芻眾言：「汝今諦聽！<a class="t" id="t0154a20"></a>彼菩薩摩訶薩為童子時，遠離邪妄，心意純<a class="t" id="t0154a21"></a>直，自覺覺他恒行正法，眾人侍奉，如帝釋天<a class="t" id="t0154a22"></a>主宗敬父母，由此名為毘婆尸。」</p><a class="t" id="t0154a23"></a>
<p><a class="t-linehead" id="t-linehead0154a23"></a>爾時，世尊而說頌曰：</p><a class="t" id="t0154a24"></a><blockquote class="gatha">
<p>「毘婆尸如來，　　為彼童子時，<a class="t" id="t0154a25"></a><br>
通達大智慧，　　遠離於邪妄。<a class="t" id="t0154a26"></a><br>
自覺及覺他，　　修習正法行，<a class="t" id="t0154a27"></a><br>
眾人常愛敬，　　如彼帝釋天。<a class="t" id="t0154a28"></a><br>
侍養於父母，　　名聞滿世間，<a class="t" id="t0154a29"></a><br>
是名毘婆尸，　　利益諸含識。」</p>
</blockquote><a class="t" id="t0154b01"></a>
<p class="endsutta"><span class="t-juanname">佛說七佛經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
