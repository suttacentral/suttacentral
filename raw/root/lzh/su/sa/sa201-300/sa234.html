<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa234">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 234</span><span class="mirror-right">（二三四） 世間邊</span></h1>
</div>
<p><a class="t-linehead" id="t-linehead0056c12"></a>如是我聞：</p>
<p>一時，佛住舍衛國祇樹給<a class="t" id="t0056c13"></a>孤獨園。</p>
<p><a class="t-linehead" id="t-linehead0056c13"></a>爾時，世尊告諸比丘：「我不說有人<a class="t" id="t0056c14"></a>行到世界邊者，我亦不說不行到世界邊<a class="t" id="t0056c15"></a>而究竟苦邊者。」如是說已，入室坐禪。</p>
<p><a class="t-linehead" id="t-linehead0056c15"></a>時，眾<a class="t" id="t0056c16"></a>多比丘，世尊去後，即共議言：「世尊向者略<a class="t" id="t0056c17"></a>說法言：『我不說有人行到世界邊者，我亦<a class="t" id="t0056c18"></a>不說不行到世界邊而得究竟苦邊者。』<a class="t" id="t0056c19"></a>如是說已，入室坐禪。我等今於世尊略說<a class="t" id="t0056c20"></a>法中未解其義，是中諸尊，誰有堪能於世<a class="t" id="t0056c21"></a>尊略說法中，廣為我等說其義者。」</p>
<p><a class="t-linehead" id="t-linehead0056c21"></a>復作是<a class="t" id="t0056c22"></a>言：「唯有尊者阿難，聰慧總持，而常給侍世<a class="t" id="t0056c23"></a>尊左右，世尊讚歎多聞梵行，堪為我等於<a class="t" id="t0056c24"></a>世尊略說法中廣說其義，今當往詣尊者<a class="t" id="t0056c25"></a>阿難所，請求令說。」時，眾多比丘往詣尊者<a class="t" id="t0056c26"></a>阿難所，共相問訊已，於一面坐。具以上事<a class="t" id="t0056c27"></a>廣問阿難！爾時，阿難告諸比丘：「諦聽，善<a class="t" id="t0056c28"></a>思，今當為說。若世間、世間名、世間覺、世<a class="t" id="t0056c29"></a>間言辭、世間語說，此等皆入世間數。諸尊！<a class="t" id="t0057a01"></a>謂眼是世間、世間名、世間覺、世間言辭、<a class="t" id="t0057a02"></a>世間語說，是等悉入世間數。耳、鼻、舌、身、意<a class="t" id="t0057a03"></a>亦復如是。多聞聖弟子於六入處集、滅、味、<a class="t" id="t0057a04"></a>患、離如實知，是名聖弟子到世界邊、知世<a class="t" id="t0057a05"></a>間、世間所重、度世間。」</p>
<p><a class="t-linehead" id="t-linehead0057a05"></a>爾時，尊者阿難復<a class="t" id="t0057a06"></a>說偈言：</p>
<a class="t" id="t0057a07"></a><blockquote class="gatha">
<p>「非是遊步者，　　能到世界邊，<a class="t" id="t0057a08"></a><br>　不到世界邊，　　不能免眾苦，<a class="t" id="t0057a09"></a><br>　是故牟尼尊，　　名知世間者，<a class="t" id="t0057a10"></a><br>　能到世界邊，　　諸梵行已立，<a class="t" id="t0057a11"></a><br>　世界邊唯有，　　正智能諦了，<a class="t" id="t0057a12"></a><br>　覺慧達世間，　　故說度彼岸。</p>
</blockquote>
<a class="t" id="t0057a13"></a><p><a class="t-linehead" id="t-linehead0057a13"></a>「如是，諸尊！向者世尊略說法已，入室坐禪，<a class="t" id="t0057a14"></a>我今為汝分別廣說。」</p>
<p><a class="t-linehead" id="t-linehead0057a14"></a>尊者阿難說是法已，<a class="t" id="t0057a15"></a>眾多比丘聞其所說，歡喜奉行。</p>
<a class="t" id="t0057a16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>