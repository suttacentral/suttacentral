<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa230">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 230</span><span class="mirror-right">（二三〇） 三彌離提</span></h1>
</div>
<a class="t" id="t-juan9"></a>　<a class="t" id="t0056a19"></a><a class="t" id="t0056a20"></a><a class="t" id="t0056a21"></a><p class="suttainfo"><span class="t-juanname">雜阿含經卷第九</span><br><a class="t" id="t0056a22"></a><a class="t" id="t0056a23"></a><span class="t-byline">宋天竺三藏求那跋陀羅譯</span></p>
<a class="t" id="t0056a24"></a><p><a class="t-linehead" id="t-linehead0056a24"></a>如是我聞：</p>
<p>一時，佛住舍衛國祇樹給<a class="t" id="t0056a25"></a>孤獨園。</p>
<p><a class="t-linehead" id="t-linehead0056a25"></a>時，有比丘名三彌離提，往詣佛所，<a class="t" id="t0056a26"></a>稽首佛足，退坐一面，白佛言：「世尊！所謂<a class="t" id="t0056a27"></a>世間者，云何名世間？」</p>
<p><a class="t-linehead" id="t-linehead0056a27"></a>佛告三彌離提：「謂眼、<a class="t" id="t0056a28"></a>色、眼識、眼觸、眼觸因緣生受，內覺若苦、若樂、<a class="t" id="t0056a29"></a>不苦不樂。耳、鼻、舌、身、意、法、意識、意觸、意觸因<a class="t" id="t0056b01"></a>緣生受，內覺若苦、若樂、不苦不樂，是名世間。<a class="t" id="t0056b02"></a>所以者何？六入處集則觸集，如是乃至純大<a class="t" id="t0056b03"></a>苦聚集。</p>
<p><a class="t-linehead" id="t-linehead0056b03"></a>「三彌離提！若無彼眼、無色、無眼識、<a class="t" id="t0056b04"></a>無眼觸、無眼觸因緣生受，內覺若苦、若樂、不<a class="t" id="t0056b05"></a>苦不樂；無耳、鼻、舌、身、意、法、意識、意觸、意觸因<a class="t" id="t0056b06"></a>緣生受，內覺若苦、若樂、若不苦不樂者，則無<a class="t" id="t0056b07"></a>世間，亦不施設世間。所以者何？六入處滅<a class="t" id="t0056b08"></a>則觸滅，如是乃至純大苦聚滅故。」</p>
<p><a class="t-linehead" id="t-linehead0056b08"></a>佛說此<a class="t" id="t0056b09"></a>經已，諸比丘聞佛所說，歡喜奉行。</p>
<a class="t" id="t0056b10"></a><p><a class="t-linehead" id="t-linehead0056b10"></a>如世間。如是眾生、如是魔，亦如是說。</p>
<a class="t" id="t0056b11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>