<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa212">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 212</span><span class="mirror-right">（二一二） 不放逸行</span></h1>
</div>
<p><a class="t-linehead" id="t-linehead0053c07"></a>如是我聞：</p>
<p>一時，佛住舍衛國祇樹給<a class="t" id="t0053c08"></a>孤獨園。</p>
<p><a class="t-linehead" id="t-linehead0053c08"></a>爾時，世尊告諸比丘：「我不為一切比<a class="t" id="t0053c09"></a>丘說不放逸行，亦非不為一切比丘說不<a class="t" id="t0053c10"></a>放逸行。</p>
<p><a class="t-linehead" id="t-linehead0053c10"></a>「不向何等像類比丘說不放逸行？<a class="t" id="t0053c11"></a>若比丘得阿羅漢，盡諸有漏，離諸重擔，逮<a class="t" id="t0053c12"></a>得己利，盡諸有結，心正解脫。如是像類比<a class="t" id="t0053c13"></a>丘，我不為說不放逸行。所以者何？彼諸比<a class="t" id="t0053c14"></a>丘已作不放逸故，不復堪能作放逸事，我<a class="t" id="t0053c15"></a>今見彼諸尊者得不放逸果，是故不為彼<a class="t" id="t0053c16"></a>說不放逸行。</p>
<p><a class="t-linehead" id="t-linehead0053c16"></a>「為何等像類比丘說不放逸<a class="t" id="t0053c17"></a>行？若諸比丘在學地者，未得心意增上安<a class="t" id="t0053c18"></a>隱，向涅槃住，如是像類比丘，我為其說不<a class="t" id="t0053c19"></a>放逸行。所以者何？以彼比丘習學諸根，心<a class="t" id="t0053c20"></a>樂隨順資生之具，親近善友，不久當得盡<a class="t" id="t0053c21"></a>諸有漏，無漏心解脫、慧解脫，現法自知作證：<a class="t" id="t0053c22"></a>『我生已盡，梵行已立，所作已作，自知不受<a class="t" id="t0053c23"></a>後有。』所以者何？彼眼識所可愛樂、染著之色，<a class="t" id="t0053c24"></a>彼比丘見已，不喜、不讚歎、不染、不繫著住；<a class="t" id="t0053c25"></a>以不喜、不讚歎、不染、不著住故，專精勝進，身<a class="t" id="t0053c26"></a>心止息，心安極住不忘，常定一心，無量法<a class="t" id="t0053c27"></a>喜，但逮得第一三昧正受，終不退滅隨於<a class="t" id="t0053c28"></a>眼色。於耳、鼻、舌、身、意識法亦復如是。」</p>
<p><a class="t-linehead" id="t-linehead0053c28"></a>佛說<a class="t" id="t0053c29"></a>此經已，諸比丘聞佛所說，歡喜奉行。</p>
<a class="t" id="t0054a01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>