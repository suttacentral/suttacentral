<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa249">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 249</span><span class="mirror-right">（二四九） 拘絺羅</span></h1>
</div>
<p><a class="t-linehead" id="t-linehead0059c27"></a>如是我聞：</p>
<p>一時，佛住舍衛國祇樹給<a class="t" id="t0059c28"></a>孤獨園。</p>
<p><a class="t-linehead" id="t-linehead0059c28"></a>爾時，尊者阿難詣尊者舍利弗所，<a class="t" id="t0059c29"></a>語尊者舍利弗：「欲有所問，寧有閑暇為解<a class="t" id="t0060a01"></a>說不？」</p>
<p><a class="t-linehead" id="t-linehead0060a01"></a>舍利弗言：「隨仁所問，知者當答。」</p>
<p>尊者<a class="t" id="t0060a02"></a>阿難問尊者舍利弗：「六觸入處盡，離欲、滅、息、<a class="t" id="t0060a03"></a>沒已，更有餘不？」</p>
<p><a class="t-linehead" id="t-linehead0060a03"></a>尊者舍利弗語阿難言：「莫<a class="t" id="t0060a04"></a>作此問：『六觸入處盡，離欲、滅、息、沒已，更有<a class="t" id="t0060a05"></a>餘不？』」</p>
<p><a class="t-linehead" id="t-linehead0060a05"></a>阿難又問尊者舍利弗：「六觸入處盡，離<a class="t" id="t0060a06"></a>欲、滅、息、沒已，無有餘耶？」</p>
<p><a class="t-linehead" id="t-linehead0060a06"></a>尊者舍利弗答阿<a class="t" id="t0060a07"></a>難言：「亦復不應作如是問：『六觸入處盡，離<a class="t" id="t0060a08"></a>欲、滅、息、沒已，無有餘耶？』」</p>
<p><a class="t-linehead" id="t-linehead0060a08"></a>阿難復問尊者舍利<a class="t" id="t0060a09"></a>弗：「六觸入處盡，離欲、滅、息、沒已，有餘無餘、非<a class="t" id="t0060a10"></a>有餘非無餘耶？」</p>
<p><a class="t-linehead" id="t-linehead0060a10"></a>尊者舍利弗答阿難言：「此<a class="t" id="t0060a11"></a>亦不應作如此問：『六觸入處盡，離欲、滅、息、<a class="t" id="t0060a12"></a>沒已，有餘無餘、非有餘非無餘耶？』」</p>
<p><a class="t-linehead" id="t-linehead0060a12"></a>尊者阿<a class="t" id="t0060a13"></a>難又問舍利弗：「如尊者所說：『六觸入處盡，<a class="t" id="t0060a14"></a>離欲、滅、息、沒已，有亦不應說，無亦不應說，<a class="t" id="t0060a15"></a>有無亦不應說，非有非無亦不應說。』此語<a class="t" id="t0060a16"></a>有何義？」</p>
<p><a class="t-linehead" id="t-linehead0060a16"></a>尊者舍利弗語尊者阿難：「六觸入<a class="t" id="t0060a17"></a>處盡，離欲、滅、息、沒已，有餘耶？此則虛言。無<a class="t" id="t0060a18"></a>餘耶？此則虛言。有餘無餘耶？此則虛言。非<a class="t" id="t0060a19"></a>有餘非無餘耶？此則虛言。若言六觸入處<a class="t" id="t0060a20"></a>盡，離欲、滅、息、沒已，離諸虛偽，得般涅槃，此<a class="t" id="t0060a21"></a>則佛說。」</p>
<p><a class="t-linehead" id="t-linehead0060a21"></a>時，二正士展轉隨喜，各還本處。</p>
<a class="t" id="t0060a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>