<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa210">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 210</span><span class="mirror-right">（二一〇） 莫樂莫苦</span></h1>
</div>
<p><a class="t-linehead" id="t-linehead0053a11"></a>如是我聞：</p>
<p>一時，佛住毘舍離耆婆拘<a class="t" id="t0053a12"></a>摩羅藥師菴羅園。</p>
<p><a class="t-linehead" id="t-linehead0053a12"></a>爾時，世尊告諸比丘：「莫<a class="t" id="t0053a13"></a>樂莫苦。所以者何？有六觸入處地獄，眾生<a class="t" id="t0053a14"></a>生彼地獄中者，眼所見不可愛色、不見可<a class="t" id="t0053a15"></a>愛色，見不可念色、不見可念色，見不善色、<a class="t" id="t0053a16"></a>不見善色，以是因緣故，一向受憂苦。耳<a class="t" id="t0053a17"></a>聲、鼻香、舌味、身觸、意識法，見不可愛、不見<a class="t" id="t0053a18"></a>可愛，見不可念、不見可念，見不善法、不<a class="t" id="t0053a19"></a>見善法，以是因緣故，長受憂苦。</p>
<p><a class="t-linehead" id="t-linehead0053a19"></a>「諸比丘！<a class="t" id="t0053a20"></a>有六觸入處，其有眾生生彼處者，眼見可<a class="t" id="t0053a21"></a>愛、不見不可愛，見可念色、非不可念色，<a class="t" id="t0053a22"></a>見善色、非不善色，以是因緣故，一向長受<a class="t" id="t0053a23"></a>喜樂。耳聲、鼻香、舌味、身觸、意所識法，可愛非<a class="t" id="t0053a24"></a>不可愛、可念非不可念、見善非不善。」</p>
<p><a class="t-linehead" id="t-linehead0053a24"></a>佛說<a class="t" id="t0053a25"></a>此經已，諸比丘聞佛所說，歡喜奉行。</p>
<a class="t" id="t0053a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>