<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa278">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 278</span><span class="mirror-right">（二七八） 退不退 </span></h1>
</div>
<p><a class="t-linehead" id="t-linehead0076a03"></a>如是我聞：</p>
<p>一時，佛住舍衛國祇樹給<a class="t" id="t0076a04"></a>孤獨園。</p>
<p><a class="t-linehead" id="t-linehead0076a04"></a>爾時，世尊告諸比丘：「有退、不退法、<a class="t" id="t0076a05"></a>六觸入處。諦聽，善思，當為汝說。</p>
<p><a class="t-linehead" id="t-linehead0076a05"></a>「云何退法？<a class="t" id="t0076a06"></a>謂眼識色生欲覺，彼比丘歡喜讚歎，執取繫<a class="t" id="t0076a07"></a>著，隨順彼法迴轉，當知是比丘退諸善法，<a class="t" id="t0076a08"></a>世尊所說，是名退法。耳、鼻、舌、身、意亦復如<a class="t" id="t0076a09"></a>是。</p>
<p><a class="t-linehead" id="t-linehead0076a09"></a>「云何名不退法？眼識色緣，<span class="corr" title="[不&gt;]"></span>生欲覺結，<a class="t" id="t0076a10"></a>彼比丘不喜、不讚歎、不執取、不繫著，於彼法<a class="t" id="t0076a11"></a>不隨順迴轉，當知是比丘不退轉諸善法，<a class="t" id="t0076a12"></a>世尊說是不退法。耳、鼻、舌、身、意亦復如是。</p>
<a class="t" id="t0076a13"></a><p><a class="t-linehead" id="t-linehead0076a13"></a>「云何六勝入處？眼識色緣，不生欲覺、結染<a class="t" id="t0076a14"></a>著，當知是比丘勝彼入處。勝彼入處，是世<a class="t" id="t0076a15"></a>尊所說。耳、鼻、舌、身、意、亦復如是。若彼比丘<a class="t" id="t0076a16"></a>於六勝入處勝已，貪欲結斷，瞋恚、愚癡結<a class="t" id="t0076a17"></a>斷。譬如王者，摧敵勝怨，名曰勝王；斷除<a class="t" id="t0076a18"></a>眾結，名勝婆羅門。」</p>
<p><a class="t-linehead" id="t-linehead0076a18"></a>佛說此經已，諸比丘聞<a class="t" id="t0076a19"></a>佛所說，歡喜奉行。</p>
<a class="t" id="t0076a20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>