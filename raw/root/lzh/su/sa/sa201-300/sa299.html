<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa299">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 299</span><span class="mirror-right">（二九九） 緣起法</span></h1>
</div>
<p><a class="t-linehead" id="t-linehead0085b21"></a>如是我聞：</p>
<p>一時，佛住拘留搜調牛聚落。</p>
<a class="t" id="t0085b22"></a><p><a class="t-linehead" id="t-linehead0085b22"></a>時，有異比丘來詣佛所，稽首禮足，退坐一<a class="t" id="t0085b23"></a>面，白佛言：「世尊！謂緣起法為世尊作，為餘<a class="t" id="t0085b24"></a>人作耶？」</p>
<p><a class="t-linehead" id="t-linehead0085b24"></a>佛告比丘：「緣起法者，非我所作，<a class="t" id="t0085b25"></a>亦非餘人作。然彼如來出世及未出世，法界<a class="t" id="t0085b26"></a>常住，彼如來自覺此法，成等正覺，為諸<a class="t" id="t0085b27"></a>眾生分別演說，開發顯示。所謂此有故彼<a class="t" id="t0085b28"></a>有，此起故彼起，謂緣無明行，乃至純大苦<a class="t" id="t0085b29"></a>聚集，無明滅故行滅，乃至純大苦聚滅。」</p>
<p><a class="t-linehead" id="t-linehead0085b29"></a>佛<a class="t" id="t0085c01"></a>說此經已。時，彼比丘聞佛所說，歡喜奉<a class="t" id="t0085c02"></a>行。</p>
<a class="t" id="t0085c03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>