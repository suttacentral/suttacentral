<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa232">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 232</span><span class="mirror-right">（二三二） 三彌離提</span></h1>
</div>
<p><a class="t-linehead" id="t-linehead0056b21"></a>如是我聞：</p>
<p>一時，佛住舍衛國祇樹給<a class="t" id="t0056b22"></a>孤獨園。</p>
<p><a class="t-linehead" id="t-linehead0056b22"></a>時，有比丘名三彌離提，往詣佛所，<a class="t" id="t0056b23"></a>稽首佛足，退坐一面，白佛言：「世尊！所謂世<a class="t" id="t0056b24"></a>間空，云何名為世間空？」</p>
<p><a class="t-linehead" id="t-linehead0056b24"></a>佛告三彌離提：「眼<a class="t" id="t0056b25"></a>空，常、恒、不變易法空，我所空。所以者何？此性<a class="t" id="t0056b26"></a>自爾，若色、眼識、眼觸、眼觸因緣生受，若苦、若<a class="t" id="t0056b27"></a>樂、不苦不樂，彼亦空，常、恒、不變易法空，我所<a class="t" id="t0056b28"></a>空。所以者何？此性自爾。耳、鼻、舌、身、意亦復<a class="t" id="t0056b29"></a>如是，是名空世間。」</p>
<p><a class="t-linehead" id="t-linehead0056b29"></a>佛說此經已，三彌離提<a class="t" id="t0056c01"></a>比丘聞佛所說，歡喜奉行。</p>
<a class="t" id="t0056c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>