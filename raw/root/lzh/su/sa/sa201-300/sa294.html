<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa294">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 294</span><span class="mirror-right">（二九四） 愚痴點慧</span></h1>
</div>
<p><a class="t-linehead" id="t-linehead0083c23"></a>如是我聞：</p>
<p>一時，佛住王舍城迦蘭陀<a class="t" id="t0083c24"></a>竹園。</p>
<p><a class="t-linehead" id="t-linehead0083c24"></a>爾時，世尊告諸比丘：「愚癡無聞凡夫<a class="t" id="t0083c25"></a>無明覆、愛緣繫，得此識身。內有此識身，外<a class="t" id="t0083c26"></a>有名色，此二因緣生觸。此六觸入所觸，愚<a class="t" id="t0083c27"></a>癡無聞凡夫苦樂受覺，因起種種。云何為六？<a class="t" id="t0083c28"></a>眼觸入處，耳、鼻、舌、身、意觸入處。若黠慧者無<a class="t" id="t0083c29"></a>明覆，愛緣繫得此識身。如是內有識身，外<a class="t" id="t0084a01"></a>有名色，此二緣生六觸入處，六觸所觸故，<a class="t" id="t0084a02"></a>智者生苦樂受覺，因起種種。何等為六？眼觸<a class="t" id="t0084a03"></a>入處，耳、鼻、舌、身、意觸入處。愚夫、黠慧，彼於<a class="t" id="t0084a04"></a>我所修諸梵者，有何差別？」</p>
<p><a class="t-linehead" id="t-linehead0084a04"></a>比丘白佛言：「世<a class="t" id="t0084a05"></a>尊是法根、法眼、法依。善哉！世尊！唯願演說，<a class="t" id="t0084a06"></a>諸比丘聞已，當受奉行。」</p>
<p><a class="t-linehead" id="t-linehead0084a06"></a>爾時，世尊告諸比<a class="t" id="t0084a07"></a>丘：「諦聽，善思，當為汝說。諸比丘！彼愚癡無<a class="t" id="t0084a08"></a>聞凡夫無明所覆，愛緣所繫，得此識身，彼<a class="t" id="t0084a09"></a>無明不斷，愛緣不盡，身壞命終，還復受身；<a class="t" id="t0084a10"></a>還受身故，不得解脫生、老、病、死、憂、悲、惱、苦。<a class="t" id="t0084a11"></a>所以者何？此愚癡凡夫本不修梵行，向正<a class="t" id="t0084a12"></a>盡苦，究竟苦邊故，是故身壞命終，還復受<a class="t" id="t0084a13"></a>身；還受身故，不得解脫生、老、病、死、憂、悲、惱、<a class="t" id="t0084a14"></a>苦。</p>
<p><a class="t-linehead" id="t-linehead0084a14"></a>「若黠慧者無明所覆，愛緣所繫，得此<a class="t" id="t0084a15"></a>識身，彼無明斷，愛緣盡；無明斷，愛緣盡故，身<a class="t" id="t0084a16"></a>壞命終，更不復受；不更受故，得解脫生、老、<a class="t" id="t0084a17"></a>病、死、憂、悲、惱、苦。所以者何？彼先修梵行，正向<a class="t" id="t0084a18"></a>盡苦，究竟苦邊故，是故彼身壞命終，更不復<a class="t" id="t0084a19"></a>受；更不受故，得解脫生、老、病、死、憂、悲、惱、苦，<a class="t" id="t0084a20"></a>是名凡夫及黠慧者，彼於我所修諸梵行，種<a class="t" id="t0084a21"></a>種差別。」</p>
<p><a class="t-linehead" id="t-linehead0084a21"></a>佛說此經已，諸比丘聞佛所說，歡<a class="t" id="t0084a22"></a>喜奉行。</p>
<a class="t" id="t0084a23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>