<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa300">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 300</span><span class="mirror-right">（三〇〇） 他</span></h1>
</div>
<p><a class="t-linehead" id="t-linehead0085c03"></a>如是我聞：</p>
<p>一時，佛住拘留搜調牛聚<a class="t" id="t0085c04"></a>落。</p>
<p><a class="t-linehead" id="t-linehead0085c04"></a>時，有異婆羅門來詣佛所，與世尊面<a class="t" id="t0085c05"></a>相慶慰，慶慰已，退坐一面，白佛言：「云何？瞿<a class="t" id="t0085c06"></a>曇！為自作自覺耶？」</p>
<p><a class="t-linehead" id="t-linehead0085c06"></a>佛告婆羅門：「我說此是<a class="t" id="t0085c07"></a>無記，自作自覺，此是無記。」</p>
<p><a class="t-linehead" id="t-linehead0085c07"></a>「云何？瞿曇！他作<a class="t" id="t0085c08"></a>他覺耶？」</p>
<p><a class="t-linehead" id="t-linehead0085c08"></a>佛告婆羅門：「他作他覺，此是無記。」</p>
<a class="t" id="t0085c09"></a><p><a class="t-linehead" id="t-linehead0085c09"></a>婆羅門白佛：「云何？我問自作自覺，說言無<a class="t" id="t0085c10"></a>記；他作他覺，說言無記，此義云何？」</p>
<p><a class="t-linehead" id="t-linehead0085c10"></a>佛告婆<a class="t" id="t0085c11"></a>羅門：「自作自覺則墮常見，他作他覺則墮<a class="t" id="t0085c12"></a>斷見。義說、法說，離此二邊，處於中道而<a class="t" id="t0085c13"></a>說法，所謂此有故彼有，此起故彼起，緣無<a class="t" id="t0085c14"></a>明行，乃至純大苦聚集，無明滅則行滅，乃<a class="t" id="t0085c15"></a>至純大苦聚滅。」</p>
<p><a class="t-linehead" id="t-linehead0085c15"></a>佛說此經已，彼婆羅門歡<a class="t" id="t0085c16"></a>喜隨喜，從座起去。</p>
<a class="t" id="t0085c17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>