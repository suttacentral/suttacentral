<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa296">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 296</span><span class="mirror-right">（二九六） 因緣法</span></h1>
</div>
<p><a class="t-linehead" id="t-linehead0084b12"></a>如是我聞：</p>
<p>一時，佛住王舍城迦蘭陀<a class="t" id="t0084b13"></a>竹園。</p>
<p><a class="t-linehead" id="t-linehead0084b13"></a>爾時，世尊告諸比丘：「我今當說因緣<a class="t" id="t0084b14"></a>法及緣生法。</p>
<p><a class="t-linehead" id="t-linehead0084b14"></a>「云何為因緣法？謂此有故彼有，<a class="t" id="t0084b15"></a>謂緣無明行，緣行識，乃至如是如是純大<a class="t" id="t0084b16"></a>苦聚集。</p>
<p><a class="t-linehead" id="t-linehead0084b16"></a>「云何緣生法？謂無明、行。若佛出世，若<a class="t" id="t0084b17"></a>未出世，此法常住，法住法界，彼如來自所覺<a class="t" id="t0084b18"></a>知，成等正覺，為人演說，開示顯發，謂緣無<a class="t" id="t0084b19"></a>明有行，乃至緣生有老死。若佛出世，若未<a class="t" id="t0084b20"></a>出世，此法常住，法住法界，彼如來自覺知，<a class="t" id="t0084b21"></a>成等正覺，為人演說，開示顯發，謂緣生故，<a class="t" id="t0084b22"></a>有老、病、死、憂、悲、惱、苦。此等諸法，法住、法空、法<a class="t" id="t0084b23"></a>如、法爾，法不離如，法不異如，審諦真實、不<a class="t" id="t0084b24"></a>顛倒。如是隨順緣起，是名緣生法。謂無明、<a class="t" id="t0084b25"></a>行、識、名色、六入處、觸、受、愛、取、有、生、老、病、死、憂、悲、<a class="t" id="t0084b26"></a>惱、苦，是名緣生法。</p>
<p><a class="t-linehead" id="t-linehead0084b26"></a>「多聞聖弟子於此因緣<a class="t" id="t0084b27"></a>法、緣生法正知善見，不求前際，言：『我過去<a class="t" id="t0084b28"></a>世若有、若無？我過去世何等類？我過去世<a class="t" id="t0084b29"></a>何如？』不求後際：『我於當來世為有、為<a class="t" id="t0084c01"></a>無？云何類？何如？』內不猶豫：『此是何等？云何<a class="t" id="t0084c02"></a>有此為前？誰終當云何之？此眾生從何<a class="t" id="t0084c03"></a>來？於此沒當何之？』若沙門、婆羅門起凡<a class="t" id="t0084c04"></a>俗見所繫，謂說我見所繫、說眾生見所繫、<a class="t" id="t0084c05"></a>說壽命見所繫、忌諱吉慶見所繫，爾時悉<a class="t" id="t0084c06"></a>斷、悉知，斷其根本，如截多羅樹頭，於未<a class="t" id="t0084c07"></a>來世，成不生法。是名多聞聖弟子於因<a class="t" id="t0084c08"></a>緣法、緣生法如實正知，善見、善覺、善修、善<a class="t" id="t0084c09"></a>入。」</p>
<p><a class="t-linehead" id="t-linehead0084c09"></a>佛說此經已，諸比丘聞佛所說，歡喜<a class="t" id="t0084c10"></a>奉行。</p>
<a class="t" id="t0084c11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>