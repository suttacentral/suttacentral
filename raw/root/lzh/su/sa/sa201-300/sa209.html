<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa209">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 209</span><span class="mirror-right">（二〇九） 六觸入所</span></h1>
</div>
<p><a class="t-linehead" id="t-linehead0052c17"></a>如是我聞：</p>
<p>一時，佛住毘舍離耆婆拘<a class="t" id="t0052c18"></a>摩羅藥師菴羅園。</p>
<p><a class="t-linehead" id="t-linehead0052c18"></a>爾時，世尊告諸比丘：「有<a class="t" id="t0052c19"></a>六觸入處。云何為六？眼觸入處，耳、鼻、舌、身、<a class="t" id="t0052c20"></a>意觸入處。沙門、婆羅門於此六觸入處集、滅、<a class="t" id="t0052c21"></a>味、患、離不如實知，當知是沙門、婆羅門去<a class="t" id="t0052c22"></a>我法、律遠，如虛空與地。」</p>
<p><a class="t-linehead" id="t-linehead0052c22"></a>時，有異比丘從<a class="t" id="t0052c23"></a>坐起，整衣服，為佛作禮，合掌白佛言：「我具<a class="t" id="t0052c24"></a>足如實知此六觸入處集、滅、味、患、離。」</p>
<p><a class="t-linehead" id="t-linehead0052c24"></a>佛告<a class="t" id="t0052c25"></a>比丘：「我今問汝，汝隨問答我。比丘！汝見<a class="t" id="t0052c26"></a>眼觸入處是我、異我、相在不？」</p>
<p><a class="t-linehead" id="t-linehead0052c26"></a>答言：「不也，世<a class="t" id="t0052c27"></a>尊！」</p>
<p><a class="t-linehead" id="t-linehead0052c27"></a>佛告比丘：「善哉！善哉！於此眼觸入處<a class="t" id="t0052c28"></a>非我、非異我、不相在，如實知見者，不起<a class="t" id="t0052c29"></a>諸漏、心不染著、心得解脫，是名初觸入處<a class="t" id="t0053a01"></a>已斷、已知，斷其根本，如截多羅樹頭，於未<a class="t" id="t0053a02"></a>來法永不復起，所謂眼識及色。汝見耳、鼻、<a class="t" id="t0053a03"></a>舌、身、意觸入處是我、異我、相在不？」</p>
<p><a class="t-linehead" id="t-linehead0053a03"></a>答言：「不也，<a class="t" id="t0053a04"></a>世尊！」</p>
<p><a class="t-linehead" id="t-linehead0053a04"></a>佛告比丘：「善哉！善哉！於耳、鼻、舌、身、意<a class="t" id="t0053a05"></a>觸入處非我、非異我、不相在，作如是如實<a class="t" id="t0053a06"></a>知見者，不起諸漏、心不染著，以得解脫，<a class="t" id="t0053a07"></a>是名比丘六觸入處已斷、已知，斷其根本，<a class="t" id="t0053a08"></a>如截多羅樹頭，於未來世欲不復生，謂意<a class="t" id="t0053a09"></a>識、法。」</p>
<p><a class="t-linehead" id="t-linehead0053a09"></a>佛說此經已，諸比丘聞佛所說，歡喜<a class="t" id="t0053a10"></a>奉行。</p>
<a class="t" id="t0053a11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>