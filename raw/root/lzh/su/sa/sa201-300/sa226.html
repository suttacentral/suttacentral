<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa226">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 226</span><span class="mirror-right">（二二六） 計</span></h1>
</div>
<p><a class="t-linehead" id="t-linehead0055c01"></a>如是我聞：</p>
<p>一時，佛住舍衛國祇樹給<a class="t" id="t0055c02"></a>孤獨園。</p>
<p><a class="t-linehead" id="t-linehead0055c02"></a>爾時，世尊告諸比丘：「我今當說斷<a class="t" id="t0055c03"></a>一切計。諦聽，善思，當為汝說。</p>
<p><a class="t-linehead" id="t-linehead0055c03"></a>「云何不計？謂<a class="t" id="t0055c04"></a>不計我見色，不計眼我所，不計相屬，若<a class="t" id="t0055c05"></a>色、眼識、眼觸、眼觸因緣生受，內覺若苦、若樂、<a class="t" id="t0055c06"></a>不苦不樂，彼亦不計樂我、我所，不計樂相<a class="t" id="t0055c07"></a><span class="corr" title="[樂&gt;屬]">屬</span>；不計耳、鼻、舌、身、意亦復如是。</p>
<p><a class="t-linehead" id="t-linehead0055c07"></a>「如是不計<a class="t" id="t0055c08"></a>者，於諸世間常無所取，無所取故無所著，<a class="t" id="t0055c09"></a>無所著故自覺涅槃：『我生已盡，梵行已立，<a class="t" id="t0055c10"></a>所作已作，自知不受後有。』」</p>
<p><a class="t-linehead" id="t-linehead0055c10"></a>佛說此經已，諸<a class="t" id="t0055c11"></a>比丘聞佛所說，歡喜奉行。</p>
<a class="t" id="t0055c12"></a><p><a class="t-linehead" id="t-linehead0055c12"></a>如上所說，眼等不計，一切事不計亦如是。</p>
<a class="t" id="t0055c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>