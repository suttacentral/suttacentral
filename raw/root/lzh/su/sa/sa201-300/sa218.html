<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa218">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 218</span><span class="mirror-right">（二一八） 道跡</span></h1>
</div>
<p><a class="t-linehead" id="t-linehead0054c19"></a>如是我聞：</p>
<p>一時，佛住舍衛國祇樹給<a class="t" id="t0054c20"></a>孤獨園。</p>
<p><a class="t-linehead" id="t-linehead0054c20"></a>爾時，世尊告諸比丘：「我今當為汝<a class="t" id="t0054c21"></a>等說苦集道跡、苦滅道跡。諦聽，善思，當為<a class="t" id="t0054c22"></a>汝說。</p>
<p><a class="t-linehead" id="t-linehead0054c22"></a>「云何苦集道跡？緣眼、色，生眼識，三事<a class="t" id="t0054c23"></a>和合觸，緣觸受，緣受愛，緣愛取，緣取有，<a class="t" id="t0054c24"></a>緣有生，緣生老、病、死、憂、悲、惱、苦集，如是。耳、<a class="t" id="t0054c25"></a>鼻、舌、身、意亦復如是。是名苦集道跡。</p>
<p><a class="t-linehead" id="t-linehead0054c25"></a>「云何<a class="t" id="t0054c26"></a>苦滅道跡？緣眼、色，生眼識，三事和合觸，觸<a class="t" id="t0054c27"></a>滅則受滅，受滅則愛滅，愛滅則取滅，取滅則<a class="t" id="t0054c28"></a>有滅，有滅則生滅，生滅則老、病、死、憂、悲、惱、苦<a class="t" id="t0054c29"></a>滅，如是純大苦聚滅。耳、鼻、舌、身、意亦如是<a class="t" id="t0055a01"></a>說，是名苦滅道跡。」</p>
<p><a class="t-linehead" id="t-linehead0055a01"></a>佛說此經已，諸比丘聞<a class="t" id="t0055a02"></a>佛所說，歡喜奉行。</p>
<a class="t" id="t0055a03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>