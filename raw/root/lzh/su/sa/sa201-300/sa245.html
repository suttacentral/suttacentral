<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa245">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 245</span><span class="mirror-right">（二四五） 四法品</span></h1>
</div>
<p><a class="t-linehead" id="t-linehead0058c17"></a>如是我聞：</p>
<p>一時，佛住拘留搜調伏<span class="corr" title="[駁&gt;駮] cf.【麗】">駮</span><a class="t" id="t0058c18"></a>牛聚落。</p>
<p><a class="t-linehead" id="t-linehead0058c18"></a>爾時，世尊告諸比丘：「我今當為汝<a class="t" id="t0058c19"></a>等說法，初語亦善，中語亦善，後語亦善，善<a class="t" id="t0058c20"></a>義善味，純一滿淨，清白梵行，謂四品法經。諦<a class="t" id="t0058c21"></a>聽，善思，當為汝說。</p>
<p><a class="t-linehead" id="t-linehead0058c21"></a>「何等為四品法經？有眼<a class="t" id="t0058c22"></a>識色可愛、可念、可樂、可著，比丘見已，歡喜、<a class="t" id="t0058c23"></a>讚歎、樂著、堅住，有眼識色不可愛、不可念、不<a class="t" id="t0058c24"></a>可樂著、苦厭。比丘見已，瞋恚、嫌薄。如是比<a class="t" id="t0058c25"></a>丘於魔不得自在，乃至不得解脫魔繫。<a class="t" id="t0058c26"></a>耳、鼻、舌、身、意亦復如是。</p>
<p><a class="t-linehead" id="t-linehead0058c26"></a>「有眼識色可愛、可<a class="t" id="t0058c27"></a>念、可樂、可著，比丘見已，知喜不讚歎、不樂<a class="t" id="t0058c28"></a>著堅實，有眼識色不可愛、念、樂、著，比丘見已，<a class="t" id="t0058c29"></a>不瞋恚、嫌薄。如是比丘不隨魔，自在，乃至<a class="t" id="t0059a01"></a>解脫魔繫。耳、鼻、舌、身、意亦復如是。是名比<a class="t" id="t0059a02"></a>丘四品法經。」</p>
<a class="t" id="t0059a03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>