<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa279">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 279</span><span class="mirror-right">（二七九） 調伏 </span></h1>
</div>
<p><a class="t-linehead" id="t-linehead0076a20"></a>如是我聞：</p>
<p>一時，佛住舍衛國祇樹給<a class="t" id="t0076a21"></a>孤獨園。</p>
<p><a class="t-linehead" id="t-linehead0076a21"></a>爾時，世尊告諸比丘：「於此六根不<a class="t" id="t0076a22"></a>調伏、不關閉、不守護、不執持、不修習，於未來<a class="t" id="t0076a23"></a>世必受苦報。</p>
<p><a class="t-linehead" id="t-linehead0076a23"></a>「何等為六根？眼根不調伏、不<a class="t" id="t0076a24"></a>關閉、不守護、不修習、不執持，於未來世必受<a class="t" id="t0076a25"></a>苦報；耳、鼻、舌、身、意根亦復如是。愚癡無聞<a class="t" id="t0076a26"></a>凡夫眼根見色，執受相，執受隨形好，任<a class="t" id="t0076a27"></a>彼眼根趣向，不律儀執受，住世間貪、愛、惡<a class="t" id="t0076a28"></a>不善法，以漏其心，此等不能執持律儀，防<a class="t" id="t0076a29"></a>護眼根。耳、鼻、舌、身、意根，亦復如是。如是<a class="t" id="t0076b01"></a>於六根不調伏、不關閉、不守護、不執持、不修<a class="t" id="t0076b02"></a>習，於未來世必受苦報。</p>
<p><a class="t-linehead" id="t-linehead0076b02"></a>「云何六根善調伏、<a class="t" id="t0076b03"></a>善關閉、善守護、善執持、善修習，於未來世<a class="t" id="t0076b04"></a>必受樂報？多聞聖弟子眼見色，不取色相，<a class="t" id="t0076b05"></a>不取隨形好，任其眼根之所趣向，常住<a class="t" id="t0076b06"></a>律儀，世間貪、愛、惡不善法不漏其心，能<a class="t" id="t0076b07"></a>生律儀，善護眼根。耳、鼻、舌、身、意根，亦復如<a class="t" id="t0076b08"></a>是。如是六根善調伏、善關閉、善守護、善執<a class="t" id="t0076b09"></a>持、善修習，於未來世必受樂報。」</p>
<p><a class="t-linehead" id="t-linehead0076b09"></a>即說偈<a class="t" id="t0076b10"></a>言：</p>
<a class="t" id="t0076b11"></a><blockquote class="gatha">
<p>「於六觸入處，　　住於不律儀，<a class="t" id="t0076b12"></a><br>　是等諸比丘，　　長夜受大苦。<a class="t" id="t0076b13"></a><br>　斯等於律儀，　　常當勤修習，<a class="t" id="t0076b14"></a><br>　正信心不二，　　諸漏不漏心。<a class="t" id="t0076b15"></a><br>　眼見於彼色，　　可意不可意，<a class="t" id="t0076b16"></a><br>　可意不生欲，　　不可不憎惡。<a class="t" id="t0076b17"></a><br>　耳聞彼諸聲，　　亦有念不念，<a class="t" id="t0076b18"></a><br>　於念不樂著，　　不念不起惡。<a class="t" id="t0076b19"></a><br>　鼻根之所嚊，　　若香若臭物，<a class="t" id="t0076b20"></a><br>　等心於香臭，　　無欲亦無違。<a class="t" id="t0076b21"></a><br>　所食於眾味，　　彼亦有美惡，<a class="t" id="t0076b22"></a><br>　美味不起貪，　　惡味亦不擇。<a class="t" id="t0076b23"></a><br>　樂觸以觸身，　　不生於放逸，<a class="t" id="t0076b24"></a><br>　為苦觸所觸，　　不生過惡想。<a class="t" id="t0076b25"></a><br>　平等捨苦樂，　　不滅者令滅，<a class="t" id="t0076b26"></a><br>　心意所觀察，　　彼種彼種相。<a class="t" id="t0076b27"></a><br>　虛偽而分別，　　欲貪轉增廣，<a class="t" id="t0076b28"></a><br>　覺悟彼諸惡，　　安住離欲心。<a class="t" id="t0076b29"></a><br>　善攝此六根，　　六境觸不動，<a class="t" id="t0076c01"></a><br>　摧伏眾魔怨，　　度生死彼岸。」</p>
</blockquote>
<a class="t" id="t0076c02"></a><p><a class="t-linehead" id="t-linehead0076c02"></a>佛說此經已，諸比丘聞佛所說，歡喜奉行。</p>
<a class="t" id="t0076c03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>