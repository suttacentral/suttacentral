<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa211">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 211</span><span class="mirror-right">（二一一） 世間五欲</span></h1>
</div>
<p><a class="t-linehead" id="t-linehead0053a26"></a>如是我聞：</p>
<p>一時，佛住毘舍離耆婆拘<a class="t" id="t0053a27"></a>摩羅藥師菴羅園。</p>
<p><a class="t-linehead" id="t-linehead0053a27"></a>爾時，世尊告諸比丘：「我<a class="t" id="t0053a28"></a>昔未成正覺時，獨一靜處，禪思思惟：『自心<a class="t" id="t0053a29"></a>多向何處觀察？』自心多逐過去五欲功德，<a class="t" id="t0053b01"></a>少逐現在五欲功德，逐未來世轉復微少；<a class="t" id="t0053b02"></a>我觀多逐過去<span class="corr" title="[正&gt;五]">五</span>欲心已，極生方便，精勤<a class="t" id="t0053b03"></a>自護，不復令隨過去五欲功德。</p>
<p><a class="t-linehead" id="t-linehead0053b03"></a>「我以是精<a class="t" id="t0053b04"></a>勤自護故，漸漸近阿耨多羅三藐三菩提。汝<a class="t" id="t0053b05"></a>等諸比丘亦復多逐過去五欲功德，現在、未<a class="t" id="t0053b06"></a>來亦復微少，汝今亦當以心多逐過去五<a class="t" id="t0053b07"></a>欲功德故，增加自護，亦當不久得盡諸漏，<a class="t" id="t0053b08"></a>無漏心解脫、慧解脫，現法自知作證：『我生已<a class="t" id="t0053b09"></a>盡，梵行已立，所作已作，自知不受後有。』</p>
<p><a class="t-linehead" id="t-linehead0053b09"></a>「所<a class="t" id="t0053b10"></a>以者何？眼見色因緣生內受，若苦、若樂、不<a class="t" id="t0053b11"></a>苦不樂。耳、鼻、舌、身、意法因緣生內受，若苦、<a class="t" id="t0053b12"></a>若樂、不苦不樂。是故，比丘！於彼入處當覺<a class="t" id="t0053b13"></a>知，若眼滅，色想則離。耳、鼻、舌、身、意滅，法想則<a class="t" id="t0053b14"></a>離。」</p>
<p><a class="t-linehead" id="t-linehead0053b14"></a>佛說：「當覺六入處。」言已，入室坐禪。時，有<a class="t" id="t0053b15"></a>眾多比丘，世尊去後，作此論議：「世尊為<a class="t" id="t0053b16"></a>我等略說法要，不廣分別，而入室坐禪。世<a class="t" id="t0053b17"></a>尊說言：『當覺六入處，若彼眼滅，色想則離；<a class="t" id="t0053b18"></a>耳、鼻、舌、身、意滅，法想則離。』我等今日於世尊<a class="t" id="t0053b19"></a>略說法中猶故不解，今此眾中，誰有慧力，<a class="t" id="t0053b20"></a>能為我等於世尊略說法中廣為我等演<a class="t" id="t0053b21"></a>說其義？」</p>
<p><a class="t-linehead" id="t-linehead0053b21"></a>復作是念：「唯有尊者阿難，常侍世<a class="t" id="t0053b22"></a>尊，常為大師之所讚歎，聰慧梵行。唯有尊<a class="t" id="t0053b23"></a>者阿難堪能為我等於世尊略說法中演<a class="t" id="t0053b24"></a>說其義，我等今日皆共往詣尊者阿難所，<a class="t" id="t0053b25"></a>問其要義，如阿難所說，悉當奉持。」</p>
<p><a class="t-linehead" id="t-linehead0053b25"></a>爾時，眾<a class="t" id="t0053b26"></a>多比丘往詣尊者阿難所，共相問訊已，於<a class="t" id="t0053b27"></a>一面坐。白尊者阿難言：「尊者！當知世尊為<a class="t" id="t0053b28"></a>我等略說法要，如上所說，具問阿難，當為<a class="t" id="t0053b29"></a>我等廣說其義。」</p>
<p><a class="t-linehead" id="t-linehead0053b29"></a>尊者阿難語諸比丘：「諦聽，<a class="t" id="t0053c01"></a>善思，於世尊略說法中，當為汝等廣說其<a class="t" id="t0053c02"></a>義，世尊略說者，即是滅六入處有餘之說，<a class="t" id="t0053c03"></a>故言：『眼處滅，色想則離；耳、鼻、舌、身、意入處滅，<a class="t" id="t0053c04"></a>法想則離。』世尊略說此法已，入室坐禪，我<a class="t" id="t0053c05"></a>今已為汝等分別說義。」</p>
<p><a class="t-linehead" id="t-linehead0053c05"></a>尊者阿難說此義<a class="t" id="t0053c06"></a>已，諸比丘聞其所說，歡喜奉行。</p>
<a class="t" id="t0053c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>