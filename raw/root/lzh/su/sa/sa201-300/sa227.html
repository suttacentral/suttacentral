<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa227">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 227</span><span class="mirror-right">（二二七） 計</span></h1>
</div>
<p><a class="t-linehead" id="t-linehead0055c13"></a>如是我聞：</p>
<p>一時，佛住舍衛國祇樹給<a class="t" id="t0055c14"></a>孤獨園。</p>
<p><a class="t-linehead" id="t-linehead0055c14"></a>爾時，世尊告諸比丘：「計者是病，計<a class="t" id="t0055c15"></a>者是癰，計者是刺，如來以不計住故，離病、<a class="t" id="t0055c16"></a>離癰、離刺。</p>
<p><a class="t-linehead" id="t-linehead0055c16"></a>「是故，比丘欲求不計住，離病、離<a class="t" id="t0055c17"></a>癰、離刺者，彼比丘莫計眼我、我所，莫計<a class="t" id="t0055c18"></a>眼相屬，莫計色、眼識、眼觸、眼觸因緣生受，<a class="t" id="t0055c19"></a>內覺若苦、若樂、不苦不樂，彼亦莫計是我、我<a class="t" id="t0055c20"></a>所、相在。耳、鼻、舌、身、意亦復如是。</p>
<p><a class="t-linehead" id="t-linehead0055c20"></a>「比丘！如是<a class="t" id="t0055c21"></a>不計者，<span class="corr" title="[眼&gt;則]">則</span>無所取，無所取故無所著，無<a class="t" id="t0055c22"></a>所著故自覺涅槃：『我生已盡，梵行已立，所<a class="t" id="t0055c23"></a>作已作，自知不受後有。』」</p>
<p><a class="t-linehead" id="t-linehead0055c23"></a>佛說此經已，諸<a class="t" id="t0055c24"></a>比丘聞佛所說，歡喜奉行。</p>
<a class="t" id="t0055c25"></a><p><a class="t-linehead" id="t-linehead0055c25"></a>如眼等所說，餘一一事亦如是。</p>
<a class="t" id="t0055c26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>