<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa235">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 235</span><span class="mirror-right">（二三五） 近住</span></h1>
</div>
<p><a class="t-linehead" id="t-linehead0057a16"></a>如是我聞：</p>
<p>一時，佛住舍衛國祇樹給<a class="t" id="t0057a17"></a>孤獨園。</p>
<p><a class="t-linehead" id="t-linehead0057a17"></a>爾時，世尊告諸比丘：「有師、有近住<a class="t" id="t0057a18"></a>弟子，則苦獨住，無師、無近住弟子，則樂獨<a class="t" id="t0057a19"></a>住。</p>
<p><a class="t-linehead" id="t-linehead0057a19"></a>「云何有師、有近住弟子，則苦獨住？緣眼、<a class="t" id="t0057a20"></a>色，生惡不善覺，貪、恚、癡俱，若彼比丘行此<a class="t" id="t0057a21"></a>法者，是名有師，若於此邊住者，是名近<a class="t" id="t0057a22"></a>住弟子。耳、鼻、舌、身、意亦復如是。如是有師、<a class="t" id="t0057a23"></a>有近住弟子，常苦獨住。</p>
<p><a class="t-linehead" id="t-linehead0057a23"></a>「云何無師、無近住<a class="t" id="t0057a24"></a>弟子，常樂獨住？緣眼、色，生惡不善覺，貪、<a class="t" id="t0057a25"></a>恚、癡俱，彼比丘不行，是名無師。不依彼<a class="t" id="t0057a26"></a>住，是名無近住弟子。是名無師、無近住弟子，<a class="t" id="t0057a27"></a>常樂獨住。若彼比丘無師、無近住弟子者，<a class="t" id="t0057a28"></a>我說彼得梵行福。所以者何？無師、無近住弟<a class="t" id="t0057a29"></a>子，比丘於我建立梵行，能正盡苦，究竟苦<a class="t" id="t0057b01"></a>集。」</p>
<p><a class="t-linehead" id="t-linehead0057b01"></a>佛說此經已，諸比丘聞佛所說，歡喜奉<a class="t" id="t0057b02"></a>行。</p>
<a class="t" id="t0057b03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>