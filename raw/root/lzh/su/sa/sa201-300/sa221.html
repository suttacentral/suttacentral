<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa221">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 221</span><span class="mirror-right">（二二一） 取</span></h1>
</div>
<p><a class="t-linehead" id="t-linehead0055a17"></a>如是我聞：</p>
<p>一時，佛住舍衛國祇樹給<a class="t" id="t0055a18"></a>孤獨園。</p>
<p><a class="t-linehead" id="t-linehead0055a18"></a>爾時，世尊告諸比丘：「有趣一切取道<a class="t" id="t0055a19"></a>跡。云何為趣一切取道跡？緣眼、色，生眼識，<a class="t" id="t0055a20"></a>三事和合觸，觸緣受，受緣愛，愛緣取，取所<a class="t" id="t0055a21"></a>取故。耳、鼻、舌、身、意亦復如是。取所取故，是<a class="t" id="t0055a22"></a>名趣一切取道跡。</p>
<p><a class="t-linehead" id="t-linehead0055a22"></a>「云何斷一切取道跡？緣<a class="t" id="t0055a23"></a>眼、色，生眼識，三事和合觸，觸滅則受滅，受<a class="t" id="t0055a24"></a>滅則愛滅，愛滅則取滅；如是知耳、鼻、舌、身、<a class="t" id="t0055a25"></a>意亦復如是。」</p>
<p><a class="t-linehead" id="t-linehead0055a25"></a>佛說此經已，諸比丘聞佛所<a class="t" id="t0055a26"></a>說，歡喜奉行。</p>
<a class="t" id="t0055a27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>