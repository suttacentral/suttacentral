<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa260">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 260</span><span class="mirror-right">（二六〇） 滅</span></h1>
</div>
<p><a class="t-linehead" id="t-linehead0065c12"></a>如是我聞：</p>
<p>一時，佛住舍衛國祇樹給<a class="t" id="t0065c13"></a>孤獨園。</p>
<p><a class="t-linehead" id="t-linehead0065c13"></a>爾時，尊者舍利弗詣尊者阿難所，共<a class="t" id="t0065c14"></a>相問訊已，却坐一面。</p>
<p><a class="t-linehead" id="t-linehead0065c14"></a>時，尊者舍利弗問尊<a class="t" id="t0065c15"></a>者阿難言：「欲有所問，仁者寧有閑暇見答<a class="t" id="t0065c16"></a>以不？」</p>
<p><a class="t-linehead" id="t-linehead0065c16"></a>阿難言：「仁者且問，知者當答。」</p>
<p>舍利弗<a class="t" id="t0065c17"></a>言：「阿難！所謂滅者。云何為滅？誰有此滅？」</p>
<a class="t" id="t0065c18"></a><p><a class="t-linehead" id="t-linehead0065c18"></a>阿難言：「舍利弗！五受陰是本行所作、本所<a class="t" id="t0065c19"></a>思願，是無常、滅法，彼法滅故，是名為滅。<a class="t" id="t0065c20"></a>云何為五？所謂色受陰是本行所作、本所思<a class="t" id="t0065c21"></a>願，是無常、滅法，彼法滅故，是名為滅。如是<a class="t" id="t0065c22"></a>受、想、行、識，是本行所作、本所思願，是無常、滅<a class="t" id="t0065c23"></a>法，彼法滅故，是名為滅。」</p>
<p><a class="t-linehead" id="t-linehead0065c23"></a>舍利弗言：「如是，如<a class="t" id="t0065c24"></a>是。阿難！如汝所說，此五受陰是本行所<a class="t" id="t0065c25"></a>作、本所思願，是無常、滅法，彼法滅故，是名<a class="t" id="t0065c26"></a>為滅。云何為五？所謂色受陰是本行所作、<a class="t" id="t0065c27"></a>本所思願，是無常、滅法，彼法滅故，是名為<a class="t" id="t0065c28"></a>滅。如是受、想、行、識，是本行所作、本所思願，<a class="t" id="t0065c29"></a>是無常、滅法，彼法滅故，是名為滅。阿難！此<a class="t" id="t0066a01"></a>五受陰，若非本行所作、本所思願者。云何可<a class="t" id="t0066a02"></a>滅？阿難！以五受陰是本行所作、本所思願，<a class="t" id="t0066a03"></a>是無常、滅法，彼法滅故，是名為滅。」</p>
<p><a class="t-linehead" id="t-linehead0066a03"></a>時，二正<a class="t" id="t0066a04"></a>士各聞所說，歡喜而去。</p>
<a class="t" id="t0066a05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>