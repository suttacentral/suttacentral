<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa214">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 214</span><span class="mirror-right">（二一四） 二法</span></h1>
</div>
<p><a class="t-linehead" id="t-linehead0054a22"></a>如是我聞：</p>
<p>一時，佛住舍衛國祇樹給<a class="t" id="t0054a23"></a>孤獨園。</p>
<p><a class="t-linehead" id="t-linehead0054a23"></a>爾時，世尊告諸比丘：「有二因緣生<a class="t" id="t0054a24"></a>識。何等為二？謂眼色、耳聲、鼻香、舌味、身觸、意<a class="t" id="t0054a25"></a>法……」如是廣說，乃至「非其境界故。所以者何？<a class="t" id="t0054a26"></a>眼、色因緣生眼識，彼無常、有為、心緣生，色若<a class="t" id="t0054a27"></a>眼、識，無常、有為、心緣生，此三法和合觸，觸已<a class="t" id="t0054a28"></a>受，受已思，思已想，此等諸法無常、有為、心<a class="t" id="t0054a29"></a>緣生，所謂觸、想、思。耳、鼻、舌、身、意亦復如是。」</p>
<a class="t" id="t0054b01"></a><p><a class="t-linehead" id="t-linehead0054b01"></a>佛說此經已，諸比丘聞佛所說，歡喜奉行。</p>
<a class="t" id="t0054b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>