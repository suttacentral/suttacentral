<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa237">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 237</span><span class="mirror-right">（二三七） 毗舍離</span></h1>
</div>
<p><a class="t-linehead" id="t-linehead0057b28"></a>如是我聞：</p>
<p>一時，佛住毘舍離獼猴池<a class="t" id="t0057b29"></a>側重閣講堂。</p>
<p><a class="t-linehead" id="t-linehead0057b29"></a>時，有長者名郁瞿婁，往詣<a class="t" id="t0057c01"></a>佛所，稽首佛足，退坐一面，白佛言：「世尊！何<a class="t" id="t0057c02"></a>故有一比丘見法般涅槃？何故比丘不得<a class="t" id="t0057c03"></a>見法般涅槃？」</p>
<p><a class="t-linehead" id="t-linehead0057c03"></a>佛告長者：「若有比丘眼識於<a class="t" id="t0057c04"></a>色，愛念染著，以愛念染著故，常依於識；為<a class="t" id="t0057c05"></a>彼縛故，若彼取故，不得見法般涅槃。耳、鼻、<a class="t" id="t0057c06"></a>舌、身、意識法亦復如是。</p>
<p><a class="t-linehead" id="t-linehead0057c06"></a>「若比丘眼識於色，<a class="t" id="t0057c07"></a>不愛樂染著，不愛樂染著者，不依於識，不<a class="t" id="t0057c08"></a>觸、不著、不取故，此諸比丘得見法般涅槃。耳、<a class="t" id="t0057c09"></a>鼻、舌、身、意識法亦復如是。</p>
<p><a class="t-linehead" id="t-linehead0057c09"></a>「是故，長者！有比<a class="t" id="t0057c10"></a>丘得見法般涅槃者，有不得見法般涅<a class="t" id="t0057c11"></a>槃者。」</p>
<a class="t" id="t0057c12"></a><p><a class="t-linehead" id="t-linehead0057c12"></a>如長者所問經，如是阿難所問經及佛自<a class="t" id="t0057c13"></a>為諸比丘所說經，亦如上說。</p>
<a class="t" id="t0057c14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>