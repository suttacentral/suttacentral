<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa201">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 201</span><span class="mirror-right">（二〇一） 比丘盡一切結</span></h1>
</div>
<p><a class="t-linehead" id="t-linehead0051c11"></a>如是我聞：</p>
<p>一時，佛住舍衛國祇樹給<a class="t" id="t0051c12"></a>孤獨園。</p>
<p><a class="t-linehead" id="t-linehead0051c12"></a>時，有異比丘來詣佛所，稽首佛足，<a class="t" id="t0051c13"></a>退住一面，白佛言：「世尊！云何知、云何見，次<a class="t" id="t0051c14"></a>第疾得漏盡？」</p>
<p><a class="t-linehead" id="t-linehead0051c14"></a>爾時，世尊告彼比丘：「當正觀<a class="t" id="t0051c15"></a>無常。何等法無常？謂眼無常，若色、眼識、眼觸、<a class="t" id="t0051c16"></a>眼觸因緣生受，若苦、若樂、不苦不樂，當觀<a class="t" id="t0051c17"></a>無常。耳、鼻、舌、身、意當觀無常。若法、意識、意<a class="t" id="t0051c18"></a>觸、意觸因緣生受，若苦、若樂、不苦不樂，彼<a class="t" id="t0051c19"></a>亦無常。比丘！如是知、如是見，次第盡有漏。」</p>
<a class="t" id="t0051c20"></a><p><a class="t-linehead" id="t-linehead0051c20"></a>時，彼比丘聞佛所說，歡喜作禮而去。</p>
<a class="t" id="t0051c21"></a><p><a class="t-linehead" id="t-linehead0051c21"></a>如是，比丘所說經。若差別者：「云何知、云何見，<a class="t" id="t0051c22"></a>次第盡一切結，斷一切縛、斷一切使、斷<a class="t" id="t0051c23"></a>一切上煩惱、斷一切結、斷諸流、斷諸軛、<a class="t" id="t0051c24"></a>斷諸取、斷諸觸、斷諸蓋、斷諸纏、斷諸垢、<a class="t" id="t0051c25"></a>斷諸愛、斷諸意、斷邪見生正見、斷無明<a class="t" id="t0051c26"></a>生明。比丘！如是觀眼無常，乃至如是知、<a class="t" id="t0051c27"></a>如是見，次第無明斷，明生。」</p>
<p><a class="t-linehead" id="t-linehead0051c27"></a>時，彼比丘聞佛<a class="t" id="t0051c28"></a>所說歡喜，歡喜已，作禮而去。</p>
<a class="t" id="t0051c29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>