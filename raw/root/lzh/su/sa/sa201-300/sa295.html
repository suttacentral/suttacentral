<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa295">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 295</span><span class="mirror-right">（二九五） 非汝所有</span></h1>
</div>
<p><a class="t-linehead" id="t-linehead0084a23"></a>如是我聞：</p>
<p>一時，佛住王舍城迦蘭陀<a class="t" id="t0084a24"></a>竹園。</p>
<p><a class="t-linehead" id="t-linehead0084a24"></a>爾時，世尊告諸比丘：「此身非汝所有，<a class="t" id="t0084a25"></a>亦非餘人所有。謂六觸入處，本修行願，受<a class="t" id="t0084a26"></a>得此身。云何為六？眼觸入處，耳、鼻、舌、身、意觸<a class="t" id="t0084a27"></a>入處。彼多聞聖弟子於諸緣起善正思惟觀<a class="t" id="t0084a28"></a>察：『有此六識身、六觸身、六受身、六想身、六<a class="t" id="t0084a29"></a>思身。所謂此有故，有當來生、老、病、死、憂、悲、惱、<a class="t" id="t0084b01"></a>苦，如是如是純大苦聚集，是名有因有緣<a class="t" id="t0084b02"></a>世間集。謂此無故，六識身無，六觸身、六受身、<a class="t" id="t0084b03"></a>六想身、六思身無，謂此無故，無有當來生、老、<a class="t" id="t0084b04"></a>病、死、憂、悲、惱、苦，如是如是純大苦聚滅。』若多<a class="t" id="t0084b05"></a>聞聖弟子於世間集、世間滅如實正知，善<a class="t" id="t0084b06"></a>見、善覺、善入，是名聖弟子招此善法、得<a class="t" id="t0084b07"></a>此善法、知此善法、入此善法，覺知、覺見世<a class="t" id="t0084b08"></a>間生滅，成就賢聖出離、實寂、正盡苦，究竟<a class="t" id="t0084b09"></a>苦邊。所以者何？謂多聞聖弟子世間集滅如<a class="t" id="t0084b10"></a>實知，善見、善覺、善入故。」</p>
<p><a class="t-linehead" id="t-linehead0084b10"></a>佛說此經已，諸比<a class="t" id="t0084b11"></a>丘聞佛所說，歡喜奉行。</p>
<a class="t" id="t0084b12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>