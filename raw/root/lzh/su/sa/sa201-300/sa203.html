<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa203">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 203</span><span class="mirror-right">（二〇三） 能斷一切法</span></h1>
</div>
<p><a class="t-linehead" id="t-linehead0052a10"></a>如是我聞：</p>
<p>一時，佛住毘舍離耆婆拘摩<a class="t" id="t0052a11"></a>羅藥師菴羅園。</p>
<p><a class="t-linehead" id="t-linehead0052a11"></a>爾時，世尊告諸比丘：「若有比<a class="t" id="t0052a12"></a>丘能斷一法者，則得正智，能自記說：『我生<a class="t" id="t0052a13"></a>已盡，梵行已立，所作已作，自知不受後有。』」</p>
<a class="t" id="t0052a14"></a><p><a class="t-linehead" id="t-linehead0052a14"></a>諸比丘白佛言：「世尊是法根、法眼、法依。」唯願<a class="t" id="t0052a15"></a>演說，諸比丘聞已，當受奉行。</p>
<p><a class="t-linehead" id="t-linehead0052a15"></a>佛告諸比丘：<a class="t" id="t0052a16"></a>「諦聽，善思，當為汝說。諸比丘！云何一法斷<a class="t" id="t0052a17"></a>故，乃至不受後有？所謂無明，離欲明生，得<a class="t" id="t0052a18"></a>正智，能自記說：『我生已盡，梵行已立，所作已<a class="t" id="t0052a19"></a>作，自知不受後有。』」</p>
<p><a class="t-linehead" id="t-linehead0052a19"></a>時，有異比丘從坐起，<a class="t" id="t0052a20"></a>整衣服，偏袒右肩，為佛作禮，右膝著地，<a class="t" id="t0052a21"></a>合掌白佛言：「世尊！云何知、云何見無明，離欲<a class="t" id="t0052a22"></a>明生？」</p>
<p><a class="t-linehead" id="t-linehead0052a22"></a>佛告比丘：「當正觀察眼無常，若色、眼<a class="t" id="t0052a23"></a>識、眼觸、眼觸因緣生受，若苦、若樂、不苦不樂，<a class="t" id="t0052a24"></a>彼亦正觀無常。耳、鼻、舌、身、意亦復如是。比<a class="t" id="t0052a25"></a>丘！如是知、如是見無明，離欲明生。」</p>
<p><a class="t-linehead" id="t-linehead0052a25"></a>佛說此<a class="t" id="t0052a26"></a>經已，諸比丘聞佛所說，歡喜奉行。</p>
<a class="t" id="t0052a27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>