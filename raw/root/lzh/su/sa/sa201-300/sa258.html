<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa258">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 258</span><span class="mirror-right">（二五八） 無明</span></h1>
</div>
<p><a class="t-linehead" id="t-linehead0065a13"></a>如是我聞：</p>
<p>一時，佛住王舍城迦蘭陀<a class="t" id="t0065a14"></a>竹園。爾時，尊者舍利弗、尊者摩訶拘絺羅<a class="t" id="t0065a15"></a>在耆闍崛山。</p>
<p><a class="t-linehead" id="t-linehead0065a15"></a>時，摩訶拘絺羅晡時從禪起，<a class="t" id="t0065a16"></a>詣舍利弗所，共相問訊，相娛悅已，却坐一<a class="t" id="t0065a17"></a>面。</p>
<p><a class="t-linehead" id="t-linehead0065a17"></a>時，摩訶拘絺羅語舍利弗：「欲有所問，仁<a class="t" id="t0065a18"></a>者寧有閑暇見答以不？」</p>
<p><a class="t-linehead" id="t-linehead0065a18"></a>舍利弗言：「仁者且<a class="t" id="t0065a19"></a>問，知者當答。」</p>
<p><a class="t-linehead" id="t-linehead0065a19"></a>時，摩訶拘絺羅語舍利弗言：<a class="t" id="t0065a20"></a>「所謂無明，無明者為何謂耶？誰有此無明？」</p>
<a class="t" id="t0065a21"></a><p><a class="t-linehead" id="t-linehead0065a21"></a>舍利弗言：「不知，是無明。」</p>
<p><a class="t-linehead" id="t-linehead0065a21"></a>「不知何等？」</p>
<p>「謂色不<a class="t" id="t0065a22"></a>如實知，色集、色滅、色味、色患、色離不如實知。<a class="t" id="t0065a23"></a>受、想、行、識，識集、識滅、識味、識患、識離不如實<a class="t" id="t0065a24"></a>知。摩訶拘絺羅！於此五受陰不如實知、不<a class="t" id="t0065a25"></a>如實見、不無間等、若闇、若愚，是名無明，<a class="t" id="t0065a26"></a>成就此法者，名有無明。」又問：「明者。云何為<a class="t" id="t0065a27"></a>明？誰有此明？」</p>
<p><a class="t-linehead" id="t-linehead0065a27"></a>舍利弗言：「知者是明。」</p>
<p>「為何所<a class="t" id="t0065a28"></a>知？」</p>
<p><a class="t-linehead" id="t-linehead0065a28"></a>舍利弗言：「色如實知，色集、色滅、色味、色患、<a class="t" id="t0065a29"></a>色離如實知。如是受、想、行、識如實知，識<a class="t" id="t0065b01"></a>集、識滅、識味、識患、識離如實知。摩訶拘絺羅！<a class="t" id="t0065b02"></a>於此五受陰如實知、如實見、明、覺、慧、無間<a class="t" id="t0065b03"></a>等，是名為明，成就此者，名為有明。」</p>
<p><a class="t-linehead" id="t-linehead0065b03"></a>時，二<a class="t" id="t0065b04"></a>正士各聞所說，歡喜而去。</p>
<a class="t" id="t0065b05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>