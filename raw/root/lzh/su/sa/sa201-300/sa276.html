<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa276">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 276</span><span class="mirror-right">（二七六） 難陀說法</span></h1>
</div>
<p><a class="t-linehead" id="t-linehead0073c09"></a>如是我聞：</p>
<p>一時，佛住舍衛國祇樹給<a class="t" id="t0073c10"></a>孤獨園。</p>
<p><a class="t-linehead" id="t-linehead0073c10"></a>爾時，有如是像類大聲聞尼眾住<a class="t" id="t0073c11"></a>舍衛國王園中。比丘尼眾其名曰：純陀比丘<a class="t" id="t0073c12"></a>尼、民陀比丘尼、摩羅婆比丘尼、波羅遮羅比<a class="t" id="t0073c13"></a>丘尼、阿羅毘迦比丘尼、差摩比丘尼、難摩<a class="t" id="t0073c14"></a>比丘尼、<span class="corr" title="[告難&gt;吉離]">吉離</span>舍瞿曇彌比丘尼、優鉢羅色比<a class="t" id="t0073c15"></a>丘尼、摩訶波闍波提比丘尼，此等及餘比<a class="t" id="t0073c16"></a>丘尼住王園中。</p>
<p><a class="t-linehead" id="t-linehead0073c16"></a>爾時，摩訶波闍波提比丘尼<a class="t" id="t0073c17"></a>與五百比丘尼前後圍遶，來詣佛所，稽首<a class="t" id="t0073c18"></a>禮足，退坐一面。爾時，世尊為摩訶波闍波<a class="t" id="t0073c19"></a>提比丘尼說法，示、教、照、喜；種種說法，示、教、照、<a class="t" id="t0073c20"></a>喜已，發遣令還。言：「比丘尼！應時宜去。」</p>
<p><a class="t-linehead" id="t-linehead0073c20"></a>摩訶<a class="t" id="t0073c21"></a>波闍波提比丘尼聞佛所說，歡喜隨喜，作<a class="t" id="t0073c22"></a>禮而去。</p>
<a class="t" id="t0073c23"></a><p><a class="t-linehead" id="t-linehead0073c23"></a>爾時，世尊知摩訶波闍波提比丘尼去已，<a class="t" id="t0073c24"></a>告諸比丘：「我年已老邁，不復堪能為諸<a class="t" id="t0073c25"></a>比丘尼說法，汝等諸比丘僧，今日諸宿德上<a class="t" id="t0073c26"></a>座，當教授諸比丘尼。」</p>
<p><a class="t-linehead" id="t-linehead0073c26"></a>時，諸比丘受世尊<a class="t" id="t0073c27"></a>教，次第教授比丘尼，次至難陀。爾時，難<a class="t" id="t0073c28"></a>陀次第應至而不欲教授。</p>
<p><a class="t-linehead" id="t-linehead0073c28"></a>爾時，摩訶波闍波<a class="t" id="t0073c29"></a>提比丘尼與五百比丘尼前後圍遶，詣世<a class="t" id="t0074a01"></a>尊所，稽首禮足，乃至聞法，歡喜隨喜，作禮<a class="t" id="t0074a02"></a>而去。</p>
<p><a class="t-linehead" id="t-linehead0074a02"></a>爾時，世尊知摩訶波闍波提比丘尼<a class="t" id="t0074a03"></a>去已，問尊者阿難：「誰應次至教授諸比丘<a class="t" id="t0074a04"></a>尼？」</p>
<p><a class="t-linehead" id="t-linehead0074a04"></a>尊者阿難白佛言：「世尊！諸上座次第教<a class="t" id="t0074a05"></a>授比丘尼，次至難陀，而難陀不欲教授。」</p>
<p><a class="t-linehead" id="t-linehead0074a05"></a>爾<a class="t" id="t0074a06"></a>時，世尊告難陀言：「汝當教授諸比丘尼，<a class="t" id="t0074a07"></a>為諸比丘尼說法。所以者何？我自教授比<a class="t" id="t0074a08"></a>丘尼，汝亦應爾；我為比丘尼說法，汝亦應<a class="t" id="t0074a09"></a>爾。」</p>
<p><a class="t-linehead" id="t-linehead0074a09"></a>爾時，難陀默然受教。</p>
<p>時，難陀夜過晨朝，<a class="t" id="t0074a10"></a>著衣持鉢，入舍衛城乞食。食已，還精舍，<a class="t" id="t0074a11"></a>舉衣鉢，洗足已，入室坐禪。從禪覺，著<a class="t" id="t0074a12"></a>僧伽梨將一比丘往詣王園，諸比丘尼<a class="t" id="t0074a13"></a>遙見尊者難陀來，疾敷床座，請令就坐，<a class="t" id="t0074a14"></a>尊者難陀坐已，諸比丘尼稽首敬禮，退坐一<a class="t" id="t0074a15"></a>面。尊者難陀語諸比丘尼：「諸姊妹！汝等當<a class="t" id="t0074a16"></a>問我，今當為汝等說法。汝等解者，當說<a class="t" id="t0074a17"></a>言解；若不解者，當說不解。於我所說義，<a class="t" id="t0074a18"></a>若當解者，當善受持；若不解者，汝當更<a class="t" id="t0074a19"></a>問，當為汝說。」</p>
<p><a class="t-linehead" id="t-linehead0074a19"></a>諸比丘尼白尊者難陀言：「我<a class="t" id="t0074a20"></a>等今日聞尊者教，令我等問，告我等言：<a class="t" id="t0074a21"></a>『汝等若未解者，今悉當問；已解者當言解，<a class="t" id="t0074a22"></a>未解者當言不解。於我所說義，已解者當<a class="t" id="t0074a23"></a>奉持，未解者當復更問。』我等聞此，心大歡<a class="t" id="t0074a24"></a>喜，未解義者，今日當問。」</p>
<p><a class="t-linehead" id="t-linehead0074a24"></a>爾時，尊者難陀告<a class="t" id="t0074a25"></a>諸比丘尼：「云何？姊妹！於眼內入處觀察，是<a class="t" id="t0074a26"></a>我、異我、相在不？」</p>
<p><a class="t-linehead" id="t-linehead0074a26"></a>答言：「不也，尊者難陀！」</p>
<p>「耳、鼻、舌、<a class="t" id="t0074a27"></a>身、意內入處觀察，是我、異我、相在不？」</p>
<p><a class="t-linehead" id="t-linehead0074a27"></a>答言：「不<a class="t" id="t0074a28"></a>也，尊者難陀！所以者何？尊者難陀！我等已曾<a class="t" id="t0074a29"></a>於此法如實知見，於六內入處觀察無我，<a class="t" id="t0074b01"></a>我等已曾作如是意解：『六內入處無我。』」</p>
<p><a class="t-linehead" id="t-linehead0074b01"></a>尊<a class="t" id="t0074b02"></a>者難陀告諸比丘尼：「善哉！善哉！姊妹！應如<a class="t" id="t0074b03"></a>是解：『六內入處觀察無我。』諸比丘尼！色<a class="t" id="t0074b04"></a>外入處是我、異我、相在不？」</p>
<p><a class="t-linehead" id="t-linehead0074b04"></a>答言：「不也，尊者<a class="t" id="t0074b05"></a>難陀！」</p>
<p><a class="t-linehead" id="t-linehead0074b05"></a>「聲、香、味、觸、法外入處，是我、異我、相在不？」</p>
<a class="t" id="t0074b06"></a><p><a class="t-linehead" id="t-linehead0074b06"></a>答言：「不也，尊者難陀！所以者何？尊者難陀！<a class="t" id="t0074b07"></a>我已曾於六外入處如實觀察無我，我常<a class="t" id="t0074b08"></a>作此意解，六外入處如實無我。」</p>
<p><a class="t-linehead" id="t-linehead0074b08"></a>尊者難陀<a class="t" id="t0074b09"></a>讚諸比丘尼：「善哉！善哉！汝於此義應如是<a class="t" id="t0074b10"></a>觀：『六外入處無我。』若緣眼、色，生眼識，彼眼<a class="t" id="t0074b11"></a>識是我、異我、相在不？」</p>
<p><a class="t-linehead" id="t-linehead0074b11"></a>答言：「不也，尊者難<a class="t" id="t0074b12"></a>陀！」</p>
<p><a class="t-linehead" id="t-linehead0074b12"></a>「耳、鼻、舌、身、意法緣生意識，彼意識是我、異<a class="t" id="t0074b13"></a>我、相在不？」</p>
<p><a class="t-linehead" id="t-linehead0074b13"></a>答言：「不也，尊者難陀！所以者<a class="t" id="t0074b14"></a>何？我已曾於此六識身如實觀察無我，我<a class="t" id="t0074b15"></a>亦常作是意解，六識身如實無我。」</p>
<a class="t" id="t0074b16"></a><p><a class="t-linehead" id="t-linehead0074b16"></a>尊者難陀告諸比丘尼：「善哉！善哉！姊妹！汝<a class="t" id="t0074b17"></a>於此義應如是觀察：『六識身如實無我。』緣<a class="t" id="t0074b18"></a>眼、色，生眼識，三事和合生觸，彼觸是我、異<a class="t" id="t0074b19"></a>我、相在不？」</p>
<p><a class="t-linehead" id="t-linehead0074b19"></a>答言：「不也，尊者難陀！」</p>
<p>「耳、鼻、舌、身、<a class="t" id="t0074b20"></a>意法緣生意識，三事和合生觸，彼觸是我、異<a class="t" id="t0074b21"></a>我、相在不？」</p>
<p><a class="t-linehead" id="t-linehead0074b21"></a>答言：「不也，尊者難陀！所以者何？<a class="t" id="t0074b22"></a>我已曾於此六觸觀察如實無我，我亦常<a class="t" id="t0074b23"></a>如是意解，六觸如實無我。」</p>
<p><a class="t-linehead" id="t-linehead0074b23"></a>尊者難陀告諸比<a class="t" id="t0074b24"></a>丘尼：「善哉！善哉！當如實觀察：『於六觸身如<a class="t" id="t0074b25"></a>實無我。』緣眼、色，生眼觸，三事和合觸，觸緣<a class="t" id="t0074b26"></a>受，彼觸緣受是我、異我、相在不？」</p>
<p><a class="t-linehead" id="t-linehead0074b26"></a>答言：「不<a class="t" id="t0074b27"></a>也，尊者難陀！」</p>
<p><a class="t-linehead" id="t-linehead0074b27"></a>「耳、鼻、舌、身、意法緣生意識，三事<a class="t" id="t0074b28"></a>和合觸，觸緣受，彼受是我、異我、相在不？」</p>
<p><a class="t-linehead" id="t-linehead0074b28"></a>答<a class="t" id="t0074b29"></a>言：「不也，尊者難陀！所以者何？我等曾於此<a class="t" id="t0074c01"></a>六受身如實觀察無我，我亦常作此意解，<a class="t" id="t0074c02"></a>六受身如實無我。」</p>
<p><a class="t-linehead" id="t-linehead0074c02"></a>尊者難陀告諸比丘尼：「善<a class="t" id="t0074c03"></a>哉！善哉！汝於此義應如是觀察：『此六受<a class="t" id="t0074c04"></a>身如實無我。』緣眼、色，生眼識，三事和合生<a class="t" id="t0074c05"></a>觸，觸緣想，彼想是我、異我、相在不？」</p>
<p><a class="t-linehead" id="t-linehead0074c05"></a>答言：「不<a class="t" id="t0074c06"></a>也，尊者難陀！」</p>
<p><a class="t-linehead" id="t-linehead0074c06"></a>「耳、鼻、舌、身、意法緣生意識，三<a class="t" id="t0074c07"></a>事和合生觸，觸緣想，彼想是我、異我、相在<a class="t" id="t0074c08"></a>不？」</p>
<p><a class="t-linehead" id="t-linehead0074c08"></a>答言：「不也，尊者難陀！所以者何？我曾於<a class="t" id="t0074c09"></a>此六想身如實觀察無我，我亦常作此意<a class="t" id="t0074c10"></a>解，六想身如實無我。」</p>
<p><a class="t-linehead" id="t-linehead0074c10"></a>尊者難陀告諸比丘尼：<a class="t" id="t0074c11"></a>「善哉！善哉！比丘尼！汝於此義應如是觀察：<a class="t" id="t0074c12"></a>『此六想身如實無我。』緣眼、色，生眼識，三事<a class="t" id="t0074c13"></a>和合觸，觸緣思，彼思是我、異我、相在不？」</p>
<p><a class="t-linehead" id="t-linehead0074c13"></a>答<a class="t" id="t0074c14"></a>言：「不也，尊者難陀！」</p>
<p><a class="t-linehead" id="t-linehead0074c14"></a>「耳、鼻、舌、身、意法緣生意<a class="t" id="t0074c15"></a>識，三事和合觸，觸緣思，彼思是我、異我、相在<a class="t" id="t0074c16"></a>不？」</p>
<p><a class="t-linehead" id="t-linehead0074c16"></a>答言：「不也，尊者難陀！所以者何？我曾於<a class="t" id="t0074c17"></a>此六思身如實觀察無我，我常作此意解：<a class="t" id="t0074c18"></a>『此六思身如實無我。』」</p>
<p><a class="t-linehead" id="t-linehead0074c18"></a>尊者難陀告諸比丘<a class="t" id="t0074c19"></a>尼：「善哉！善哉！比丘尼！汝於此義應如是<a class="t" id="t0074c20"></a>觀察：『此六思身如實無我。』緣眼、色，生眼<a class="t" id="t0074c21"></a>識，三事和合觸，觸緣愛，彼愛是我、異我、相在<a class="t" id="t0074c22"></a>不？」</p>
<p><a class="t-linehead" id="t-linehead0074c22"></a>答言：「不也，尊者難陀！」</p>
<p>「耳、鼻、舌、身、意法<a class="t" id="t0074c23"></a>緣生意識，三事和合觸，觸緣愛，彼愛是我、<a class="t" id="t0074c24"></a>異我、相在不？」</p>
<p><a class="t-linehead" id="t-linehead0074c24"></a>答言：「不也，尊者難陀！所以者<a class="t" id="t0074c25"></a>何？我曾於此六愛身如實觀察無我，我常<a class="t" id="t0074c26"></a>作此意解：『此六愛身如實無我。』」</p>
<p><a class="t-linehead" id="t-linehead0074c26"></a>尊者難陀<a class="t" id="t0074c27"></a>告諸比丘尼：「汝於此義應如是觀察：『此<a class="t" id="t0074c28"></a>六愛身如實無我。』姊妹！譬因膏油、因炷，燈<a class="t" id="t0074c29"></a>明得然；彼油無常，炷亦無常，火亦無常，器<a class="t" id="t0075a01"></a>亦無常。若有作是言：『無油、無炷、無火、無器，<a class="t" id="t0075a02"></a>而所依起燈光，常、恒、住、不變易。』作是說者，<a class="t" id="t0075a03"></a>為等說不？」</p>
<p><a class="t-linehead" id="t-linehead0075a03"></a>答言：「不也，尊者難陀！所以者<a class="t" id="t0075a04"></a>何？緣油、炷、器然燈，彼油、炷、器悉無常；若無<a class="t" id="t0075a05"></a>油、無炷、無器，所依燈光亦復隨滅、息、沒、清涼、<a class="t" id="t0075a06"></a>真實。」</p>
<p><a class="t-linehead" id="t-linehead0075a06"></a>「如是，姊妹！此六內入處無常。若有說<a class="t" id="t0075a07"></a>言：『此六內入處因緣生喜樂，常、恒、住、不變易、<a class="t" id="t0075a08"></a>安隱。』是為等說不？」</p>
<p><a class="t-linehead" id="t-linehead0075a08"></a>答言：「不也，尊者難陀！<a class="t" id="t0075a09"></a>所以者何？我等曾如實觀察，彼彼法緣生彼<a class="t" id="t0075a10"></a>彼法；彼彼緣法滅，彼彼生法亦復隨滅、息、<a class="t" id="t0075a11"></a>沒、清涼、真實。」</p>
<p><a class="t-linehead" id="t-linehead0075a11"></a>尊者難陀告諸比丘尼：「善哉！善<a class="t" id="t0075a12"></a>哉！比丘尼！汝於此義應如是觀察：『彼彼<a class="t" id="t0075a13"></a>法緣生彼彼法，彼彼法緣滅，彼彼生法<a class="t" id="t0075a14"></a>亦復隨滅、息、沒、寂靜、清涼、真實。』諸姊妹！譬<a class="t" id="t0075a15"></a>如大樹根、莖、枝、葉，根亦無常，莖、枝、葉皆悉<a class="t" id="t0075a16"></a>無常。若有說言：『無彼樹根、莖、枝、葉，唯有<a class="t" id="t0075a17"></a>其影常、恒、住、不變易、安隱者，為等說不？』」</p>
<p><a class="t-linehead" id="t-linehead0075a17"></a>答<a class="t" id="t0075a18"></a>言：「不也，尊者難陀！所以者何？如彼大樹<a class="t" id="t0075a19"></a>根、莖、枝、葉，彼根亦無常，莖、枝、葉亦復無常，<a class="t" id="t0075a20"></a>無根、無莖、無枝、無葉，所依樹影，一切悉無。」</p>
<p><a class="t-linehead" id="t-linehead0075a20"></a>「諸<a class="t" id="t0075a21"></a>姊妹！若緣外六入處無常，若言外六入處<a class="t" id="t0075a22"></a>因緣生喜樂，恒、住、不變易、安隱者，此為等<a class="t" id="t0075a23"></a>說不？」</p>
<p><a class="t-linehead" id="t-linehead0075a23"></a>答言：「不也，尊者難陀！所以者何？我曾<a class="t" id="t0075a24"></a>於此義如實觀察，彼彼法緣生彼彼法，彼<a class="t" id="t0075a25"></a>彼法緣滅；彼彼生法亦復隨滅、息、沒、寂靜、<a class="t" id="t0075a26"></a>清涼、真實。」</p>
<p><a class="t-linehead" id="t-linehead0075a26"></a>尊者難陀告諸比丘尼：「善哉！善<a class="t" id="t0075a27"></a>哉！姊妹！汝於此義當如實觀察：『彼彼法<a class="t" id="t0075a28"></a>緣生彼彼法，彼彼法緣滅，彼彼生法亦<a class="t" id="t0075a29"></a>復隨滅、息、沒、寂滅、清涼、真實。』諸姊妹！聽我<a class="t" id="t0075b01"></a>說譬，夫智者因譬得解。譬如善屠牛師、屠<a class="t" id="t0075b02"></a>牛弟子手執利刀，解剝其牛，乘間而剝，不<a class="t" id="t0075b03"></a>傷內肉、不傷外皮，解其枝節筋骨，然後<a class="t" id="t0075b04"></a>還以皮覆其上。若有人言：『此牛皮肉全而<a class="t" id="t0075b05"></a>不離。』為等說不？」</p>
<p><a class="t-linehead" id="t-linehead0075b05"></a>答言：「不也，尊者難陀！所<a class="t" id="t0075b06"></a>以者何？彼善屠牛師、屠牛弟子手執利刀，乘<a class="t" id="t0075b07"></a>間而剝，不傷皮肉，枝節筋骨悉皆斷截，<a class="t" id="t0075b08"></a>還以皮覆上，皮肉已離，非不離也。」</p>
<p><a class="t-linehead" id="t-linehead0075b08"></a>「姊妹！<a class="t" id="t0075b09"></a>我說所譬，今當說義。牛者譬人身麁色……」如<a class="t" id="t0075b10"></a>篋毒蛇經廣說。</p>
<p><a class="t-linehead" id="t-linehead0075b10"></a>「肉者謂內六入處，外皮者謂<a class="t" id="t0075b11"></a>外六入處，屠牛者謂學見跡，皮肉中間筋骨<a class="t" id="t0075b12"></a>者謂貪喜俱，利刀者謂利智慧。多聞聖弟子<a class="t" id="t0075b13"></a>以智慧利刀斷截一切結、縛、使、煩惱、上煩惱、<a class="t" id="t0075b14"></a>纏。是故，諸姊妹！當如是學：『於所可樂法，心<a class="t" id="t0075b15"></a>不應著，斷除貪故；所可瞋法，不應生瞋，<a class="t" id="t0075b16"></a>斷除瞋故；所可癡法，不應生癡，斷除癡<a class="t" id="t0075b17"></a>故。於五受陰，當觀生滅；於六觸入處，當<a class="t" id="t0075b18"></a>觀集滅；於四念處，當善繫心。住七覺分，<a class="t" id="t0075b19"></a>修七覺分已，於其欲漏，心不緣著，心得<a class="t" id="t0075b20"></a>解脫；於其有漏，心不緣著，心得解脫；於<a class="t" id="t0075b21"></a>無明漏，心不緣著，心得解脫。』諸姊妹！當如<a class="t" id="t0075b22"></a>是學。」</p>
<p><a class="t-linehead" id="t-linehead0075b22"></a>爾時，尊者難陀為諸比丘尼說法，示、<a class="t" id="t0075b23"></a>教、照、喜；示、教、照、喜已，從座起去。時，摩訶波<a class="t" id="t0075b24"></a>闍波提比丘尼與五百比丘尼眷屬圍遶，<a class="t" id="t0075b25"></a>往詣佛所，稽首禮足，退住一面，乃至為佛<a class="t" id="t0075b26"></a>作禮而去。</p>
<p><a class="t-linehead" id="t-linehead0075b26"></a>爾時，世尊知摩訶波闍波提比<a class="t" id="t0075b27"></a>丘尼去已，告諸比丘：「譬如明月十四日<a class="t" id="t0075b28"></a>夜，多眾觀月，為是滿耶？為未滿耶？當<a class="t" id="t0075b29"></a>知彼月未究竟滿。如是，善男子難陀為五<a class="t" id="t0075c01"></a>百比丘尼正教授、正說法，於其解脫猶未<a class="t" id="t0075c02"></a>究竟。然此等比丘尼命終之時，不見一結<a class="t" id="t0075c03"></a>不斷，能使彼還生於此世。」</p>
<p><a class="t-linehead" id="t-linehead0075c03"></a>爾時，世尊復告<a class="t" id="t0075c04"></a>難陀：「更為諸比丘尼說法。」</p>
<p><a class="t-linehead" id="t-linehead0075c04"></a>爾時，尊者難陀<a class="t" id="t0075c05"></a>默然奉教，夜過晨朝，持鉢入城乞食，食已，<a class="t" id="t0075c06"></a>乃至往詣王園，就座而坐，為諸比丘尼說<a class="t" id="t0075c07"></a>法，示、教、照、喜；示、教、照、喜已，從座起去。摩訶波<a class="t" id="t0075c08"></a>闍波提比丘尼復於異時與五百比丘尼<a class="t" id="t0075c09"></a>前後圍遶，往詣佛所，稽首禮足，乃至作禮<a class="t" id="t0075c10"></a>而去。</p>
<p><a class="t-linehead" id="t-linehead0075c10"></a>爾時，世尊知摩訶波闍波提比丘尼去<a class="t" id="t0075c11"></a>已，告諸比丘：「譬如明月十五日夜，無有<a class="t" id="t0075c12"></a>人疑月滿不滿者，然其彼月究竟圓滿。如<a class="t" id="t0075c13"></a>是，善男子難陀為諸比丘尼說如是正教<a class="t" id="t0075c14"></a>授，究竟解脫；若命終時，無有說彼道路<a class="t" id="t0075c15"></a>所趣，此當知即是苦邊。」是為世尊為五百<a class="t" id="t0075c16"></a>比丘尼受第一果記。</p>
<p><a class="t-linehead" id="t-linehead0075c16"></a>佛說此經已，諸比<a class="t" id="t0075c17"></a>丘聞佛所說，歡喜奉行。</p>
<a class="t" id="t0075c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>