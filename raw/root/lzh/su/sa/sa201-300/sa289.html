<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa289">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 289</span><span class="mirror-right">（二八九） 無聞</span></h1>
</div>
<p><a class="t-linehead" id="t-linehead0081c04"></a>如是我聞：</p>
<p>一時，佛住王舍城迦蘭陀<a class="t" id="t0081c05"></a>竹園。</p>
<p><a class="t-linehead" id="t-linehead0081c05"></a>爾時，世尊告諸比丘：「愚癡無聞凡夫<a class="t" id="t0081c06"></a>於四大身厭患、離欲、背捨而非識。所以者<a class="t" id="t0081c07"></a>何？見四大身有增、有減、有取、有捨，而於心、<a class="t" id="t0081c08"></a>意、識，愚癡無聞凡夫不能生厭、離欲、解脫。<a class="t" id="t0081c09"></a>所以者何？彼長夜於此保惜繫我，若得、若取，<a class="t" id="t0081c10"></a>言：『是我、我所、相在。』是故愚癡無聞凡夫不<a class="t" id="t0081c11"></a>能於彼生厭、離欲、背捨。愚癡無聞凡夫寧<a class="t" id="t0081c12"></a>於四大身繫我、我所，不可於識繫我、我<a class="t" id="t0081c13"></a>所。所以者何？四大色身或見十年住，二十、三<a class="t" id="t0081c14"></a>十，乃至百年，若善消息或復小過。彼心、意、<a class="t" id="t0081c15"></a>識日夜時刻，須臾轉變，異生、異滅。猶如獼<a class="t" id="t0081c16"></a>猴遊林樹間，須臾處處，攀捉枝條，放一取<a class="t" id="t0081c17"></a>一。彼心、意、識亦復如是，異生、異滅。</p>
<p><a class="t-linehead" id="t-linehead0081c17"></a>「多聞聖<a class="t" id="t0081c18"></a>弟子於諸緣起善思惟觀察，所謂樂觸緣<a class="t" id="t0081c19"></a>生樂受，樂受覺時，如實知樂受覺；彼樂觸<a class="t" id="t0081c20"></a>滅，樂觸因緣生受亦滅、止、清涼、息、沒。如樂<a class="t" id="t0081c21"></a>受，苦觸、喜觸、憂觸、捨觸因緣生捨受，捨受覺<a class="t" id="t0081c22"></a>時，如實知捨受覺；彼捨觸滅，彼捨觸因緣生<a class="t" id="t0081c23"></a>捨受亦滅、止、清涼、息、沒。彼如是思惟：『此受觸<a class="t" id="t0081c24"></a>生、觸樂、觸縛，彼彼觸樂故，彼彼受樂，彼彼觸<a class="t" id="t0081c25"></a>樂滅，彼彼受樂亦滅、止、清涼、息、沒。』如是，多聞<a class="t" id="t0081c26"></a>聖弟子於色生厭，於受、想、行、識生厭，厭故<a class="t" id="t0081c27"></a>不樂，不樂故解脫，解脫知見：『我生已盡，梵<a class="t" id="t0081c28"></a>行已立，所作已作，自知不受後有。』」</p>
<p><a class="t-linehead" id="t-linehead0081c28"></a>佛說此<a class="t" id="t0081c29"></a>經已，諸比丘聞佛所說，歡喜奉行。</p>
<a class="t" id="t0082a01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>