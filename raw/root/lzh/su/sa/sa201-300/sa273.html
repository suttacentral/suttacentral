<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa273">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 273</span><span class="mirror-right">（二七三） 手聲喻</span></h1>
</div>
<a class="t" id="t-juan11"></a>　<a class="t" id="t0072b15"></a><a class="t" id="t0072b16"></a><a class="t" id="t0072b17"></a><p class="suttainfo"><span class="t-juanname">雜阿含經卷第十一</span><br><a class="t" id="t0072b18"></a><a class="t" id="t0072b19"></a><span class="t-byline">宋天竺三藏求那跋陀羅譯</span></p>
<a class="t" id="t0072b20"></a><p><a class="t-linehead" id="t-linehead0072b20"></a>如是我聞：</p>
<p>一時，佛住舍衛國祇樹給孤<a class="t" id="t0072b21"></a>獨園。</p>
<p><a class="t-linehead" id="t-linehead0072b21"></a>時，有異比丘獨靜思惟：「云何為我？我<a class="t" id="t0072b22"></a>何所為？何等是我？我何所住？」從禪覺已，往<a class="t" id="t0072b23"></a>詣佛所，稽首禮足，退住一面，白佛言：「世尊！<a class="t" id="t0072b24"></a>我獨一靜處，作是思惟：『云何為我？我何所<a class="t" id="t0072b25"></a>為？何法是我？我於何住？』」</p>
<p><a class="t-linehead" id="t-linehead0072b25"></a>佛告比丘：「今當為<a class="t" id="t0072b26"></a>汝說於二法。諦聽，善思，云何為二？眼色為<a class="t" id="t0072b27"></a>二。耳聲、鼻香、舌味、身觸、意法為二，是名二<a class="t" id="t0072b28"></a>法。比丘！若有說言：『沙門瞿曇所說二法，此<a class="t" id="t0072b29"></a>非為二，我今捨此，更立二法。』彼但有言數，<a class="t" id="t0072c01"></a>問已不知，增其疑惑，以非境界故。所以者<a class="t" id="t0072c02"></a>何？緣眼、色，生眼識。</p>
<p><a class="t-linehead" id="t-linehead0072c02"></a>「比丘！彼眼者，是肉形、是<a class="t" id="t0072c03"></a>內、是因緣、是堅、是受，是名眼肉形內地界。<a class="t" id="t0072c04"></a>比丘！若眼肉形，若內、若因緣、津澤、是受，是名<a class="t" id="t0072c05"></a>眼肉形內水界。比丘！若彼眼肉形，若內、若因<a class="t" id="t0072c06"></a>緣、明暖、是受，是名眼肉形內火界。比丘！若彼<a class="t" id="t0072c07"></a>眼肉形，若內、若因緣、輕飄動搖、是受，是名眼<a class="t" id="t0072c08"></a>肉形內風界。</p>
<p><a class="t-linehead" id="t-linehead0072c08"></a>「比丘！譬如兩手和合相對作<a class="t" id="t0072c09"></a>聲。如是緣眼、色，生眼識，三事和合觸，觸<a class="t" id="t0072c10"></a>俱生受、想、思。此等諸法非我、非常，是無常之<a class="t" id="t0072c11"></a>我，非恒、非安隱、變易之我。所以者何？比丘！<a class="t" id="t0072c12"></a>謂生、老、死、沒、受生之法。</p>
<p><a class="t-linehead" id="t-linehead0072c12"></a>「比丘！諸行如幻、如炎，<a class="t" id="t0072c13"></a>剎那時頃盡朽，不實來實去。是故，比丘！於空<a class="t" id="t0072c14"></a>諸行當知、當喜、當念：『空諸行常、恒、住、不變<a class="t" id="t0072c15"></a>易法空，無我、我所。』譬如明目士夫，手執明<a class="t" id="t0072c16"></a>燈，入於空室，彼空室觀察。</p>
<p><a class="t-linehead" id="t-linehead0072c16"></a>「如是，比丘！於一<a class="t" id="t0072c17"></a>切空行、空心觀察歡喜，於空法行，常、恒、住、<a class="t" id="t0072c18"></a>不變易法，空我、我所。如眼，耳、鼻、舌、身、意法因<a class="t" id="t0072c19"></a>緣生意識，三事和合觸，觸俱生受、想、思，此<a class="t" id="t0072c20"></a>諸法無我、無常，乃至空我、我所。比丘！於意云<a class="t" id="t0072c21"></a>何？眼是常、為非常耶？」</p>
<p><a class="t-linehead" id="t-linehead0072c21"></a>答言：「非常。世尊！」</p>
<p>復問：<a class="t" id="t0072c22"></a>「若無常者，是苦耶？」</p>
<p><a class="t-linehead" id="t-linehead0072c22"></a>答言：「是苦。世尊！」</p>
<p>復問：「若無<a class="t" id="t0072c23"></a>常、苦，是變易法，多聞聖弟子寧於中見我、<a class="t" id="t0072c24"></a>異我、相在不？」</p>
<p><a class="t-linehead" id="t-linehead0072c24"></a>答言：「不也，世尊！」</p>
<p>「耳、鼻、舌、身、意亦<a class="t" id="t0072c25"></a>復如是。如是多聞聖弟子於眼生厭，厭故<a class="t" id="t0072c26"></a>不樂，不樂故解脫，解脫知見：『我生已盡，<a class="t" id="t0072c27"></a>梵行已立，所作已作，自知不受後有。』耳、鼻、<a class="t" id="t0072c28"></a>舌、身、意亦復如是。」</p>
<p><a class="t-linehead" id="t-linehead0072c28"></a>時，彼比丘聞世尊說合手<a class="t" id="t0072c29"></a>聲譬經教已，獨一靜處，專精思惟，不放逸<a class="t" id="t0073a01"></a>住，乃至自知不受後有。成阿羅漢。</p>
<a class="t" id="t0073a02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>