<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa268">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 268</span><span class="mirror-right">（二六八） 河流</span></h1>
</div>
<p><a class="t-linehead" id="t-linehead0070a12"></a>如是我聞：</p>
<p>一時，佛在舍衛國祇樹給<a class="t" id="t0070a13"></a>孤獨園。</p>
<p><a class="t-linehead" id="t-linehead0070a13"></a>爾時，世尊告諸比丘：「譬如河水從<a class="t" id="t0070a14"></a>山<span class="gaiji">澗<!--gaiji,澗,1[澗-日＋月],2&#x3D4E;,3--></span>出，彼水深駛，其流激注，多所漂沒。其<a class="t" id="t0070a15"></a>河兩岸，生雜草木，大水所偃，順靡水邊，眾<a class="t" id="t0070a16"></a>人涉渡，多為水所漂，隨流沒溺，遇浪近<a class="t" id="t0070a17"></a>岸，手援草木，草木復斷，還隨水漂。</p>
<p><a class="t-linehead" id="t-linehead0070a17"></a>「如是，比<a class="t" id="t0070a18"></a>丘！若凡愚眾生不如實知色、色集、色滅、色<a class="t" id="t0070a19"></a>味、色患、色離，不如實知故，樂著於色，言色<a class="t" id="t0070a20"></a>是我，彼色隨斷。如是不如實知受、想、行、識、<a class="t" id="t0070a21"></a>識集、識滅、識味、識患、識離，不如實知故，樂<a class="t" id="t0070a22"></a>著於識，言識是我，識復隨斷。</p>
<p><a class="t-linehead" id="t-linehead0070a22"></a>「若多聞聖弟<a class="t" id="t0070a23"></a>子如實知色、色集、色滅、色味、色患、色離，如<a class="t" id="t0070a24"></a>實知故，不樂著於色。如實知受、想、行、識、識<a class="t" id="t0070a25"></a>集、識滅、識味、識患、識離，如實知故，不樂著<a class="t" id="t0070a26"></a>識，不樂著故。如是自知，得般涅槃：『我生已<a class="t" id="t0070a27"></a>盡，梵行已立，所作已作，自知不受後有。』」</p>
<a class="t" id="t0070a28"></a><p><a class="t-linehead" id="t-linehead0070a28"></a>佛說此經已，時諸比丘聞佛所說，歡喜奉<a class="t" id="t0070a29"></a>行。</p>
<a class="t" id="t0070b01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>