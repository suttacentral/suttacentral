<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa238">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 238</span><span class="mirror-right">（二三八） 因</span></h1>
</div>
<p><a class="t-linehead" id="t-linehead0057c14"></a>如是我聞：</p>
<p>一時，佛住毘舍離獼猴池<a class="t" id="t0057c15"></a>側重閣講堂。</p>
<p><a class="t-linehead" id="t-linehead0057c15"></a>時，有異比丘往詣佛所，稽首<a class="t" id="t0057c16"></a>佛足，退坐一面，白佛言：「世尊！何因何緣眼<a class="t" id="t0057c17"></a>識生？何因何緣耳、鼻、舌、身、意識生？」</p>
<p><a class="t-linehead" id="t-linehead0057c17"></a>佛告比<a class="t" id="t0057c18"></a>丘：「眼因緣色，眼識生。所以者何？若眼識生，<a class="t" id="t0057c19"></a>一切眼色因緣故。耳聲因緣、鼻香因緣、舌<a class="t" id="t0057c20"></a>味因緣、意法因緣意識生。所以者何？諸所<a class="t" id="t0057c21"></a>有意識，彼一切皆意法因緣生故。是名比丘<a class="t" id="t0057c22"></a>眼識因緣生，乃至意識因緣生。」</p>
<p><a class="t-linehead" id="t-linehead0057c22"></a>時，彼比丘聞<a class="t" id="t0057c23"></a>佛所說，歡喜隨喜，作禮而去。</p>
<a class="t" id="t0057c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>