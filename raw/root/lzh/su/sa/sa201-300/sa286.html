<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa286">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 286</span><span class="mirror-right">（二八六） 取</span></h1>
</div>
<p><a class="t-linehead" id="t-linehead0080b08"></a>如是我聞：</p>
<p>一時，佛住舍衛國祇樹給<a class="t" id="t0080b09"></a>孤獨園。</p>
<p><a class="t-linehead" id="t-linehead0080b09"></a>爾時，世尊告諸比丘：「我憶宿命未<a class="t" id="t0080b10"></a>成正覺時，獨一靜處，專精禪思……」如上廣<a class="t" id="t0080b11"></a>說。差別者：「譬如載樵十束、二十束、三十束、四<a class="t" id="t0080b12"></a>十束、五十束、百束、千束、百千束，積聚燒然，作<a class="t" id="t0080b13"></a>大火聚，若復有人增其乾草樵薪，諸比丘！<a class="t" id="t0080b14"></a>於意云何？此火相續長夜熾然不？」</p>
<p><a class="t-linehead" id="t-linehead0080b14"></a>比丘白<a class="t" id="t0080b15"></a>佛言：「如是，世尊！」</p>
<p><a class="t-linehead" id="t-linehead0080b15"></a>「如是，諸比丘！於所取法<a class="t" id="t0080b16"></a>味著、顧念、心縛著，增其愛緣取，取緣有，乃<a class="t" id="t0080b17"></a>至純大苦聚集。諸比丘！若彼火聚熾然，不<a class="t" id="t0080b18"></a>增樵草。諸比丘！於意云何？彼火當滅不？」</p>
<a class="t" id="t0080b19"></a><p><a class="t-linehead" id="t-linehead0080b19"></a>答言：「如是，世尊！」</p>
<p>「如是，諸比丘！於所取法觀<a class="t" id="t0080b20"></a>察無常、生滅、離欲、滅盡、捨離，心不顧念、縛<a class="t" id="t0080b21"></a>著，愛則滅，愛滅則取滅……」如是廣說，乃至「純大<a class="t" id="t0080b22"></a>苦聚滅。」</p>
<p><a class="t-linehead" id="t-linehead0080b22"></a>佛說此經已，諸比丘聞佛所說，歡<a class="t" id="t0080b23"></a>喜奉行。</p>
<a class="t" id="t0080b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>