<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa298">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 298</span><span class="mirror-right">（二九八） 法說義說</span></h1>
</div>
<p><a class="t-linehead" id="t-linehead0085a11"></a>如是我聞：</p>
<p>一時，佛住拘留搜調牛聚<a class="t" id="t0085a12"></a>落。</p>
<p><a class="t-linehead" id="t-linehead0085a12"></a>爾時，世尊告諸比丘：「我今當說緣起法<a class="t" id="t0085a13"></a>法說、義說。諦聽，善思，當為汝說。</p>
<p><a class="t-linehead" id="t-linehead0085a13"></a>「云何緣起<a class="t" id="t0085a14"></a>法法說？謂此有故彼有，此起故彼起，謂緣<a class="t" id="t0085a15"></a>無明行，乃至純大苦聚集，是名緣起法法<a class="t" id="t0085a16"></a>說。</p>
<p><a class="t-linehead" id="t-linehead0085a16"></a>「云何義說？謂緣無明行者。彼云何無<a class="t" id="t0085a17"></a>明？若不知前際、不知後際、不知前後際，<a class="t" id="t0085a18"></a>不知於內、不知於外、不知內外，不知業、<a class="t" id="t0085a19"></a>不知報、不知業報，不知佛、不知法、不<a class="t" id="t0085a20"></a>知僧，不知苦、不知集、不知滅、不知道，<a class="t" id="t0085a21"></a>不知因、不知因所起法，不知善不善、有<a class="t" id="t0085a22"></a>罪無罪、習不習、若劣若勝、染污清淨，分別<a class="t" id="t0085a23"></a>緣起，皆悉不知；於六觸入處，不如實覺知，<a class="t" id="t0085a24"></a>於彼彼不知、不見、無無間等、癡闇、無明、大<a class="t" id="t0085a25"></a>冥，是名無明。</p>
<p><a class="t-linehead" id="t-linehead0085a25"></a>「緣無明行者，云何為行？行<a class="t" id="t0085a26"></a>有三種——身行、口行、意行。緣行識者，云何<a class="t" id="t0085a27"></a>為識？謂六識身——眼識身、耳識身、鼻識身、舌識<a class="t" id="t0085a28"></a>身、身識身、意識身。緣識名色者，云何名？謂四<a class="t" id="t0085a29"></a>無色陰——受陰、想陰、行陰、識陰。云何色？謂四大、<a class="t" id="t0085b01"></a>四大所造色，是名為色。此色及前所說名，是<a class="t" id="t0085b02"></a>為名色。緣名色六入處者，云何為六入處？<a class="t" id="t0085b03"></a>謂六內入處——眼入處、耳入處、鼻入處、舌入處、<a class="t" id="t0085b04"></a>身入處、意入處。緣六入處觸者，云何為觸？<a class="t" id="t0085b05"></a>謂六觸身——眼觸身、耳觸身、鼻觸身、舌觸身、身<a class="t" id="t0085b06"></a>觸身、意觸身。緣觸受者，云何為受？謂三受——<a class="t" id="t0085b07"></a>苦受、樂受、不苦不樂受。緣受愛者，彼云何<a class="t" id="t0085b08"></a>為愛？謂三愛——欲愛、色愛、無色愛。緣愛取者，<a class="t" id="t0085b09"></a>云何為取？四取——欲取、見取、戒取、我取。緣取<a class="t" id="t0085b10"></a>有者，云何為有？三有——欲有、色有、無色有。緣<a class="t" id="t0085b11"></a>有生者，云何為生？若彼彼眾生，彼彼身種<a class="t" id="t0085b12"></a>類一生，超越和合出生，得陰、得界、得入處、<a class="t" id="t0085b13"></a>得命根，是名為生。緣生老死者，云何為老？<a class="t" id="t0085b14"></a>若髮白露頂，皮緩根熟，支弱背僂，垂頭呻吟，<a class="t" id="t0085b15"></a>短氣前輸，柱杖而行，身體黧黑，四體班駮，<a class="t" id="t0085b16"></a>闇鈍垂熟，造行艱難羸劣，是名為老。云何<a class="t" id="t0085b17"></a>為死？彼彼眾生，彼彼種類沒、遷移、身壞、壽<a class="t" id="t0085b18"></a>盡、火離、命滅，捨陰時到，是名為死。此死及<a class="t" id="t0085b19"></a>前說老，是名老死。是名緣起義說。」</p>
<p><a class="t-linehead" id="t-linehead0085b19"></a>佛說此<a class="t" id="t0085b20"></a>經已，諸比丘聞佛所說，歡喜奉行。</p>
<a class="t" id="t0085b21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>