<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa396">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 396</span><span class="mirror-right">（三九六） 日月</span></h1>
</div>
<p><a class="t-linehead" id="t-linehead0106c18"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人住<a class="t" id="t0106c19"></a>處鹿野苑中。</p>
<p><a class="t-linehead" id="t-linehead0106c19"></a>爾時，世尊告諸比丘：「譬如日出，<a class="t" id="t0106c20"></a>周行空中，壞諸闇冥，光明顯照。如是，聖弟<a class="t" id="t0106c21"></a>子所有集法，一切滅已，離諸塵垢，得法眼<a class="t" id="t0106c22"></a>生，與無間等，俱三結斷。所謂身見、戒取、疑，<a class="t" id="t0106c23"></a>此三結盡，名須陀洹，不墮惡趣法，必定正<a class="t" id="t0106c24"></a>覺，趣七有天人往生，作苦邊。彼聖弟子中<a class="t" id="t0106c25"></a>間雖起憂苦，聽彼聖弟子離欲、惡不善<a class="t" id="t0106c26"></a>法，有覺有觀，離生喜樂，初禪具足住。不見<a class="t" id="t0106c27"></a>彼聖弟子有一法不斷，能令還生此世<a class="t" id="t0106c28"></a>者，此則聖弟子得法眼之大義。是故，比丘<a class="t" id="t0106c29"></a>於此四聖諦未無間等者，當勤方便，起增<a class="t" id="t0107a01"></a>上欲，精進修學。」</p>
<p><a class="t-linehead" id="t-linehead0107a01"></a>佛說是經已，諸比丘聞佛<a class="t" id="t0107a02"></a>所說，歡喜奉行。</p>
<a class="t" id="t0107a03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>