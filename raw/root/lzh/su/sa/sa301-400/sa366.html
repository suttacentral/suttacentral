<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa366">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 366</span><span class="mirror-right">（三六六） 毗婆尸等</span></h1>
</div>
<p><a class="t-linehead" id="t-linehead0101a16"></a>如是我聞：</p>
<p>一時，佛住舍衛國祇樹給孤<a class="t" id="t0101a17"></a>獨園。</p>
<p><a class="t-linehead" id="t-linehead0101a17"></a>爾時，世尊告諸比丘：「毘婆尸佛未成<a class="t" id="t0101a18"></a>正覺時，獨一靜處，專精禪思，作如是念：『一<a class="t" id="t0101a19"></a>切世間皆入生死，自生自熟，自滅自沒，而<a class="t" id="t0101a20"></a>彼眾生於老死之上出世間道不如實知。』<a class="t" id="t0101a21"></a>即自觀察：『何緣有此老死？』如是正思惟觀<a class="t" id="t0101a22"></a>察，得如實無間等起知：『有生故有此老死，<a class="t" id="t0101a23"></a>緣生故有老死。』復正思惟：『何緣故有此生？』<a class="t" id="t0101a24"></a>尋復正思惟，無間等起知：『緣有故有生。』尋<a class="t" id="t0101a25"></a>復正思惟：『何緣故有有？』尋復正思惟，如實無<a class="t" id="t0101a26"></a>間等起知：『有取故有有。』尋復正思惟：『何<a class="t" id="t0101a27"></a>緣故有取？』尋復正思惟，如實無間等起觀察：<a class="t" id="t0101a28"></a>『取法味著顧念，緣觸愛所增長。』當知緣愛<a class="t" id="t0101a29"></a>取，緣取有，緣有生，緣生老、病、死、憂、悲、惱、苦，<a class="t" id="t0101b01"></a>如是純大苦聚集。譬如緣油炷而然燈，彼<a class="t" id="t0101b02"></a>時時增油治炷，彼燈常明，熾然不息……」如前<a class="t" id="t0101b03"></a>來歎譬、城譬廣說。</p>
<p><a class="t-linehead" id="t-linehead0101b03"></a>佛說是經已，諸比丘聞<a class="t" id="t0101b04"></a>佛所說，歡喜奉行。</p>
<a class="t" id="t0101b05"></a><p><a class="t-linehead" id="t-linehead0101b05"></a>如毘婆尸佛，如是尸棄佛、毘濕波浮佛、迦<a class="t" id="t0101b06"></a>羅迦孫提佛、迦那迦牟尼佛、迦葉佛，皆如是<a class="t" id="t0101b07"></a>說。</p>
<a class="t" id="t0101b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>