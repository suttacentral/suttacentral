<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa301">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 301</span><span class="mirror-right">（三〇一） 迦旃延</span></h1>
</div>
<p><a class="t-linehead" id="t-linehead0085c17"></a>如是我聞：</p>
<p>一時，佛住那梨聚落深林<a class="t" id="t0085c18"></a>中待賓舍。</p>
<p><a class="t-linehead" id="t-linehead0085c18"></a>爾時，尊者<span class="gaiji">［跳-兆＋散］<!--gaiji,,1[跳-兆＋散],2&#x28156;,3--></span>陀迦旃延詣佛所，<a class="t" id="t0085c19"></a>稽首佛足，退住一面，白佛言：「世尊！如世尊<a class="t" id="t0085c20"></a>說正見。云何正見？云何世尊施設正見？」</p>
<p><a class="t-linehead" id="t-linehead0085c20"></a>佛<a class="t" id="t0085c21"></a>告<span class="gaiji">［跳-兆＋散］<!--gaiji,,1[跳-兆＋散],2&#x28156;,3--></span>陀迦旃延：「世間有二種依，若有、若無，<a class="t" id="t0085c22"></a>為取所觸；取所觸故，或依有、或依無。若<a class="t" id="t0085c23"></a>無此取者，心境繫著使不取、不住、不計我<a class="t" id="t0085c24"></a>苦生而生，苦滅而滅，於彼不疑、不惑，不由<a class="t" id="t0085c25"></a>於他而自知，是名正見，是名如來所施設<a class="t" id="t0085c26"></a>正見。所以者何？世間集如實正知見，若世間<a class="t" id="t0085c27"></a>無者不有，世間滅如實正知見，若世間有<a class="t" id="t0085c28"></a>者無有，是名離於二邊說於中道，所謂此<a class="t" id="t0085c29"></a>有故彼有，此起故彼起，謂緣無明行，乃至<a class="t" id="t0086a01"></a>純大苦聚集，無明滅故行滅，乃至純大苦聚<a class="t" id="t0086a02"></a>滅。」</p>
<p><a class="t-linehead" id="t-linehead0086a02"></a>佛說此經已，尊者<span class="gaiji">［跳-兆＋散］<!--gaiji,,1[跳-兆＋散],2&#x28156;,3--></span>陀迦旃延聞佛所<a class="t" id="t0086a03"></a>說，不起諸漏，心得解脫，成阿羅漢。</p>
<a class="t" id="t0086a04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>