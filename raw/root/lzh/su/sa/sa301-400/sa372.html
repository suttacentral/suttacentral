<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa372">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 372</span><span class="mirror-right">（三七二） 頗求那</span></h1>
</div>
<p><a class="t-linehead" id="t-linehead0102a12"></a>如是我聞：</p>
<p>一時，佛住舍衛國祇樹給<a class="t" id="t0102a13"></a>孤獨園。</p>
<p><a class="t-linehead" id="t-linehead0102a13"></a>爾時，世尊告諸比丘：「有四食資益<a class="t" id="t0102a14"></a>眾生，令得住世攝受長養。何等為四？一、麤<a class="t" id="t0102a15"></a>摶食，二、細觸食，三、意思食，四、識食。」</p>
<p><a class="t-linehead" id="t-linehead0102a15"></a>時，有比<a class="t" id="t0102a16"></a>丘名曰頗求那，住佛後扇佛，白佛言：「世<a class="t" id="t0102a17"></a>尊！誰食此識？」</p>
<p><a class="t-linehead" id="t-linehead0102a17"></a>佛告頗求那：「我不言有食<a class="t" id="t0102a18"></a>識者，我若言有食識者，汝應作是問，我說<a class="t" id="t0102a19"></a>識是食。汝應問言：『何因緣故有識食？』我<a class="t" id="t0102a20"></a>則答言：『能招未來有，令相續生，有有故有<a class="t" id="t0102a21"></a>六入處，六入處緣觸。』」</p>
<p><a class="t-linehead" id="t-linehead0102a21"></a>頗求那復問：「為誰觸？」</p>
<a class="t" id="t0102a22"></a><p><a class="t-linehead" id="t-linehead0102a22"></a>佛告頗求那：「我不言有觸者，我若言有觸<a class="t" id="t0102a23"></a>者，汝應作是問：『為誰觸？』汝應如是問：『何<a class="t" id="t0102a24"></a>因緣故生觸？』我應如是答：『六入處緣觸，<a class="t" id="t0102a25"></a>觸緣受。』」</p>
<p><a class="t-linehead" id="t-linehead0102a25"></a>復問：「為誰受？」</p>
<p>佛告頗求那：「我不<a class="t" id="t0102a26"></a>說有受者，我若言有受者，汝應問：『為誰<a class="t" id="t0102a27"></a>受？』汝應問言：『何因緣故有受？』我應如是<a class="t" id="t0102a28"></a>答：『觸緣故有受，受緣愛。』」</p>
<p><a class="t-linehead" id="t-linehead0102a28"></a>復問：「世尊！為誰愛？」</p>
<a class="t" id="t0102a29"></a><p><a class="t-linehead" id="t-linehead0102a29"></a>佛告頗求那：「我不說有愛者，我若說言有<a class="t" id="t0102b01"></a>愛者，汝應作是問：『為誰愛？』汝應問言：『何<a class="t" id="t0102b02"></a>緣故有愛？』我應如是答：『緣受故有愛，愛<a class="t" id="t0102b03"></a>緣取。』」</p>
<p><a class="t-linehead" id="t-linehead0102b03"></a>復問：「世尊！為誰取？」</p>
<p>佛告頗求那：「我<a class="t" id="t0102b04"></a>不說言有取者，我若說言有取者，汝應<a class="t" id="t0102b05"></a>問言：『為誰取？』汝應問言：『何緣故有取？』<a class="t" id="t0102b06"></a>我應答言：『愛緣故有取，取緣有。』」</p>
<p><a class="t-linehead" id="t-linehead0102b06"></a>復問：「世<a class="t" id="t0102b07"></a>尊！為誰有？」</p>
<p><a class="t-linehead" id="t-linehead0102b07"></a>佛告頗求那：「我不說有有者，<a class="t" id="t0102b08"></a>我若說有有者，汝應問言：『為誰有？』汝今<a class="t" id="t0102b09"></a>應問：『何緣故有有？』我應答言：『緣取故有<a class="t" id="t0102b10"></a>有，能招當來有觸生是名有，有六入處，<a class="t" id="t0102b11"></a>六入處緣觸，觸緣受，受緣愛，愛緣取，取緣<a class="t" id="t0102b12"></a>有，有緣生，生緣老、病、死、憂、悲、惱、苦。如是純<a class="t" id="t0102b13"></a>大苦聚集，謂六入處滅則觸滅，觸滅則受滅，<a class="t" id="t0102b14"></a>受滅則愛滅，愛滅則取滅，取滅則有滅，有<a class="t" id="t0102b15"></a>滅則生滅，生滅則老、病、死、憂、悲、惱、苦滅，如是<a class="t" id="t0102b16"></a>純大苦聚集滅。』」</p>
<p><a class="t-linehead" id="t-linehead0102b16"></a>佛說此經已，諸比丘聞佛<a class="t" id="t0102b17"></a>所說，歡喜奉行。</p>
<a class="t" id="t0102b18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>