<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa352">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 352</span><span class="mirror-right">（三五二） 沙門婆羅門</span></h1>
</div>
<p><a class="t-linehead" id="t-linehead0099a06"></a>如是我聞：</p>
<p>一時，佛住舍衛國祇樹給<a class="t" id="t0099a07"></a>孤獨園。</p>
<p><a class="t-linehead" id="t-linehead0099a07"></a>爾時，世尊告諸比丘：「若諸沙門、婆<a class="t" id="t0099a08"></a>羅門於法不如實知，法集、法滅、法滅道跡<a class="t" id="t0099a09"></a>不如實知，彼非沙門、沙門數，非婆羅門、婆<a class="t" id="t0099a10"></a>羅門數，彼亦非沙門義、婆羅門義，見法自知<a class="t" id="t0099a11"></a>作證：『我生已盡，梵行已立，所作已作，自知<a class="t" id="t0099a12"></a>不受後有。』</p>
<p><a class="t-linehead" id="t-linehead0099a12"></a>「云何法不如實知？云何法集<a class="t" id="t0099a13"></a>不如實知？云何法滅不如實知？云何法滅<a class="t" id="t0099a14"></a>道跡不如實知？謂於老死法不如實知，老<a class="t" id="t0099a15"></a>死集、老死滅、老死滅道跡不如實知。如是生、<a class="t" id="t0099a16"></a>有、取、愛、受、觸、六入處不如實知，六入處集、六<a class="t" id="t0099a17"></a>入處滅、六入處滅道跡不如實知。如是諸<a class="t" id="t0099a18"></a>法不如實知，法集、法滅、法滅道跡不如實<a class="t" id="t0099a19"></a>知。</p>
<p><a class="t-linehead" id="t-linehead0099a19"></a>「若諸沙門、婆羅門於法如實知，法集、法<a class="t" id="t0099a20"></a>滅、法滅道跡如實知，當知是沙門、婆羅門，沙<a class="t" id="t0099a21"></a>門之沙門數、婆羅門之婆羅門數。彼以沙門<a class="t" id="t0099a22"></a>義、婆羅門義，見法自知作證：『我生已盡，梵<a class="t" id="t0099a23"></a>行已立，所作已作，自知不受後有。』</p>
<p><a class="t-linehead" id="t-linehead0099a23"></a>「何等法<a class="t" id="t0099a24"></a>如實知？何等法集、法滅、法滅道跡如實知？<a class="t" id="t0099a25"></a>謂老死法如實知，老死集、老死滅、老死滅道<a class="t" id="t0099a26"></a>跡如實知。如是生、有、取、愛、受、觸、六入處如實<a class="t" id="t0099a27"></a>知，六入處集、六入處滅、六入處滅道跡如實<a class="t" id="t0099a28"></a>知。如是諸法如實知，法集、法滅、法滅道跡如<a class="t" id="t0099a29"></a>實知。」</p>
<p><a class="t-linehead" id="t-linehead0099a29"></a>佛說是經已，諸比丘聞佛所說，歡喜<a class="t" id="t0099b01"></a>奉行。</p>
<a class="t" id="t0099b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>