<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa374">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 374</span><span class="mirror-right">（三七四） 有貪</span></h1>
</div>
<p><a class="t-linehead" id="t-linehead0102c28"></a>如是我聞：</p>
<p>一時，佛住舍衛國祇樹給<a class="t" id="t0102c29"></a>孤獨園。</p>
<p><a class="t-linehead" id="t-linehead0102c29"></a>爾時，世尊告諸比丘：「有四食資益<a class="t" id="t0103a01"></a>眾生，令得住世攝受長養。何等為四？一者<a class="t" id="t0103a02"></a>摶食，二者觸食，三意思食，四者識食。</p>
<p><a class="t-linehead" id="t-linehead0103a02"></a>「若比丘<a class="t" id="t0103a03"></a>於此四食有喜有貪，則識住增長，識住增<a class="t" id="t0103a04"></a>長故，入於名色，入名色故，諸行增長，行增<a class="t" id="t0103a05"></a>長故，當來有增長，當來有增長故，生、老、病、死、<a class="t" id="t0103a06"></a>憂、悲、惱、苦集，如是純大苦聚集。</p>
<p><a class="t-linehead" id="t-linehead0103a06"></a>「若於四食無<a class="t" id="t0103a07"></a>貪無喜，無貪無喜故，識不住、不增長，識不住、<a class="t" id="t0103a08"></a>不增長故，不入名色，不入名色故，行不<a class="t" id="t0103a09"></a>增長，行不增長故，當來有不生不長，當來<a class="t" id="t0103a10"></a>有不生長故，於未來世生、老、病、死、憂、悲、惱、苦<a class="t" id="t0103a11"></a>不起。如是純大苦聚滅。」</p>
<p><a class="t-linehead" id="t-linehead0103a11"></a>佛說此經已，諸比<a class="t" id="t0103a12"></a>丘聞佛所說，歡喜奉行。</p>
<a class="t" id="t0103a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>