<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa398">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 398</span><span class="mirror-right">（三九八） 因陀羅柱</span></h1>
</div>
<p><a class="t-linehead" id="t-linehead0107a28"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0107a29"></a>住處鹿野苑中。</p>
<p><a class="t-linehead" id="t-linehead0107a29"></a>爾時，世尊告諸比丘：「如小綿<a class="t" id="t0107b01"></a>丸、小劫貝華丸，置四衢道頭，四方風吹，則<a class="t" id="t0107b02"></a>隨風去向於一方。如是，若沙門、婆羅門於<a class="t" id="t0107b03"></a>苦聖諦不如實知，於苦集聖諦、於苦滅聖<a class="t" id="t0107b04"></a>諦、苦滅道跡聖諦不如實知，當知彼沙門、<a class="t" id="t0107b05"></a>婆羅門常觀他面，常隨他說，以不如實知<a class="t" id="t0107b06"></a>故，聞彼所說，趣說而受，當知此人不宿<a class="t" id="t0107b07"></a>修習智慧故。</p>
<p><a class="t-linehead" id="t-linehead0107b07"></a>「譬如因陀羅柱，銅鐵作之，<a class="t" id="t0107b08"></a>於深入地中，四方猛風不能令動。如<a class="t" id="t0107b09"></a>是，沙門、婆羅門於苦聖諦如實知，苦集聖<a class="t" id="t0107b10"></a>諦、苦滅聖諦、苦滅道跡聖諦如實知者，當<a class="t" id="t0107b11"></a>知是沙門、婆羅門不視他面，不隨他語。是<a class="t" id="t0107b12"></a>沙門、婆羅門智慧堅固，本隨習故，不隨他<a class="t" id="t0107b13"></a>語。是故，比丘！於四聖諦當勤方便，起增上<a class="t" id="t0107b14"></a>欲，精進修學。」</p>
<p><a class="t-linehead" id="t-linehead0107b14"></a>佛說是經已，諸比丘聞佛<a class="t" id="t0107b15"></a>所說，歡喜奉行。</p>
<a class="t" id="t0107b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>