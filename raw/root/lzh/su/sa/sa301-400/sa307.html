<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa307">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 307</span><span class="mirror-right">（三〇七） 見法</span></h1>
</div>
<p><a class="t-linehead" id="t-linehead0088a21"></a>如是我聞：</p>
<p>一時，佛住舍衛國祇樹給孤<a class="t" id="t0088a22"></a>獨園。</p>
<p><a class="t-linehead" id="t-linehead0088a22"></a>時，有異比丘獨一靜處，專精思惟，作<a class="t" id="t0088a23"></a>是念：「云何知、云何見，名為見法？」思惟已，從<a class="t" id="t0088a24"></a>禪起，往詣佛所，稽首禮足，退坐一面，白佛<a class="t" id="t0088a25"></a>言：「世尊！我獨一靜處，專精思惟，作是念：『比<a class="t" id="t0088a26"></a>丘云何知、云何見，名為見法？』今問世尊，唯<a class="t" id="t0088a27"></a>願解說。」</p>
<p><a class="t-linehead" id="t-linehead0088a27"></a>佛告比丘：「諦聽，善思，當為汝說。有<a class="t" id="t0088a28"></a>二法，眼、色，緣生眼識……」如上廣說。「尊者！如所<a class="t" id="t0088a29"></a>說偈：</p>
<a class="t" id="t0088b01"></a><blockquote class="gatha">
<p>「眼色二種緣，　　生於心心法，<a class="t" id="t0088b02"></a><br>　識觸及俱生，　　受想等有因，<a class="t" id="t0088b03"></a><br>　非我非我所，　　亦非福伽羅，<a class="t" id="t0088b04"></a><br>　亦非摩<span class="gaiji">［少／兔］<!--gaiji,,1[少／兔],2&#x3779;,3--></span>闍，　　亦非摩那婆，<a class="t" id="t0088b05"></a><br>　是則為生滅，　　苦陰變易法，<a class="t" id="t0088b06"></a><br>　於斯等作想，　　施設於眾生。<a class="t" id="t0088b07"></a><br>　那羅摩<span class="gaiji">［少／兔］<!--gaiji,,1[少／兔],2&#x3779;,3--></span>闍，　　及與摩那婆，<a class="t" id="t0088b08"></a><br>　亦餘眾多想，　　皆因苦陰生。<a class="t" id="t0088b09"></a><br>　諸業愛無明，　　因積他世陰，<a class="t" id="t0088b10"></a><br>　餘沙門異道，　　異說二法者。<a class="t" id="t0088b11"></a><br>　彼但有言說，　　聞已增癡惑，<a class="t" id="t0088b12"></a><br>　貪愛息無餘，　　無明沒永滅。<a class="t" id="t0088b13"></a><br>　愛盡眾苦息，　　無上佛眼說。」</p>
</blockquote>
<a class="t" id="t0088b14"></a><p><a class="t-linehead" id="t-linehead0088b14"></a>佛說此經已，諸比丘聞佛所說，歡喜奉行。</p>
<a class="t" id="t0088b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>