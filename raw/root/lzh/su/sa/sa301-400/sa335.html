<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa335">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 335</span><span class="mirror-right">（三三五） 第一義空</span></h1>
</div>
<p><a class="t-linehead" id="t-linehead0092c12"></a>如是我聞：</p>
<p>一時，佛住拘留搜調牛聚<a class="t" id="t0092c13"></a>落。</p>
<p><a class="t-linehead" id="t-linehead0092c13"></a>爾時，世尊告諸比丘：「我今當為汝等說<a class="t" id="t0092c14"></a>法，初、中、後善，善義善味，純一滿淨，梵行清<a class="t" id="t0092c15"></a>白，所謂第一義空經。諦聽，善思，當為汝<a class="t" id="t0092c16"></a>說。</p>
<p><a class="t-linehead" id="t-linehead0092c16"></a>「云何為第一義空經？諸比丘！眼生時無<a class="t" id="t0092c17"></a>有來處，滅時無有去處。如是眼不實而生，<a class="t" id="t0092c18"></a>生已盡滅，有業報而無作者，此陰滅已，異<a class="t" id="t0092c19"></a>陰相續，除俗數法。耳、鼻、舌、身、意亦如是<a class="t" id="t0092c20"></a>說，除俗數法。俗數法者，謂此有故彼有，此<a class="t" id="t0092c21"></a>起故彼起，如無明緣行，行緣識……」廣說乃至<a class="t" id="t0092c22"></a>「純大苦聚集起。又復，此無故彼無，此滅故彼<a class="t" id="t0092c23"></a>滅，無明滅故行滅，行滅故識滅……」如是廣說，<a class="t" id="t0092c24"></a>乃至「純大苦聚滅。比丘！是名第一義空法<a class="t" id="t0092c25"></a>經。」</p>
<p><a class="t-linehead" id="t-linehead0092c25"></a>佛說此經已，諸比丘聞佛所說，歡喜奉<a class="t" id="t0092c26"></a>行。</p>
<a class="t" id="t0092c27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>