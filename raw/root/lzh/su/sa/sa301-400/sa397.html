<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa397">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 397</span><span class="mirror-right">（三九七） 佉提羅</span></h1>
</div>
<p><a class="t-linehead" id="t-linehead0107a03"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0107a04"></a>住處鹿野苑中。</p>
<p><a class="t-linehead" id="t-linehead0107a04"></a>爾時，世尊告諸比丘：「當作<a class="t" id="t0107a05"></a>是說，我於苦聖諦未無間等，苦集聖諦、苦滅<a class="t" id="t0107a06"></a>聖諦未無間等。而言我當得苦滅道跡聖諦<a class="t" id="t0107a07"></a>無間等者，此說不應。所以者何？無是處故。</p>
<a class="t" id="t0107a08"></a><p><a class="t-linehead" id="t-linehead0107a08"></a>「若苦聖諦、苦集聖諦、苦滅聖諦未無間等，而<a class="t" id="t0107a09"></a>欲苦滅道跡聖諦無間等者，無有是處。<a class="t" id="t0107a10"></a>譬如有人言我欲取佉提羅葉，合集作<a class="t" id="t0107a11"></a>器，盛水持行者，無有是處。所以者何？<a class="t" id="t0107a12"></a>無是處故。如是言我於苦聖諦、苦集聖<a class="t" id="t0107a13"></a>諦、苦滅聖諦未無間等，而欲得苦滅道跡<a class="t" id="t0107a14"></a>聖諦無間等者，無有是處。</p>
<p><a class="t-linehead" id="t-linehead0107a14"></a>「若復有言我<a class="t" id="t0107a15"></a>當於苦聖諦、苦集聖諦、苦滅聖諦無間等<a class="t" id="t0107a16"></a>已得，復得苦滅道跡聖諦者，斯則善說。所<a class="t" id="t0107a17"></a>以者何？有是處故。</p>
<p><a class="t-linehead" id="t-linehead0107a17"></a>「若苦聖諦、苦集聖諦、苦<a class="t" id="t0107a18"></a>滅聖諦無間等已，而欲苦滅道跡聖諦無間<a class="t" id="t0107a19"></a>等者，斯有是處。譬如有言我以純曇<a class="t" id="t0107a20"></a>摩葉、摩樓迦葉，合集盛水持行者，此則善<a class="t" id="t0107a21"></a>說。所以者何？有是處故。如是若言我於苦<a class="t" id="t0107a22"></a>聖諦、苦集聖諦、苦滅聖諦無間等已，而欲<a class="t" id="t0107a23"></a>苦滅道跡聖諦無間等者，斯則善說。所以者<a class="t" id="t0107a24"></a>何？有是處故，若於苦聖諦、苦集聖諦、苦<a class="t" id="t0107a25"></a>滅聖諦無間等已，而欲苦滅道跡聖諦無間<a class="t" id="t0107a26"></a>等者，斯有是處故。」</p>
<p><a class="t-linehead" id="t-linehead0107a26"></a>佛說是經已，諸比丘<a class="t" id="t0107a27"></a>聞佛所說，歡喜奉行。</p>
<a class="t" id="t0107a28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>