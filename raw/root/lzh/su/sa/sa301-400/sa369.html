<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa369">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 369</span><span class="mirror-right">（三六九） 十二因緣</span></h1>
</div>
<p><a class="t-linehead" id="t-linehead0101b24"></a>如是我聞：</p>
<p>一時，佛住舍衛國祇樹給孤<a class="t" id="t0101b25"></a>獨園。</p>
<p><a class="t-linehead" id="t-linehead0101b25"></a>爾時，世尊告諸比丘：「昔者毘婆尸佛未<a class="t" id="t0101b26"></a>成正覺時，住菩提所，不久成佛，詣菩提樹<a class="t" id="t0101b27"></a>下，敷草為座，結跏趺坐，端坐正念，一坐七<a class="t" id="t0101b28"></a>日，於十二緣起逆順觀察，所謂此有故彼<a class="t" id="t0101b29"></a>有，此起故彼起，緣無明行，乃至緣生有老<a class="t" id="t0101b30"></a>死，及純大苦聚集，純大苦聚滅。</p>
<p><a class="t-linehead" id="t-linehead0101b30"></a>「彼毘婆尸佛<a class="t" id="t0101c01"></a>正坐七日已，從三昧覺，說此偈言：</p>
<a class="t" id="t0101c02"></a><blockquote class="gatha">
<p>「『如此諸法生，　　梵志勤思禪，<a class="t" id="t0101c03"></a><br>　　永離諸疑惑，　　知因緣生法。<a class="t" id="t0101c04"></a><br>　　若知因生苦，　　知諸受滅盡，<a class="t" id="t0101c05"></a><br>　　知因緣法盡，　　則知有漏盡。<a class="t" id="t0101c06"></a><br>　　如此諸法生，　　梵志勤思禪，<a class="t" id="t0101c07"></a><br>　　永離諸疑惑，　　知有因生苦。<a class="t" id="t0101c08"></a><br>　　如此諸法生，　　梵志勤思禪，<a class="t" id="t0101c09"></a><br>　　永離諸疑惑，　　知諸受滅盡。<a class="t" id="t0101c10"></a><br>　　如此諸法生，　　梵志勤思禪，<a class="t" id="t0101c11"></a><br>　　永離諸疑惑，　　知因緣法盡。<a class="t" id="t0101c12"></a><br>　　如此諸法生，　　梵志勤思禪，<a class="t" id="t0101c13"></a><br>　　永離諸疑惑，　　知盡諸有漏。<a class="t" id="t0101c14"></a><br>　　如此諸法生，　　梵志勤思禪，<a class="t" id="t0101c15"></a><br>　　普照諸世間，　　如日住虛空。<a class="t" id="t0101c16"></a><br>　　破壞諸魔軍，　　覺諸結解脫。』」</p>
</blockquote>
<a class="t" id="t0101c17"></a><p><a class="t-linehead" id="t-linehead0101c17"></a>佛說此經已，諸比丘聞佛所說，歡喜奉行。</p>
<a class="t" id="t0101c18"></a><p><a class="t-linehead" id="t-linehead0101c18"></a>如毘婆尸佛，如是尸棄佛、毘濕波浮佛、迦<a class="t" id="t0101c19"></a>羅迦孫提佛、迦那迦牟尼佛、迦葉佛，亦如<a class="t" id="t0101c20"></a>是說。</p>
<a class="t" id="t0101c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>