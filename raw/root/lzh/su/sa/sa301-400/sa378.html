<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa378">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 378</span><span class="mirror-right">（三七八） 有貪</span></h1>
</div>
<p><a class="t-linehead" id="t-linehead0103b24"></a>如是我聞：</p>
<p>一時，佛住舍衛國祇樹給<a class="t" id="t0103b25"></a>孤獨園。</p>
<p><a class="t-linehead" id="t-linehead0103b25"></a>爾時，世尊告諸比丘：「有四食資益<a class="t" id="t0103b26"></a>眾生，令得住世攝受長養。何等為四？一者<a class="t" id="t0103b27"></a>摶食，二者觸食，三意思食，四者識食。諸比<a class="t" id="t0103b28"></a>丘！於此四食有貪有喜，識住增長，乃至純<a class="t" id="t0103b29"></a>大苦聚集。譬如。比丘！畫師、若畫師弟子集種<a class="t" id="t0103c01"></a>種彩，欲粧畫於色，作種種像。諸比丘！於<a class="t" id="t0103c02"></a>意云何？彼畫師、畫師弟子寧能粧於色不？」</p>
<a class="t" id="t0103c03"></a><p><a class="t-linehead" id="t-linehead0103c03"></a>比丘白佛：「如是，世尊！能粧畫色。」</p>
<p>佛告比<a class="t" id="t0103c04"></a>丘：「於此四食有貪有喜，識住增長，乃至如<a class="t" id="t0103c05"></a>是純大苦聚集。諸比丘！若於四食無貪無<a class="t" id="t0103c06"></a>喜，無有識住增長，乃至如是純大苦聚滅。<a class="t" id="t0103c07"></a>比丘！譬如畫師、畫師弟子集種種彩，欲離<a class="t" id="t0103c08"></a>於色有所粧畫，作種種像，寧能畫不？」</p>
<p><a class="t-linehead" id="t-linehead0103c08"></a>比<a class="t" id="t0103c09"></a>丘白佛：「不能。世尊！」</p>
<p><a class="t-linehead" id="t-linehead0103c09"></a>「如是，比丘！若於四食<a class="t" id="t0103c10"></a>無貪無喜，無有識住增長，乃至如是純大<a class="t" id="t0103c11"></a>苦聚滅。」</p>
<p><a class="t-linehead" id="t-linehead0103c11"></a>佛說此經已，諸比丘聞佛所說，<a class="t" id="t0103c12"></a>歡喜奉行。</p>
<a class="t" id="t0103c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>