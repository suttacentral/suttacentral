<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa319">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 319</span><span class="mirror-right">（三一九） 生聞一切</span></h1>
</div>
<p><a class="t-linehead" id="t-linehead0091a24"></a>如是我聞：</p>
<p>一時，佛住舍衛國祇樹給孤<a class="t" id="t0091a25"></a>獨園。</p>
<p><a class="t-linehead" id="t-linehead0091a25"></a>時，有生聞婆羅門往詣佛所，共相問<a class="t" id="t0091a26"></a>訊，問訊已，退坐一面，白佛言：「瞿曇！所謂一<a class="t" id="t0091a27"></a>切者，云何名一切？」</p>
<p><a class="t-linehead" id="t-linehead0091a27"></a>佛告婆羅門：「一切者，謂十<a class="t" id="t0091a28"></a>二入處，眼色、耳聲、鼻香、舌味、身觸、意法，是名<a class="t" id="t0091a29"></a>一切。若復說言此非一切，沙門瞿曇所說一<a class="t" id="t0091b01"></a>切，我今捨，別立餘一切者，彼但有言說，問<a class="t" id="t0091b02"></a>已不知，增其疑惑。所以者何？非其境界故。」</p>
<a class="t" id="t0091b03"></a><p><a class="t-linehead" id="t-linehead0091b03"></a>時，生聞婆羅門聞佛所說，歡喜隨喜奉行。</p>
<a class="t" id="t0091b04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>