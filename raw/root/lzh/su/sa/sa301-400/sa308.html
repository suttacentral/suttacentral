<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa308">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 308</span><span class="mirror-right">（三〇八） 不染著</span></h1>
</div>
<p><a class="t-linehead" id="t-linehead0088b15"></a>如是我聞：</p>
<p>一時，佛住舍衛國祇樹給<a class="t" id="t0088b16"></a>孤獨園。</p>
<p><a class="t-linehead" id="t-linehead0088b16"></a>爾時，世尊告諸比丘：「諸天、世人於<a class="t" id="t0088b17"></a>色染著愛樂住，彼色若無常、變易、滅盡，彼諸<a class="t" id="t0088b18"></a>天、人則生大苦；於聲、香、味、觸、法染著愛樂<a class="t" id="t0088b19"></a>住，彼法變易、無常、滅盡，彼諸天、人得大苦<a class="t" id="t0088b20"></a>住。</p>
<p><a class="t-linehead" id="t-linehead0088b20"></a>「如來於色、色集、色滅、色味、色患、色離如實<a class="t" id="t0088b21"></a>知，如實知已，於色不復染著愛樂住，彼色<a class="t" id="t0088b22"></a>變易、無常、滅盡，則生樂住；於聲、香、味、觸、法，<a class="t" id="t0088b23"></a>集、滅、味、患、離如實知，如實知已，不復染著愛<a class="t" id="t0088b24"></a>樂住，彼色變易、無常、滅盡，則生樂住。所以者<a class="t" id="t0088b25"></a>何？眼、色緣生眼識，三事和合觸，觸緣受，若<a class="t" id="t0088b26"></a>苦、若樂、不苦不樂，此三受集，此受滅、此受<a class="t" id="t0088b27"></a>患、此受離如實知，於彼色因緣生阨礙，阨<a class="t" id="t0088b28"></a>礙盡已，名無上安隱涅槃。耳、鼻、舌、身、意法緣<a class="t" id="t0088b29"></a>生意識，三事和合觸，觸緣受，若苦、若樂、不苦<a class="t" id="t0088c01"></a>不樂，彼受集、受滅、受味、受患、受離如實知，如<a class="t" id="t0088c02"></a>實知已，彼法因緣生阨礙，阨礙盡已，名無上<a class="t" id="t0088c03"></a>安隱涅槃。」</p>
<p><a class="t-linehead" id="t-linehead0088c03"></a>爾時，世尊而說偈言：</p>
<a class="t" id="t0088c04"></a><blockquote class="gatha">
<p>「於色聲香味，　　觸法六境界，<a class="t" id="t0088c05"></a><br>　一向生喜悅，　　愛染深樂著。<a class="t" id="t0088c06"></a><br>　諸天及世人，　　唯以此為樂，<a class="t" id="t0088c07"></a><br>　變易滅盡時，　　彼則生大苦。<a class="t" id="t0088c08"></a><br>　唯有諸賢聖，　　見其滅為樂，<a class="t" id="t0088c09"></a><br>　世間之所樂，　　觀察悉為怨。<a class="t" id="t0088c10"></a><br>　賢聖見苦者，　　世間以為樂，<a class="t" id="t0088c11"></a><br>　世間之所苦，　　於聖則為樂。<a class="t" id="t0088c12"></a><br>　甚深難解法，　　世間疑惑生，<a class="t" id="t0088c13"></a><br>　大闇所昏沒，　　盲冥無所見。<a class="t" id="t0088c14"></a><br>　唯有智慧者，　　發朦開大明，<a class="t" id="t0088c15"></a><br>　如是甚深句，　　非聖孰能知，<a class="t" id="t0088c16"></a><br>　不還受身者，　　深達諦明了。」</p>
</blockquote>
<a class="t" id="t0088c17"></a><p><a class="t-linehead" id="t-linehead0088c17"></a>佛說此經已，諸比丘聞佛所說，歡喜奉行。</p>
<a class="t" id="t0088c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>