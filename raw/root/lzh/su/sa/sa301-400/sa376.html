<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa376">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 376</span><span class="mirror-right">（三七六） 有貪</span></h1>
</div>
<p><a class="t-linehead" id="t-linehead0103a21"></a>如是我聞：</p>
<p>一時，佛住舍衛國祇樹給<a class="t" id="t0103a22"></a>孤獨園。</p>
<p><a class="t-linehead" id="t-linehead0103a22"></a>爾時，世尊告諸比丘：「有四食資益<a class="t" id="t0103a23"></a>眾生，令得住世攝受長養。何等為四？一者<a class="t" id="t0103a24"></a>摶食，二者觸食，三意思食，四者識食。</p>
<p><a class="t-linehead" id="t-linehead0103a24"></a>「諸比<a class="t" id="t0103a25"></a>丘！於此四食有貪有喜，識住增長，乃至純<a class="t" id="t0103a26"></a>大苦聚集。譬如樓閣宮殿，北西長廣，東西牕<a class="t" id="t0103a27"></a>牖，日出東方，光照西壁。如是，比丘！於此四<a class="t" id="t0103a28"></a>食有貪有喜……」如前廣說，乃至「純大苦聚集。</p>
<a class="t" id="t0103a29"></a><p><a class="t-linehead" id="t-linehead0103a29"></a>「若於四食無貪無喜……」如前廣說，乃至「純大苦<a class="t" id="t0103b01"></a>聚滅。譬如，比丘！樓閣宮殿，北西長廣，東西<a class="t" id="t0103b02"></a>牕牖，日出東方，應照何所？」</p>
<p><a class="t-linehead" id="t-linehead0103b02"></a>比丘白佛言：「應<a class="t" id="t0103b03"></a>照西壁。」</p>
<p><a class="t-linehead" id="t-linehead0103b03"></a>佛告比丘：「若無西壁，應何所照？」</p>
<a class="t" id="t0103b04"></a><p><a class="t-linehead" id="t-linehead0103b04"></a>比丘白佛言：「應照虛空，無所攀緣。」</p>
<p>「如是，<a class="t" id="t0103b05"></a>比丘！於此四食無貪無喜，識無所住，乃至<a class="t" id="t0103b06"></a>如是純大苦聚滅。」佛說此經已，諸比丘聞<a class="t" id="t0103b07"></a>佛所說，歡喜奉行。</p>
<a class="t" id="t0103b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>