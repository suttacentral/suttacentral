<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa321">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 321</span><span class="mirror-right">（三二一） 生聞一切法</span></h1>
</div>
<p><a class="t-linehead" id="t-linehead0091b15"></a>如是我聞：</p>
<p>一時，佛住舍衛國祇樹給孤<a class="t" id="t0091b16"></a>獨園。</p>
<p><a class="t-linehead" id="t-linehead0091b16"></a>時，有生聞婆羅門往詣佛所，共相問<a class="t" id="t0091b17"></a>訊已，退坐一面，白佛言：「沙門瞿曇！所謂一<a class="t" id="t0091b18"></a>切法，云何為一切法？」</p>
<p><a class="t-linehead" id="t-linehead0091b18"></a>佛告婆羅門：「眼及色、<a class="t" id="t0091b19"></a>眼識、眼觸、眼觸因緣生受，若苦、若樂、不苦不<a class="t" id="t0091b20"></a>樂。耳、鼻、舌、身、意法、意識、意觸、意觸因緣生受，<a class="t" id="t0091b21"></a>若苦、若樂、不苦不樂，是名為一切法。若復有<a class="t" id="t0091b22"></a>言此非一切法，沙門瞿曇所說一切法，我<a class="t" id="t0091b23"></a>今捨，更立一切法者，此但有言數，問已不<a class="t" id="t0091b24"></a>知，增其癡惑。所以者何？非其境界故。」</p>
<p><a class="t-linehead" id="t-linehead0091b24"></a>佛<a class="t" id="t0091b25"></a>說此經已，生聞婆羅門聞佛說已，歡喜隨<a class="t" id="t0091b26"></a>喜，從坐起去。</p>
<a class="t" id="t0091b27"></a><p><a class="t-linehead" id="t-linehead0091b27"></a>如生聞婆羅門所問三經，有異比丘所問三<a class="t" id="t0091b28"></a>經、尊者阿難所問三經、世尊法眼法根法依<a class="t" id="t0091b29"></a>三經，亦如上說。</p>
<a class="t" id="t0091c01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>