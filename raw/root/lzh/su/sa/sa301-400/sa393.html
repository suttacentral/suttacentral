<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa393">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 393</span><span class="mirror-right">（三九三） 善男子</span></h1>
</div>
<p><a class="t-linehead" id="t-linehead0106a16"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0106a17"></a>住處鹿野苑中。</p>
<p><a class="t-linehead" id="t-linehead0106a17"></a>爾時，世尊告諸比丘：「若善男<a class="t" id="t0106a18"></a>子正信非家，出家學道，彼一切所應當<a class="t" id="t0106a19"></a>知四聖諦法。何等為四？謂知苦聖諦、知<a class="t" id="t0106a20"></a>苦集聖諦、知苦滅聖諦、知苦滅道跡聖諦。<a class="t" id="t0106a21"></a>是故，比丘！於四聖諦未無間等者，當勤方<a class="t" id="t0106a22"></a>便，修無間等，如此章句，一切四聖諦經，應<a class="t" id="t0106a23"></a>當具說。」</p>
<p><a class="t-linehead" id="t-linehead0106a23"></a>佛說此經已，諸比丘聞佛所說，歡<a class="t" id="t0106a24"></a>喜奉行。</p>
<a class="t" id="t0106a25"></a><p><a class="t-linehead" id="t-linehead0106a25"></a>「如是知、如是見、如是無間等，悉應當說。又<a class="t" id="t0106a26"></a>三結盡，得須陀洹，一切當知四聖諦。何等<a class="t" id="t0106a27"></a>為四？謂知苦聖諦、知苦集聖諦、知苦滅聖<a class="t" id="t0106a28"></a>諦、知苦滅道跡聖諦。如是當知、如是當見<a class="t" id="t0106a29"></a>無間等。」</p>
<p><a class="t-linehead" id="t-linehead0106a29"></a>佛說此經已，諸比丘聞佛所說，歡<a class="t" id="t0106b01"></a>喜奉行。</p>
<a class="t" id="t0106b02"></a><p><a class="t-linehead" id="t-linehead0106b02"></a>「若三結盡，貪、恚、癡薄，得斯陀含，彼一切皆<a class="t" id="t0106b03"></a>於四聖諦如實知故。何等為四？謂知苦聖<a class="t" id="t0106b04"></a>諦、知苦集聖諦、知苦滅聖諦、知苦滅道跡<a class="t" id="t0106b05"></a>聖諦。如是當知、如是當見、如是無間等，<a class="t" id="t0106b06"></a>亦如是說。</p>
<p><a class="t-linehead" id="t-linehead0106b06"></a>「五下分結盡，生般涅槃阿那含，不<a class="t" id="t0106b07"></a>還此世，彼一切知四聖諦。何等為四？知苦<a class="t" id="t0106b08"></a>聖諦、知苦集聖諦、知苦滅聖諦、知苦滅道<a class="t" id="t0106b09"></a>跡聖諦。如是知、如是見、如是無間等，亦如<a class="t" id="t0106b10"></a>是說。</p>
<p><a class="t-linehead" id="t-linehead0106b10"></a>「若一切漏盡，無漏心解脫、慧解脫，見<a class="t" id="t0106b11"></a>法自知作證：『我生已盡，梵行已立，所作已作，<a class="t" id="t0106b12"></a>自知不受後有。』彼一切悉知四聖諦。何等<a class="t" id="t0106b13"></a>為四？謂知苦聖諦、知苦集聖諦、知苦滅聖<a class="t" id="t0106b14"></a>諦、知苦滅道跡聖諦。如是知、如是見、如是<a class="t" id="t0106b15"></a>無間等，亦如是說。</p>
<p><a class="t-linehead" id="t-linehead0106b15"></a>「若得辟支佛道證，彼一<a class="t" id="t0106b16"></a>切知四聖諦故。何等為四？謂知苦聖諦、知<a class="t" id="t0106b17"></a>苦集聖諦、知苦滅聖諦、知苦滅道跡聖諦。<a class="t" id="t0106b18"></a>如是知、如是見、如是無間等，亦如是說。</p>
<p><a class="t-linehead" id="t-linehead0106b18"></a>「若<a class="t" id="t0106b19"></a>得無上等正覺，彼一切知四聖諦故。何等<a class="t" id="t0106b20"></a>為四？謂知苦聖諦、知苦集聖諦、知苦滅聖<a class="t" id="t0106b21"></a>諦、知苦滅道跡聖諦。如是知、如是見、如是<a class="t" id="t0106b22"></a>無間等，亦如是說。」</p>
<p><a class="t-linehead" id="t-linehead0106b22"></a>佛說此經已，諸比丘聞<a class="t" id="t0106b23"></a>佛所說，歡喜奉行。</p>
<a class="t" id="t0106b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>