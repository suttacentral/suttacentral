<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa353">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 353</span><span class="mirror-right">（三五三） 沙門婆羅門</span></h1>
</div>
<p><a class="t-linehead" id="t-linehead0099b02"></a>如是我聞：</p>
<p>一時，佛住舍衛國祇樹給<a class="t" id="t0099b03"></a>孤獨園。</p>
<p><a class="t-linehead" id="t-linehead0099b03"></a>爾時，世尊告諸比丘：「若沙門、婆羅<a class="t" id="t0099b04"></a>門於法不如實知，法集、法滅、法滅道跡不<a class="t" id="t0099b05"></a>如實知，當知是沙門、婆羅門，非沙門之沙門<a class="t" id="t0099b06"></a>數，非婆羅門之婆羅門數，彼亦非沙門義、<a class="t" id="t0099b07"></a>非婆羅門義，見法自知作證：『我生已盡，梵行<a class="t" id="t0099b08"></a>已立，所作已作，自知不受後有。』</p>
<p><a class="t-linehead" id="t-linehead0099b08"></a>「何等法不<a class="t" id="t0099b09"></a>如實知？何等法集、法滅、法滅道跡不如實知？<a class="t" id="t0099b10"></a>謂六入處法不如實知，六入處集、六入處<a class="t" id="t0099b11"></a>滅、六入處滅道跡不如實知，而於觸如實<a class="t" id="t0099b12"></a>知者，無有是處，觸集、觸滅、觸滅道跡如實<a class="t" id="t0099b13"></a>知者，無有是處。如是受、愛、取、有、生、老、死如<a class="t" id="t0099b14"></a>實知者，無有是處。</p>
<p><a class="t-linehead" id="t-linehead0099b14"></a>「若沙門、婆羅門於六入<a class="t" id="t0099b15"></a>處如實知，六入處集、六入處滅、六入處滅道<a class="t" id="t0099b16"></a>跡如實知者，於觸如實知，斯有是處。如是<a class="t" id="t0099b17"></a>受、愛、取、有、生、老、死如實知者，斯有是處。」</p>
<p><a class="t-linehead" id="t-linehead0099b17"></a>佛<a class="t" id="t0099b18"></a>說是經已，諸比丘聞佛所說，歡喜奉行。</p>
<a class="t" id="t0099b19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>