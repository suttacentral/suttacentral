<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa390">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 390</span><span class="mirror-right">（三九〇） 沙門婆羅門</span></h1>
</div>
<p><a class="t-linehead" id="t-linehead0105b21"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0105b22"></a>住處鹿野苑中。</p>
<p><a class="t-linehead" id="t-linehead0105b22"></a>爾時，世尊告諸比丘：「若諸沙<a class="t" id="t0105b23"></a>門、婆羅門於此苦聖諦不如實知，此苦集<a class="t" id="t0105b24"></a>聖諦不如實知，此苦滅聖諦不如實知，此<a class="t" id="t0105b25"></a>苦滅道跡聖諦不如實知，此非沙門之沙門，<a class="t" id="t0105b26"></a>非婆羅門之婆羅門，彼亦不於沙門義、婆羅<a class="t" id="t0105b27"></a>門義見法自知作證：『我生已盡，梵行已立，所<a class="t" id="t0105b28"></a>作已作，自知不受後有。』</p>
<p><a class="t-linehead" id="t-linehead0105b28"></a>「若沙門、婆羅門於<a class="t" id="t0105b29"></a>此苦聖諦如實知，此苦集聖諦如實知，此苦<a class="t" id="t0105c01"></a>滅聖諦如實知，此苦滅道跡聖諦如實知，當<a class="t" id="t0105c02"></a>知是沙門、婆羅門，沙門之沙門、婆羅門之婆<a class="t" id="t0105c03"></a>羅門，於沙門義、婆羅門義見法自知作證：『我<a class="t" id="t0105c04"></a>生已盡，梵行已立，所作已作，自知不受後<a class="t" id="t0105c05"></a>有。』是故，比丘！於四聖諦無間等當起增上<a class="t" id="t0105c06"></a>欲，精勤堪能，方便修學。何等為四？謂苦聖<a class="t" id="t0105c07"></a>諦、苦集聖諦、苦滅聖諦、苦滅道跡聖諦。」</p>
<p><a class="t-linehead" id="t-linehead0105c07"></a>佛<a class="t" id="t0105c08"></a>說此經已，諸比丘聞佛所說，歡喜奉行。</p>
<a class="t" id="t0105c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>