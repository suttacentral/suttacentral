<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1150">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1150</span><span class="mirror-right">（一一五〇） 喘息</span></h1>
</div>
<p><a class="t-linehead" id="t-linehead0306c02"></a>如是我聞：</p>
<p>一時，佛住舍衛國祇樹給<a class="t" id="t0306c03"></a>孤獨園。</p>
<p><a class="t-linehead" id="t-linehead0306c03"></a>時，波斯匿王其體肥大，舉體流汗，來<a class="t" id="t0306c04"></a>詣佛所，稽首佛足，退坐一面，氣息長喘。</p>
<p><a class="t-linehead" id="t-linehead0306c04"></a>爾<a class="t" id="t0306c05"></a>時，世尊告波斯匿王：「大王身體極肥盛。」</p>
<p><a class="t-linehead" id="t-linehead0306c05"></a>大王<a class="t" id="t0306c06"></a>白佛言：「如是，世尊！患身肥大，常以此身極<a class="t" id="t0306c07"></a>肥大故，慚恥厭苦。」</p>
<p><a class="t-linehead" id="t-linehead0306c07"></a>爾時，世尊即說偈言：</p>
<a class="t" id="t0306c08"></a><blockquote class="gatha">
<p>「人當自繫念，　　每食知節量，<a class="t" id="t0306c09"></a><br>　是則諸受薄，　　安消而保壽。」</p>
</blockquote>
<a class="t" id="t0306c10"></a><p><a class="t-linehead" id="t-linehead0306c10"></a>時，有一年少，名欝多羅，於會中坐。時，波斯<a class="t" id="t0306c11"></a>匿王告欝多羅：「汝能從世尊受向所說偈，<a class="t" id="t0306c12"></a>每至食時，為我誦不？若能爾者，賜金錢十<a class="t" id="t0306c13"></a>萬，亦常與食。」</p>
<p><a class="t-linehead" id="t-linehead0306c13"></a>欝多羅白王：「奉教當誦。」</p>
<p>時，波<a class="t" id="t0306c14"></a>斯匿王聞佛所說，歡喜隨喜，作禮而去。</p>
<p><a class="t-linehead" id="t-linehead0306c14"></a>時，欝<a class="t" id="t0306c15"></a>多羅知王去已，至世尊前，受所說偈，於<a class="t" id="t0306c16"></a>王食時，食食為誦，白言大王：「如佛世尊、如<a class="t" id="t0306c17"></a>來、應、等正覺所知所見，而說斯偈：</p>
<a class="t" id="t0306c18"></a><blockquote class="gatha">
<p>「『人當自繫念，　　每食知節量，<a class="t" id="t0306c19"></a><br>　　是則諸受薄，　　安消而保壽。』」</p>
</blockquote>
<a class="t" id="t0306c20"></a><p><a class="t-linehead" id="t-linehead0306c20"></a>如是，波斯匿王漸至後時，身體<span class="gaiji">傭<!--gaiji,傭,1[月＊庸],2&#x267DB;,3--></span>細，容貌端<a class="t" id="t0306c21"></a>正，處樓閣上，向佛住處合掌恭敬，右膝著<a class="t" id="t0306c22"></a>地，三說是言：「南無敬禮世尊、如來、應、等正<a class="t" id="t0306c23"></a>覺，南無敬禮世尊、如來、應、等正覺，與我現法<a class="t" id="t0306c24"></a>利益、後世利益、現法後世利益，以其飯食<a class="t" id="t0306c25"></a>知節量故。」</p>
<a class="t" id="t0306c26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>