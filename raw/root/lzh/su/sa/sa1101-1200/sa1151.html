<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1151">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1151</span><span class="mirror-right">（一一五一） 阿修羅鹽</span></h1>
</div>
<p><a class="t-linehead" id="t-linehead0306c26"></a>如是我聞：</p>
<p><a class="t-linehead" id="t-linehead0306c26"></a>一時，佛住舍衛國。</p>
<p>時，有<a class="t" id="t0306c27"></a>年少阿修羅來詣佛所，於佛面前麁惡不<a class="t" id="t0306c28"></a>善語，瞋罵呵責。</p>
<p><a class="t-linehead" id="t-linehead0306c28"></a>爾時，世尊即說偈言：</p>
<a class="t" id="t0306c29"></a><blockquote class="gatha">
<p>「不怒勝瞋恚，　　不善以善伏，<a class="t" id="t0307a01"></a><br>　惠施伏慳貪，　　真言壞妄語。<a class="t" id="t0307a02"></a><br>　不罵亦不虐，　　常住賢聖心，<a class="t" id="t0307a03"></a><br>　惡人住瞋恨，　　不動如山石。<a class="t" id="t0307a04"></a><br>　起瞋恚能持，　　勝制狂馬車，<a class="t" id="t0307a05"></a><br>　我說善御士，　　非彼攝繩者。」</p>
</blockquote>
<a class="t" id="t0307a06"></a><p><a class="t-linehead" id="t-linehead0307a06"></a>時，年少阿修羅白佛言：「瞿曇！我今悔過，如<a class="t" id="t0307a07"></a>愚如癡，不辯不善，於瞿曇面前訶罵毀辱。」<a class="t" id="t0307a08"></a>如是懺悔已，時，阿修羅聞佛所說，歡喜隨<a class="t" id="t0307a09"></a>喜，作禮而去。</p>
<a class="t" id="t0307a10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>