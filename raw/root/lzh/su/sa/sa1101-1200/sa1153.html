<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1153">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1153</span><span class="mirror-right">（一一五三） 瞋罵</span></h1>
</div>
<p><a class="t-linehead" id="t-linehead0307b10"></a>如是我聞：</p>
<p>一時，佛住舍衛國東園鹿<a class="t" id="t0307b11"></a>子母講堂。</p>
<p><a class="t-linehead" id="t-linehead0307b11"></a>爾時，世尊晡時從禪覺，詣講堂東<a class="t" id="t0307b12"></a>蔭蔭中，露地經行。</p>
<p><a class="t-linehead" id="t-linehead0307b12"></a>時，有健罵婆羅豆婆遮<a class="t" id="t0307b13"></a>婆羅門來詣佛所，世尊面前作麁惡不善<a class="t" id="t0307b14"></a>語，罵詈呵責。世尊經行，彼隨世尊後行。世<a class="t" id="t0307b15"></a>尊經行已竟，住於一處，<span class="corr" title="[波&gt;彼]">彼</span>婆羅門言：「瞿曇伏<a class="t" id="t0307b16"></a>耶？」</p>
<p><a class="t-linehead" id="t-linehead0307b16"></a>爾時，世尊即說偈言：</p>
<a class="t" id="t0307b17"></a><blockquote class="gatha">
<p>「勝者更增怨，　　伏者臥不安，<a class="t" id="t0307b18"></a><br>　勝伏二俱捨，　　是得安隱眠。」</p>
</blockquote>
<a class="t" id="t0307b19"></a><p><a class="t-linehead" id="t-linehead0307b19"></a>婆羅門白言：「瞿曇！我今悔過，如愚如癡，不<a class="t" id="t0307b20"></a>辯不善，何於瞿曇面前作麁惡不善語，罵<a class="t" id="t0307b21"></a>詈呵責？」</p>
<p><a class="t-linehead" id="t-linehead0307b21"></a>時，婆羅門聞佛所說，歡喜隨喜，復道<a class="t" id="t0307b22"></a>而去。</p>
<a class="t" id="t0307b23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>