<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1159">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1159</span><span class="mirror-right">（一一五九） 摩佉</span></h1>
</div>
<p><a class="t-linehead" id="t-linehead0309a20"></a>如是我聞：</p>
<p>一時，佛住舍衛國祇樹給<a class="t" id="t0309a21"></a>孤獨園。</p>
<p><a class="t-linehead" id="t-linehead0309a21"></a>時，有魔瞿婆羅門來詣佛所，與世<a class="t" id="t0309a22"></a>尊面相問訊慰勞已，退坐一面，白佛言：「瞿<a class="t" id="t0309a23"></a>曇！我於家中常行布施，若一人來，施於一<a class="t" id="t0309a24"></a>人；若二人、三人，乃至百千，悉皆施與。我如<a class="t" id="t0309a25"></a>是施，得多福不？」</p>
<p><a class="t-linehead" id="t-linehead0309a25"></a>佛告婆羅門：「汝如是施，實<a class="t" id="t0309a26"></a>得大福。所以者何？以於家中常行布施，一<a class="t" id="t0309a27"></a>人來乞，即施一人，二人、三人，乃至百千，悉皆<a class="t" id="t0309a28"></a>施與故，即得大福。」</p>
<p><a class="t-linehead" id="t-linehead0309a28"></a>時，魔瞿婆羅門即說偈<a class="t" id="t0309b01"></a>言：</p>
<a class="t" id="t0309b02"></a><blockquote class="gatha">
<p>「在家所為作，　　布施復大會，<a class="t" id="t0309b03"></a><br>　因此惠施故，　　欲求大功德。<a class="t" id="t0309b04"></a><br>　今問於牟尼，　　我之所應知，<a class="t" id="t0309b05"></a><br>　同梵天所見，　　為我分別說。<a class="t" id="t0309b06"></a><br>　云何為解脫，　　勝妙之善趣？<a class="t" id="t0309b07"></a><br>　云何修方便，　　得生於梵世？<a class="t" id="t0309b08"></a><br>　云何隨樂施，　　生明勝梵天？」</p>
</blockquote>
<a class="t" id="t0309b09"></a><p><a class="t-linehead" id="t-linehead0309b09"></a>爾時，世尊說偈答言：</p>
<a class="t" id="t0309b10"></a><blockquote class="gatha">
<p>「施者設大會，　　隨彼愛樂施，<a class="t" id="t0309b11"></a><br>　歡喜淨信心，　　攀緣善功德。<a class="t" id="t0309b12"></a><br>　以其所建立，　　求離諸過惡，<a class="t" id="t0309b13"></a><br>　遠離於貪欲，　　其心善解脫。<a class="t" id="t0309b14"></a><br>　修習於慈心，　　其功德無量，<a class="t" id="t0309b15"></a><br>　況復加至誠，　　廣施設大會。<a class="t" id="t0309b16"></a><br>　若於其中間，　　所得諸善心，<a class="t" id="t0309b17"></a><br>　正向善解脫，　　或餘純善趣。<a class="t" id="t0309b18"></a><br>　如是勝因緣，　　得生於梵世，<a class="t" id="t0309b19"></a><br>　如是之惠施，　　其心平等故。<a class="t" id="t0309b20"></a><br>　得生於梵世，　　其壽命延長。」</p>
</blockquote>
<a class="t" id="t0309b21"></a><p><a class="t-linehead" id="t-linehead0309b21"></a>時，魔瞿婆羅門聞佛所說，歡喜隨喜，從座起<a class="t" id="t0309b22"></a>而去。</p>
<a class="t" id="t0309b23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>