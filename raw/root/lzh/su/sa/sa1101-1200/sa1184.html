<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1184">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1184</span><span class="mirror-right">（一一八四） 孫陀利</span></h1>
</div>
<p><a class="t-linehead" id="t-linehead0320b21"></a>如是我聞：</p>
<p>一時，佛在拘薩羅人間<a class="t" id="t0320b22"></a>遊行，宿於孫陀利河側。</p>
<p><a class="t-linehead" id="t-linehead0320b22"></a>爾時，世尊剃髮未<a class="t" id="t0320b23"></a>久，於後夜時，結跏趺坐，正身思惟，繫念在<a class="t" id="t0320b24"></a>前，以衣覆頭。</p>
<p><a class="t-linehead" id="t-linehead0320b24"></a>時，孫陀利河側有婆羅門住<a class="t" id="t0320b25"></a>止，夜起持祠，餘食不盡，時至河邊，欲求<a class="t" id="t0320b26"></a>大德婆羅門以奉之。</p>
<p><a class="t-linehead" id="t-linehead0320b26"></a>爾時，世尊聞河邊婆<a class="t" id="t0320b27"></a>羅門聲。聞已，謦咳作聲，却衣現頭。</p>
<p><a class="t-linehead" id="t-linehead0320b27"></a>時，孫陀<a class="t" id="t0320b28"></a>利河側婆羅門見佛已，作是念：「是剃頭沙門，<a class="t" id="t0320b29"></a>非婆羅門。」欲持食還去。彼婆羅門復作是<a class="t" id="t0320c01"></a>念：「非獨沙門是剃頭者，婆羅門中亦有剃<a class="t" id="t0320c02"></a>頭，應往至彼，問其所生。」時，孫陀利河側婆<a class="t" id="t0320c03"></a>羅門詣世尊所，而問之言：「為何姓生？」</p>
<p><a class="t-linehead" id="t-linehead0320c03"></a>爾時，<a class="t" id="t0320c04"></a>世尊即說偈言：</p>
<a class="t" id="t0320c05"></a><blockquote class="gatha">
<p>「汝莫問所生，　　但當問所行。<a class="t" id="t0320c06"></a><br>　刻木為鑽燧，　　亦能生於火；<a class="t" id="t0320c07"></a><br>　下賤種姓中，　　生堅固牟尼。<a class="t" id="t0320c08"></a><br>　智慧有慚愧，　　精進善調伏，<a class="t" id="t0320c09"></a><br>　究竟大明際，　　清淨修梵行。<a class="t" id="t0320c10"></a><br>　而今正是時，　　應奉施餘食。」</p>
</blockquote>
<a class="t" id="t0320c11"></a><p><a class="t-linehead" id="t-linehead0320c11"></a>時，孫陀利河側婆羅門復說偈言：</p>
<a class="t" id="t0320c12"></a><blockquote class="gatha">
<p>「我今吉良日，　　求福修供養，<a class="t" id="t0320c13"></a><br>　遇得見大士，　　三時最勝尊，<a class="t" id="t0320c14"></a><br>　若不見佛者，　　當更施餘人。」</p>
</blockquote>
<a class="t" id="t0320c15"></a><p><a class="t-linehead" id="t-linehead0320c15"></a>爾時，孫陀利河側婆羅門轉得信心，即持餘<a class="t" id="t0320c16"></a>食以奉世尊，世尊不受，以說偈得故，如<a class="t" id="t0320c17"></a>上因說偈而得食廣說。</p>
<p><a class="t-linehead" id="t-linehead0320c17"></a>孫陀利河側婆羅門<a class="t" id="t0320c18"></a>白佛言：「世尊！今此施食當置何所？」</p>
<p><a class="t-linehead" id="t-linehead0320c18"></a>佛告婆<a class="t" id="t0320c19"></a>羅門：「我不見諸天、魔、梵、沙門、婆羅門、天神、世<a class="t" id="t0320c20"></a>人有能食此食，令身安隱者。汝持此食<a class="t" id="t0320c21"></a>去著無虫水中，及少生草地。」</p>
<p><a class="t-linehead" id="t-linehead0320c21"></a>時，婆羅門即<a class="t" id="t0320c22"></a>持此食著無虫水中，水即烟起涌沸，啾啾<a class="t" id="t0320c23"></a>作聲，如燒鐵丸投之冷水，烟起涌沸，啾啾<a class="t" id="t0320c24"></a>作聲。如是彼食著無虫水中，烟起涌沸，啾<a class="t" id="t0320c25"></a>啾作聲。孫陀利河側婆羅門心欲恐怖，身毛<a class="t" id="t0320c26"></a>皆竪，謂為災變，馳走上岸，集聚乾木，供養<a class="t" id="t0320c27"></a>祠火，令息災恠。</p>
<p><a class="t-linehead" id="t-linehead0320c27"></a>世尊見彼集聚乾木，供養<a class="t" id="t0320c28"></a>祠火，望息災恠。見已。即說偈言：</p>
<a class="t" id="t0320c29"></a><blockquote class="gatha">
<p>「婆羅門祠火，　　焚燒乾草木，<a class="t" id="t0321a01"></a><br>　莫呼是淨道，　　能却諸災患。<a class="t" id="t0321a02"></a><br>　此則惡供養，　　而謂為<span class="gaiji">黠<!--gaiji,黠,1[烈-列＋（里＊吉）],2,3--></span>慧；<a class="t" id="t0321a03"></a><br>　作如是因緣，　　外道取修淨。<a class="t" id="t0321a04"></a><br>　汝今棄薪火，　　起內火熾然，<a class="t" id="t0321a05"></a><br>　常修不放逸，　　常富於供養。<a class="t" id="t0321a06"></a><br>　處處興淨信，　　廣施設大會，<a class="t" id="t0321a07"></a><br>　心意為束薪，　　瞋恚黑烟起，<a class="t" id="t0321a08"></a><br>　妄語為塵味，　　口舌為木杓，<a class="t" id="t0321a09"></a><br>　胸懷燃火處，　　欲火常熾然。<a class="t" id="t0321a10"></a><br>　當善自調伏，　　消滅士夫火，<a class="t" id="t0321a11"></a><br>　正信為大河，　　淨戒為度濟，<a class="t" id="t0321a12"></a><br>　澄淨清流水，　　智者之所歎！<a class="t" id="t0321a13"></a><br>　人中淨天德，　　當於中洗浴，<a class="t" id="t0321a14"></a><br>　涉水不著身，　　安樂度彼岸。<a class="t" id="t0321a15"></a><br>　正法為深淵，　　福德為下濟，<a class="t" id="t0321a16"></a><br>　澄淨水充滿，　　智者所讚嘆！<a class="t" id="t0321a17"></a><br>　人中天淨德，　　當於中洗浴，<a class="t" id="t0321a18"></a><br>　涉水不著身，　　安樂度彼岸。<a class="t" id="t0321a19"></a><br>　真諦善調御，　　攝護修梵行，<a class="t" id="t0321a20"></a><br>　慈悲為苦行，　　真實心清淨，<a class="t" id="t0321a21"></a><br>　沐浴以正法，　　智者所稱歎。」</p>
</blockquote>
<a class="t" id="t0321a22"></a><p><a class="t-linehead" id="t-linehead0321a22"></a>爾時，孫陀利河側婆羅門聞佛所說，歡喜隨<a class="t" id="t0321a23"></a>喜，復道而去。</p>
<a class="t" id="t0321a24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>