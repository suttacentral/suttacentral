<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1113">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1113</span><span class="mirror-right">（一一一三） 敬僧</span></h1>
</div>
<p><a class="t-linehead" id="t-linehead0293c08"></a>如是我聞：</p>
<p>一時，佛住舍衛國祇樹給<a class="t" id="t0293c09"></a>孤獨園。</p>
<p><a class="t-linehead" id="t-linehead0293c09"></a>爾時，世尊告諸比丘：「過去世時，有天<a class="t" id="t0293c10"></a>帝釋欲入園觀，王勅御者，令嚴駕千馬之<a class="t" id="t0293c11"></a>車。御者受教，即嚴駕已，還白帝釋：『乘已嚴<a class="t" id="t0293c12"></a>駕，唯王知時。』</p>
<p><a class="t-linehead" id="t-linehead0293c12"></a>「爾時，帝釋從常勝殿來下，<a class="t" id="t0293c13"></a>周向諸方，合掌恭敬。</p>
<p><a class="t-linehead" id="t-linehead0293c13"></a>「時，彼御者見天帝釋<a class="t" id="t0293c14"></a>從殿來下，住於中庭，周向諸方，合掌恭敬。<a class="t" id="t0293c15"></a>見已驚怖，馬鞭落地，而說偈言：</p>
<a class="t" id="t0293c16"></a><blockquote class="gatha">
<p>「『諸方唯有人，　　臭穢胞胎生，<a class="t" id="t0293c17"></a><br>　　神處穢死尸，　　飢渴常燋然。<a class="t" id="t0293c18"></a><br>　　何故憍尸迦，　　故重於非家？<a class="t" id="t0293c19"></a><br>　　為我說其義，　　飢渴願欲聞。』</p>
</blockquote>
<a class="t" id="t0293c20"></a><p><a class="t-linehead" id="t-linehead0293c20"></a>「時，天帝釋說偈答言：</p>
<a class="t" id="t0293c21"></a><blockquote class="gatha">
<p>「『我正恭敬彼，　　能出非家者，<a class="t" id="t0293c22"></a><br>　　自在遊諸方，　　不計其行止。<a class="t" id="t0293c23"></a><br>　　城邑國土色，　　不能累其心，<a class="t" id="t0293c24"></a><br>　　不畜資生具，　　一往無欲定。<a class="t" id="t0293c25"></a><br>　　往則無所求，　　唯無為為樂，<a class="t" id="t0293c26"></a><br>　　言則定善言，　　不言則寂定。<a class="t" id="t0293c27"></a><br>　　諸天阿修羅，　　各各共相違，<a class="t" id="t0293c28"></a><br>　　人間自共諍，　　相違亦如是。<a class="t" id="t0293c29"></a><br>　　唯有出家者，　　於諸諍無諍，<a class="t" id="t0294a01"></a><br>　　於一切眾生，　　放捨於刀杖。<a class="t" id="t0294a02"></a><br>　　於財離財色，　　不醉亦不荒，<a class="t" id="t0294a03"></a><br>　　遠離一切惡，　　是故敬禮彼。』</p>
</blockquote>
<a class="t" id="t0294a04"></a><p><a class="t-linehead" id="t-linehead0294a04"></a>「是時，御者復說偈言：</p>
<a class="t" id="t0294a05"></a><blockquote class="gatha">
<p>「『天王之所敬，　　是必世間勝，<a class="t" id="t0294a06"></a><br>　　故我從今日，　　當禮出家人。』</p>
</blockquote>
<a class="t" id="t0294a07"></a><p><a class="t-linehead" id="t-linehead0294a07"></a>「如是說已，天帝釋敬禮諸方一切僧畢，昇<a class="t" id="t0294a08"></a>於馬車，遊觀園林。」</p>
<p><a class="t-linehead" id="t-linehead0294a08"></a>佛告比丘：「彼天帝釋於<a class="t" id="t0294a09"></a>三十三天為自在王，而常恭敬眾僧，亦常<a class="t" id="t0294a10"></a>讚歎恭敬僧功德。汝等比丘正信非家，出<a class="t" id="t0294a11"></a>家學道，亦當如是恭敬眾僧，亦當讚歎敬<a class="t" id="t0294a12"></a>僧功德。」</p>
<p><a class="t-linehead" id="t-linehead0294a12"></a>佛說此經已，諸比丘聞佛所說，歡<a class="t" id="t0294a13"></a>喜奉行。</p>
<a class="t" id="t0294a14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>