<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1110">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1110</span><span class="mirror-right">（一一一〇） 縛繫</span></h1>
</div>
<p><a class="t-linehead" id="t-linehead0292b14"></a>如是我聞：</p>
<p>一時，佛住舍衛國祇樹給<a class="t" id="t0292b15"></a>孤獨園。</p>
<p><a class="t-linehead" id="t-linehead0292b15"></a>爾時，世尊告諸比丘：「過去世時，有天<a class="t" id="t0292b16"></a>帝釋，天、阿修羅對陣欲戰。釋提桓因語三十<a class="t" id="t0292b17"></a>三天眾言：『今日諸天與阿修羅軍戰，諸天<a class="t" id="t0292b18"></a>得勝，阿修羅不如者，當生擒毘摩質多羅<a class="t" id="t0292b19"></a>阿修羅王，以五繫縛，將還天宮。』毘摩質多<a class="t" id="t0292b20"></a>羅阿修羅王告阿修羅眾：『今日諸天、阿修羅<a class="t" id="t0292b21"></a>共戰，若阿修羅勝，諸天不如者，當生擒釋<a class="t" id="t0292b22"></a>提桓因，以五繫縛，將還阿修羅宮。』當其戰<a class="t" id="t0292b23"></a>時，諸天得勝，阿修羅不如。</p>
<p><a class="t-linehead" id="t-linehead0292b23"></a>「時，彼諸天捉得<a class="t" id="t0292b24"></a>毘摩質多羅阿修羅王，以五繫縛，將還天<a class="t" id="t0292b25"></a>宮，縛在帝釋斷法殿前門下。帝釋從此門<a class="t" id="t0292b26"></a>入出之時，毘摩質多羅阿修羅縛在門側瞋<a class="t" id="t0292b27"></a>恚罵詈。</p>
<p><a class="t-linehead" id="t-linehead0292b27"></a>「時，帝釋御者見阿修羅王，身被五<a class="t" id="t0292b28"></a>縛，在於門側，帝釋出入之時輒瞋恚罵詈。見<a class="t" id="t0292b29"></a>已即便說偈，白帝釋言：</p>
<a class="t" id="t0292c01"></a><blockquote class="gatha">
<p>「『釋今為畏彼，　　為力不足耶，<a class="t" id="t0292c02"></a><br>　　能忍阿修羅，　　面前而罵辱。』</p>
</blockquote>
<a class="t" id="t0292c03"></a><p><a class="t-linehead" id="t-linehead0292c03"></a>「釋即答言：</p>
<a class="t" id="t0292c04"></a><blockquote class="gatha">
<p>「『不以畏故忍，　　亦非力不足，<a class="t" id="t0292c05"></a><br>　　何有<span class="gaiji">黠<!--gaiji,黠,1[烈-列＋（里＊吉）],2,3--></span>慧人，　　而與愚夫對。』</p>
</blockquote>
<a class="t" id="t0292c06"></a><p><a class="t-linehead" id="t-linehead0292c06"></a>「御者復白言：</p>
<a class="t" id="t0292c07"></a><blockquote class="gatha">
<p>「『若但行忍者，　　於事則有闕，<a class="t" id="t0292c08"></a><br>　　愚癡者當言，　　畏怖故行忍。<a class="t" id="t0292c09"></a><br>　　是故當苦治，　　以智制愚癡。』</p>
</blockquote>
<a class="t" id="t0292c10"></a><p><a class="t-linehead" id="t-linehead0292c10"></a>「帝釋答言：</p>
<a class="t" id="t0292c11"></a><blockquote class="gatha">
<p>「『我常觀察彼，　　制彼愚夫者，<a class="t" id="t0292c12"></a><br>　　見愚者瞋盛，　　智以靜默伏。<a class="t" id="t0292c13"></a><br>　　非力而為力，　　是彼愚癡力，<a class="t" id="t0292c14"></a><br>　　愚癡違遠法，　　於道則無有。<a class="t" id="t0292c15"></a><br>　　若使有大力，　　能忍於劣者，<a class="t" id="t0292c16"></a><br>　　是則為上忍。　　無力何有忍？<a class="t" id="t0292c17"></a><br>　　於他極罵辱，　　大力者能忍，<a class="t" id="t0292c18"></a><br>　　是則為上忍。　　無力何所忍？<a class="t" id="t0292c19"></a><br>　　於己及他人，　　善護大恐怖，<a class="t" id="t0292c20"></a><br>　　知彼瞋恚盛，　　還自守靜默。<a class="t" id="t0292c21"></a><br>　　於二義俱備，　　自利亦利他。<a class="t" id="t0292c22"></a><br>　　謂言愚夫者，　　以不見法故，<a class="t" id="t0292c23"></a><br>　　愚夫謂勝忍，　　重增其惡口，<a class="t" id="t0292c24"></a><br>　　未知忍彼罵，　　於彼常得勝。<a class="t" id="t0292c25"></a><br>　　於勝己行忍，　　是名恐怖忍。<a class="t" id="t0292c26"></a><br>　　於等者行忍，　　是名忍諍忍。<a class="t" id="t0292c27"></a><br>　　於劣者行忍，　　是則為上忍。』」</p>
</blockquote>
<a class="t" id="t0292c28"></a><p><a class="t-linehead" id="t-linehead0292c28"></a>佛告諸比丘：「釋提桓因於三十三天為自在<a class="t" id="t0292c29"></a>王，常行忍辱，讚歎於忍。汝等比丘正信非<a class="t" id="t0293a01"></a>家，出家學道，亦應如是行忍，讚歎於忍，應<a class="t" id="t0293a02"></a>當學！」</p>
<p><a class="t-linehead" id="t-linehead0293a02"></a>佛說經已，諸比丘聞佛所說，歡喜<a class="t" id="t0293a03"></a>奉行。</p>
<a class="t" id="t0293a04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>