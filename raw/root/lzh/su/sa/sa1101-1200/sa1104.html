<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1104">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1104</span><span class="mirror-right">（一一〇四） 帝釋</span></h1>
</div>
<a class="t" id="t-juan40"></a>　<a class="t" id="t0290b14"></a><a class="t" id="t0290b15"></a><a class="t" id="t0290b16"></a><p class="suttainfo"><span class="t-juanname">雜阿含經卷第四十</span><br><a class="t" id="t0290b17"></a><a class="t" id="t0290b18"></a><span class="t-byline">宋天竺三藏求那跋陀羅譯</span></p>
<a class="t" id="t0290b19"></a><p><a class="t-linehead" id="t-linehead0290b19"></a>如是我聞：</p>
<p>一時，佛住王舍城迦蘭陀<a class="t" id="t0290b20"></a>竹園。</p>
<p><a class="t-linehead" id="t-linehead0290b20"></a>爾時，世尊告諸比丘：「若能受持七種<a class="t" id="t0290b21"></a>受者，以是因緣得生天帝釋處。謂天帝<a class="t" id="t0290b22"></a>釋本為人時，供養父母，及家諸尊長，和顏軟<a class="t" id="t0290b23"></a>語，不惡口，不兩舌，常真實言；於慳悋世<a class="t" id="t0290b24"></a>間，雖在居家而不慳惜，行解脫施，勤施，常<a class="t" id="t0290b25"></a>樂行施，施會供養，等施一切。」爾時，世尊即<a class="t" id="t0290b26"></a>說偈言：</p>
<a class="t" id="t0290b27"></a><blockquote class="gatha">
<p>「供養於父母，　　及家之尊長，<a class="t" id="t0290b28"></a><br>　柔和恭遜辭，　　離麁言兩舌。<a class="t" id="t0290b29"></a><br>　調伏慳悋心，　　常修真實語，<a class="t" id="t0290c01"></a><br>　彼三十三天，　　見行七法者。<a class="t" id="t0290c02"></a><br>　咸各作是言，　　當來生此天。」</p>
</blockquote>
<a class="t" id="t0290c03"></a><p><a class="t-linehead" id="t-linehead0290c03"></a>佛說此經已，諸比丘聞佛所說，歡喜奉行。</p>
<a class="t" id="t0290c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>