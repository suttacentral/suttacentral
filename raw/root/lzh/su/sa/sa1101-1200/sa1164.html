<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1164">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1164</span><span class="mirror-right">（一一六四） 波羅延</span></h1>
</div>
<a class="t" id="t-juan43"></a>　<a class="t" id="t0310b14"></a><a class="t" id="t0310b15"></a><a class="t" id="t0310b16"></a><a class="t" id="t0310b17"></a><p class="suttainfo"><span class="t-juanname">雜阿含經卷第四十三</span><br><a class="t" id="t0310b18"></a><a class="t" id="t0310b19"></a><span class="t-byline">宋天竺三藏求那跋陀羅譯</span></p>
<a class="t" id="t0310b20"></a><p><a class="t-linehead" id="t-linehead0310b20"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙<a class="t" id="t0310b21"></a>人住處鹿野苑中。</p>
<p><a class="t-linehead" id="t-linehead0310b21"></a>時，有眾多比丘集於講<a class="t" id="t0310b22"></a>堂，作如是論：「諸尊！如世尊說波羅延低<a class="t" id="t0310b23"></a>舍彌德勒所問：</p>
<a class="t" id="t0310b24"></a><blockquote class="gatha">
<p>「『若知二邊者，　　於中永無著，<a class="t" id="t0310b25"></a><br>　　說名大丈夫，　　不顧於五欲，<a class="t" id="t0310b26"></a><br>　　無有煩惱鏁，　　超出縫紩憂。』</p>
</blockquote>
<a class="t" id="t0310b27"></a><p><a class="t-linehead" id="t-linehead0310b27"></a>「諸尊！此有何義？云何邊？云何二邊？云何為<a class="t" id="t0310b28"></a>中？云何為縫紩？云何思？以智知，以了了；智<a class="t" id="t0310b29"></a>所知，了所了，作苦邊，脫於苦。」</p>
<p><a class="t-linehead" id="t-linehead0310b29"></a>有一答言：<a class="t" id="t0310c01"></a>「六內入處是一邊，六外入處是二邊，受是其<a class="t" id="t0310c02"></a>中，愛為縫紩。習於受者，得彼彼因，身漸<a class="t" id="t0310c03"></a>轉增長出生，於此即法，以智知，以了了，<a class="t" id="t0310c04"></a>智所知，了所了，作苦邊，脫於苦。」</p>
<p><a class="t-linehead" id="t-linehead0310c04"></a>復有說<a class="t" id="t0310c05"></a>言：「過去世是一邊，未來世是二邊，現在世名<a class="t" id="t0310c06"></a>為中，愛為縫紩。習近此愛，彼彼所因，身<a class="t" id="t0310c07"></a>漸觸增長出生，乃至脫苦。」</p>
<p><a class="t-linehead" id="t-linehead0310c07"></a>復有說言：「樂受<a class="t" id="t0310c08"></a>者是一邊，苦受者是二邊，不苦不樂是其中，<a class="t" id="t0310c09"></a>愛為縫紩，習近此愛，彼彼所得，自身漸觸<a class="t" id="t0310c10"></a>增長出生，乃至作苦。」</p>
<p><a class="t-linehead" id="t-linehead0310c10"></a>復有說言：「有者是一<a class="t" id="t0310c11"></a>邊，集是二邊，受是其中，愛為縫紩……」如是廣<a class="t" id="t0310c12"></a>說，乃至「脫苦。」</p>
<p><a class="t-linehead" id="t-linehead0310c12"></a>復有說言：「身者是一邊，身集<a class="t" id="t0310c13"></a>是二邊，愛為縫紩……」如是廣說，乃至「脫苦。」</p>
<p><a class="t-linehead" id="t-linehead0310c13"></a>復<a class="t" id="t0310c14"></a>有說言：「我等一切所說不同，所謂向來種種<a class="t" id="t0310c15"></a>異說，要不望知。云何世尊有餘之說，波羅<a class="t" id="t0310c16"></a>延低舍彌德勒所問經？我等應往具問世尊，<a class="t" id="t0310c17"></a>如世尊所說，我等奉持。」</p>
<p><a class="t-linehead" id="t-linehead0310c17"></a>爾時，眾多比丘詣世<a class="t" id="t0310c18"></a>尊所，稽首禮足，退坐一面，白佛言：「世尊！向<a class="t" id="t0310c19"></a>諸比丘集於講堂，作如是言：『於世尊所說<a class="t" id="t0310c20"></a>波羅延低舍彌德勒所問經，所謂二邊，乃至<a class="t" id="t0310c21"></a>脫苦。』有人說言：『內六入處是說一邊，外六<a class="t" id="t0310c22"></a>入處是說二邊，受是其中，愛為縫紩……』如前<a class="t" id="t0310c23"></a>廣說，悉不決定，今日故來請問世尊，具問<a class="t" id="t0310c24"></a>斯義，我等所說，誰得其義？」</p>
<p><a class="t-linehead" id="t-linehead0310c24"></a>佛告諸比丘：「汝<a class="t" id="t0310c25"></a>等所說，皆是善說，我今當為汝等說有餘<a class="t" id="t0310c26"></a>經。我為波羅延低舍彌德勒有餘經說，謂觸<a class="t" id="t0310c27"></a>是一邊，觸集是二邊，受是其中，愛為縫紩。<a class="t" id="t0310c28"></a>習近愛已，彼彼所得，身緣觸增長出生，於<a class="t" id="t0310c29"></a>此法，以智知，以了了；智所知，了所了，作苦<a class="t" id="t0311a01"></a>邊，脫於苦。」</p>
<p><a class="t-linehead" id="t-linehead0311a01"></a>佛說此經已，諸比丘聞佛所說，<a class="t" id="t0311a02"></a>歡喜奉行。</p>
<a class="t" id="t0311a03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>