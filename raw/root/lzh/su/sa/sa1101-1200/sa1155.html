<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1155">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1155</span><span class="mirror-right">（一一五五） 返戾</span></h1>
</div>
<p><a class="t-linehead" id="t-linehead0307c07"></a>如是我聞：</p>
<p>一時，佛在拘薩羅人間<a class="t" id="t0307c08"></a>遊行，至舍衛國祇樹給孤獨園。</p>
<p><a class="t-linehead" id="t-linehead0307c08"></a>時，有婆羅<a class="t" id="t0307c09"></a>門名曰違義，聞沙門瞿曇從拘薩羅國人<a class="t" id="t0307c10"></a>間遊行，至舍衛國祇樹給孤獨園。聞已，作是<a class="t" id="t0307c11"></a>念：「我當往詣沙門瞿曇所，聞所說法，當反<a class="t" id="t0307c12"></a>其義。」作是念已，往詣精舍，至世尊所。</p>
<p><a class="t-linehead" id="t-linehead0307c12"></a>爾時，<a class="t" id="t0307c13"></a>世尊無量眷屬圍繞說法。世尊遙見違義婆<a class="t" id="t0307c14"></a>羅門來，即默然住。</p>
<p><a class="t-linehead" id="t-linehead0307c14"></a>違義婆羅門白佛言：「瞿<a class="t" id="t0307c15"></a>曇說法，樂欲聞之！」</p>
<p><a class="t-linehead" id="t-linehead0307c15"></a>爾時，世尊即說偈言：</p>
<a class="t" id="t0307c16"></a><blockquote class="gatha">
<p>「違義婆羅門，　　未能解深義，<a class="t" id="t0307c17"></a><br>　內懷嫉恚心，　　欲為法留難。<a class="t" id="t0307c18"></a><br>　調伏違反心，　　諸不信樂意，<a class="t" id="t0307c19"></a><br>　息諸障礙垢，　　則解深妙說。」</p>
</blockquote>
<a class="t" id="t0307c20"></a><p><a class="t-linehead" id="t-linehead0307c20"></a>時，違義婆羅門作是念：「沙門瞿曇已知我心。」<a class="t" id="t0307c21"></a>聞佛所說，歡喜隨喜，從座起而去。</p>
<a class="t" id="t0307c22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>