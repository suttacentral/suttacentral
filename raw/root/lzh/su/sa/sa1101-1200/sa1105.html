<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1105">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1105</span><span class="mirror-right">（一一〇五） 摩訶離</span></h1>
</div>
<p><a class="t-linehead" id="t-linehead0290c04"></a>如是我聞：</p>
<p>一時，佛住鞞舍離國獼<a class="t" id="t0290c05"></a>猴池側重閣講堂。</p>
<p><a class="t-linehead" id="t-linehead0290c05"></a>時，有離車名摩訶利，<a class="t" id="t0290c06"></a>來詣佛所，稽首佛足，退坐一面，白佛言：「世<a class="t" id="t0290c07"></a>尊！見天帝釋不？」</p>
<p><a class="t-linehead" id="t-linehead0290c07"></a>佛答言：「見。」</p>
<p>離車復問：「世尊！<a class="t" id="t0290c08"></a>見有鬼似帝釋形以不？」</p>
<p><a class="t-linehead" id="t-linehead0290c08"></a>佛告離車：「我知<a class="t" id="t0290c09"></a>天帝釋，亦知有鬼似天帝釋，亦知彼帝釋<a class="t" id="t0290c10"></a>法，受持彼法緣故，得生帝釋處。離車！帝<a class="t" id="t0290c11"></a>釋本為人時，供養父母，乃至行平等捨。」爾<a class="t" id="t0290c12"></a>時，世尊即說偈言：</p>
<a class="t" id="t0290c13"></a><blockquote class="gatha">
<p>「供養於父母，　　及家之尊長，<a class="t" id="t0290c14"></a><br>　柔和恭遜辭，　　離麁言兩舌。<a class="t" id="t0290c15"></a><br>　調伏慳悋心，　　常修真實語，<a class="t" id="t0290c16"></a><br>　彼三十三天，　　見行七法者。<a class="t" id="t0290c17"></a><br>　咸各作是言，　　當來生此天。」</p>
</blockquote>
<a class="t" id="t0290c18"></a><p><a class="t-linehead" id="t-linehead0290c18"></a>佛說此經已，時摩訶利離車聞佛所說，歡<a class="t" id="t0290c19"></a>喜隨喜，作禮而去。</p>
<a class="t" id="t0290c20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>