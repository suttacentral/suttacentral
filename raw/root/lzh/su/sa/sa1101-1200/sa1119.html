<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1119">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1119</span><span class="mirror-right">（一一一九） 婆稚</span></h1>
</div>
<p><a class="t-linehead" id="t-linehead0296b25"></a>如是我聞：</p>
<p>一時，佛住舍衛國祇樹給<a class="t" id="t0296b26"></a>孤獨園。</p>
<p><a class="t-linehead" id="t-linehead0296b26"></a>爾時，世尊告諸比丘：「時，有天帝釋及<a class="t" id="t0296b27"></a>鞞盧闍那子婆稚阿修羅王，有絕妙之容，<a class="t" id="t0296b28"></a>於晨朝時，俱詣佛所，稽首佛足，退坐一面。<a class="t" id="t0296b29"></a>時，天帝釋及鞞盧闍那子婆稚阿修羅王，身<a class="t" id="t0296c01"></a>諸光明，普照祇樹給孤獨園。」</p>
<p><a class="t-linehead" id="t-linehead0296c01"></a>爾時，鞞盧闍那<a class="t" id="t0296c02"></a>阿修羅王說偈白佛：</p>
<a class="t" id="t0296c03"></a><blockquote class="gatha">
<p>「人當勤方便，　　必令利滿足，<a class="t" id="t0296c04"></a><br>　是利滿足已，　　何須復方便。」</p>
</blockquote>
<a class="t" id="t0296c05"></a><p><a class="t-linehead" id="t-linehead0296c05"></a>時，天帝釋復說偈言：</p>
<a class="t" id="t0296c06"></a><blockquote class="gatha">
<p>「若人勤方便，　　必令利滿足，<a class="t" id="t0296c07"></a><br>　是利滿足已，　　修忍無過上。」</p>
</blockquote>
<a class="t" id="t0296c08"></a><p><a class="t-linehead" id="t-linehead0296c08"></a>說是偈已，俱白佛言：「世尊！何者善說？」世尊<a class="t" id="t0296c09"></a>告言：「汝等所說，二說俱善。」</p>
<p><a class="t-linehead" id="t-linehead0296c09"></a>然今汝等復聽<a class="t" id="t0296c10"></a>我說。</p>
<a class="t" id="t0296c11"></a><blockquote class="gatha">
<p>「一切眾生類，　　悉皆求己利，<a class="t" id="t0296c12"></a><br>　彼彼諸眾生，　　各自求所應。<a class="t" id="t0296c13"></a><br>　世間諸和合，　　及與第一義，<a class="t" id="t0296c14"></a><br>　當知世和合，　　則為非常法。<a class="t" id="t0296c15"></a><br>　若人勤方便，　　必令利滿足，<a class="t" id="t0296c16"></a><br>　是利滿足已，　　修忍無過上。」</p>
</blockquote>
<a class="t" id="t0296c17"></a><p><a class="t-linehead" id="t-linehead0296c17"></a>爾時，天帝釋及鞞盧闍那子婆稚阿修羅王<a class="t" id="t0296c18"></a>聞佛所說，歡喜隨喜，作禮而去。</p>
<a class="t" id="t0296c19"></a><p><a class="t-linehead" id="t-linehead0296c19"></a>爾時，世尊告諸比丘：「釋提桓因於三十三天<a class="t" id="t0296c20"></a>為自在王，修行於忍，讚歎於忍。汝等比<a class="t" id="t0296c21"></a>丘正信非家，出家學道，亦應如是修行於<a class="t" id="t0296c22"></a>忍，讚歎於忍！」</p>
<p><a class="t-linehead" id="t-linehead0296c22"></a>佛說此經已，諸比丘聞佛<a class="t" id="t0296c23"></a>所說，歡喜奉行。</p>
<a class="t" id="t0296c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>