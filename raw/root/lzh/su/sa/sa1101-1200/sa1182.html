<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1182">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1182</span><span class="mirror-right">（一一八二） 婆羅林</span></h1>
</div>
<p><a class="t-linehead" id="t-linehead0319c13"></a>如是我聞：</p>
<p>一時，佛在拘薩羅人間<a class="t" id="t0319c14"></a>遊行，於一夜時，住止娑羅林中。</p>
<p><a class="t-linehead" id="t-linehead0319c14"></a>時，有一婆<a class="t" id="t0319c15"></a>羅門，去娑羅林不遠，營作田業。晨朝起作，<a class="t" id="t0319c16"></a>至娑羅林中，遙見世尊坐一樹下，儀容端<a class="t" id="t0319c17"></a>正，諸根清淨，其心寂定，具足成就第一止<a class="t" id="t0319c18"></a>觀，其身金色，光明徹照。見已，往詣其所，白<a class="t" id="t0319c19"></a>言：「瞿曇！我近在此經營事業，故樂此林。瞿<a class="t" id="t0319c20"></a>曇於此有何事業，樂此林中？」復說偈言：</p>
<a class="t" id="t0319c21"></a><blockquote class="gatha">
<p>「比丘於此林，　　為何事業故，<a class="t" id="t0319c22"></a><br>　獨一守空閑，　　樂於此林中？」</p>
</blockquote>
<a class="t" id="t0319c23"></a><p><a class="t-linehead" id="t-linehead0319c23"></a>爾時，世尊說偈答曰：</p>
<a class="t" id="t0319c24"></a><blockquote class="gatha">
<p>「無事於此林，　　林根久已斷，<a class="t" id="t0319c25"></a><br>　於林離林脫，　　禪思不樂斷。」</p>
</blockquote>
<a class="t" id="t0319c26"></a><p><a class="t-linehead" id="t-linehead0319c26"></a>時，彼婆羅門聞佛所說，歡喜隨喜，作禮而去。</p>
<a class="t" id="t0319c27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>