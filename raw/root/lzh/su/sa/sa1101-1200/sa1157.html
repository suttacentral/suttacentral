<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1157">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1157</span><span class="mirror-right">（一一五七） 羅閣</span></h1>
</div>
<p><a class="t-linehead" id="t-linehead0308a03"></a>如是我聞：</p>
<p>一時，佛住王舍城迦蘭陀<a class="t" id="t0308a04"></a>竹園。世尊晨朝著衣持鉢，入王舍城乞食，<a class="t" id="t0308a05"></a>次第行乞至火與婆羅門舍。</p>
<p><a class="t-linehead" id="t-linehead0308a05"></a>火與婆羅門遙<a class="t" id="t0308a06"></a>見佛來，即具眾美飲食，滿鉢與之。</p>
<p><a class="t-linehead" id="t-linehead0308a06"></a>如是<a class="t" id="t0308a07"></a>二日、三日，乞食復至其舍。</p>
<p><a class="t-linehead" id="t-linehead0308a07"></a>火與婆羅門遙見<a class="t" id="t0308a08"></a>佛來，作是念：「禿頭沙門何故數來，貪美食<a class="t" id="t0308a09"></a>耶？」</p>
<p><a class="t-linehead" id="t-linehead0308a09"></a>爾時，世尊知火與婆羅門心念已，即說<a class="t" id="t0308a10"></a>偈言：</p>
<a class="t" id="t0308a11"></a><blockquote class="gatha">
<p>「王天日日雨，　　田夫日夜耕，<a class="t" id="t0308a12"></a><br>　數數殖種子，　　是田數收穀。<a class="t" id="t0308a13"></a><br>　如人數懷妊，　　乳牛數懷犢，<a class="t" id="t0308a14"></a><br>　數數有求者，　　則能數惠施。<a class="t" id="t0308a15"></a><br>　數數惠施故，　　常得大名稱，<a class="t" id="t0308a16"></a><br>　數數棄死屍，　　數數哭悲戀。<a class="t" id="t0308a17"></a><br>　數數生數死，　　數數憂悲苦，<a class="t" id="t0308a18"></a><br>　數數以火燒，　　數數諸蟲食。<a class="t" id="t0308a19"></a><br>　若得賢聖道，　　不數受諸有，<a class="t" id="t0308a20"></a><br>　亦不數生死，　　不數憂悲苦。<a class="t" id="t0308a21"></a><br>　不數數火燒，　　不數諸蟲食。」</p>
</blockquote>
<a class="t" id="t0308a22"></a><p><a class="t-linehead" id="t-linehead0308a22"></a>時，火與婆羅門聞佛說偈，還得信心，復以<a class="t" id="t0308a23"></a>種種飲食滿鉢與之，世尊不受，以因說偈<a class="t" id="t0308a24"></a>而施故，復說偈言：</p>
<a class="t" id="t0308a25"></a><blockquote class="gatha">
<p>「因為說偈法，　　不應受飲食，<a class="t" id="t0308a26"></a><br>　當觀察自法，　　說法不受食。<a class="t" id="t0308a27"></a><br>　婆羅門當知，　　斯則淨命活，<a class="t" id="t0308a28"></a><br>　應以餘供養，　　純淨大仙人。<a class="t" id="t0308b01"></a><br>　已盡諸有漏，　　穢法悉已斷，<a class="t" id="t0308b02"></a><br>　供養以飲食，　　於其良福田。<a class="t" id="t0308b03"></a><br>　欲求福德者，　　則我田為良。」</p>
</blockquote>
<a class="t" id="t0308b04"></a><p><a class="t-linehead" id="t-linehead0308b04"></a>火與婆羅門白佛：「今以此食，應著何所？」</p>
<p>佛<a class="t" id="t0308b05"></a>告婆羅門：「我不見諸天、魔、梵、沙門、婆羅門、天<a class="t" id="t0308b06"></a>神、世人有能食此信施，令身安樂。汝持是<a class="t" id="t0308b07"></a>食去棄於無蟲水中，及少生草地。」</p>
<p><a class="t-linehead" id="t-linehead0308b07"></a>時，婆羅門<a class="t" id="t0308b08"></a>即以此食持著無蟲水中，水即烟出，沸聲<a class="t" id="t0308b09"></a>啾啾；譬如鐵丸燒令火色，擲著水中，水即<a class="t" id="t0308b10"></a>烟起，沸聲啾啾，亦復如是。婆羅門持此飲<a class="t" id="t0308b11"></a>食著水中，水即烟出，沸聲啾啾，於時火與<a class="t" id="t0308b12"></a>婆羅門歎言：「甚奇！瞿曇！大德大力，能令此<a class="t" id="t0308b13"></a>食而作神變。」</p>
<p><a class="t-linehead" id="t-linehead0308b13"></a>時，火與婆羅門因此飯食神變，<a class="t" id="t0308b14"></a>得信敬心，稽首佛足，退住一面，白佛言：「世<a class="t" id="t0308b15"></a>尊！我今可得於正法中出家、受具足，修梵<a class="t" id="t0308b16"></a>行不？」</p>
<p><a class="t-linehead" id="t-linehead0308b16"></a>佛告婆羅門：「汝今可得於正法中出<a class="t" id="t0308b17"></a>家、受具足。」</p>
<p><a class="t-linehead" id="t-linehead0308b17"></a>彼即出家已，作是思惟：「所以族<a class="t" id="t0308b18"></a>姓子剃除髮鬚，著袈裟衣，正信非家，出家<a class="t" id="t0308b19"></a>學道……。」乃至得阿羅漢，心善解脫。</p>
<a class="t" id="t0308b20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>