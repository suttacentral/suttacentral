<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1166">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1166</span><span class="mirror-right">（一一六六） 手足喻</span></h1>
</div>
<p><a class="t-linehead" id="t-linehead0311b26"></a>如是我聞：</p>
<p>一時，佛住拘睒彌國瞿師<a class="t" id="t0311b27"></a>羅園。</p>
<p><a class="t-linehead" id="t-linehead0311b27"></a>爾時，世尊告諸比丘：「有手故知有取<a class="t" id="t0311b28"></a>捨，有足故知有往來，有關節故知有屈<a class="t" id="t0311b29"></a>伸，有腹故知有飢渴。如是，比丘！有眼故眼<a class="t" id="t0311c01"></a>觸因緣生受，內覺若苦、若樂、不苦不樂。耳、<a class="t" id="t0311c02"></a>鼻、舌、身、意亦復如是。</p>
<p><a class="t-linehead" id="t-linehead0311c02"></a>「諸比丘！若無手則不<a class="t" id="t0311c03"></a>知取捨，若無足則不知往來，若無關節<a class="t" id="t0311c04"></a>則不知有屈伸，若無腹則不知有飢渴。<a class="t" id="t0311c05"></a>如是，諸比丘！若無眼則無眼觸因緣生受，<a class="t" id="t0311c06"></a>內覺若苦、若樂、不苦不樂；耳、鼻、舌、身、意亦復<a class="t" id="t0311c07"></a>如是。」</p>
<p><a class="t-linehead" id="t-linehead0311c07"></a>佛說此經已，諸比丘聞佛所說，歡喜<a class="t" id="t0311c08"></a>奉行。</p>
<a class="t" id="t0311c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>