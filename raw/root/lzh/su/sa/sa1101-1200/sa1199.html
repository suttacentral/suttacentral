<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1199">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1199</span><span class="mirror-right">（一一九九） 素彌</span></h1>
</div>
<p><a class="t-linehead" id="t-linehead0326a17"></a>如是我聞：</p>
<p>一時，佛住舍衛國祇樹給<a class="t" id="t0326a18"></a>孤獨園。</p>
<p><a class="t-linehead" id="t-linehead0326a18"></a>時，有蘇摩比丘尼，住舍衛國王園精<a class="t" id="t0326a19"></a>舍比丘尼眾中，晨朝著衣持鉢，入舍衛城<a class="t" id="t0326a20"></a>乞食。食已，還精舍，舉衣鉢，洗足畢，持尼<a class="t" id="t0326a21"></a>師壇，著右肩上，至安陀林坐禪。</p>
<p><a class="t-linehead" id="t-linehead0326a21"></a>時，魔波旬<a class="t" id="t0326a22"></a>作是念：「今沙門瞿曇住舍衛國祇樹給孤獨<a class="t" id="t0326a23"></a>園。有蘇摩比丘尼，住舍衛國王園精舍比丘<a class="t" id="t0326a24"></a>尼眾中，晨朝著衣持鉢，入舍衛城乞食。食<a class="t" id="t0326a25"></a>已，還精舍，舉衣鉢，洗足畢，持尼師檀，著<a class="t" id="t0326a26"></a>右肩上，入安陀林坐禪。我今當往，為作留<a class="t" id="t0326a27"></a>難。」即化作年少，容貌端正，往至蘇摩比丘<a class="t" id="t0326a28"></a>尼所，問言：「阿姨！欲至何所？」</p>
<p><a class="t-linehead" id="t-linehead0326a28"></a>答言：「賢者！欲<a class="t" id="t0326a29"></a>至遠離處去。」</p>
<p><a class="t-linehead" id="t-linehead0326a29"></a>時，魔波旬即說偈言：</p>
<a class="t" id="t0326b01"></a><blockquote class="gatha">
<p>「仙人所住處，　　是處甚難得，<a class="t" id="t0326b02"></a><br>　非彼二指智，　　能得到彼處。」</p>
</blockquote>
<a class="t" id="t0326b03"></a><p><a class="t-linehead" id="t-linehead0326b03"></a>時，蘇摩比丘尼作是念：「此是何等？欲恐怖<a class="t" id="t0326b04"></a>我。為人？為非人？為姦狡人？」作此思惟已，決<a class="t" id="t0326b05"></a>定智生，知是惡魔來欲嬈亂，即說偈言：</p>
<a class="t" id="t0326b06"></a><blockquote class="gatha">
<p>「心入於正受，　　女形復何為，<a class="t" id="t0326b07"></a><br>　智或若生已，　　逮得無上法。<a class="t" id="t0326b08"></a><br>　若於男女想，　　心不得俱離，<a class="t" id="t0326b09"></a><br>　彼即隨魔說，　　汝應往語彼。<a class="t" id="t0326b10"></a><br>　離於一切苦，　　捨一切闇冥，<a class="t" id="t0326b11"></a><br>　逮得滅盡證，　　安住諸漏盡。<a class="t" id="t0326b12"></a><br>　覺知汝惡魔，　　即自磨滅去。」</p>
</blockquote>
<a class="t" id="t0326b13"></a><p><a class="t-linehead" id="t-linehead0326b13"></a>時，魔波旬作是念：「蘇摩比丘尼已知我心。」<a class="t" id="t0326b14"></a>內懷憂悔，即沒不現。</p>
<a class="t" id="t0326b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>