<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1160">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1160</span><span class="mirror-right">（一一六〇） 剎利</span></h1>
</div>
<p><a class="t-linehead" id="t-linehead0309b23"></a>如是我聞：</p>
<p>一時，佛住舍衛國祇樹給<a class="t" id="t0309b24"></a>孤獨園。</p>
<p><a class="t-linehead" id="t-linehead0309b24"></a>時，有持金蓋、著舍勒導從婆羅門<a class="t" id="t0309b25"></a>來詣佛所，與世尊面相問訊慰勞已，退坐<a class="t" id="t0309b26"></a>一面。而說偈言：</p>
<a class="t" id="t0309b27"></a><blockquote class="gatha">
<p>「無非婆羅門，　　所行為清淨，<a class="t" id="t0309b28"></a><br>　剎利修苦行，　　於靜亦復乖。<a class="t" id="t0309c01"></a><br>　三典婆羅門，　　是則為清淨，<a class="t" id="t0309c02"></a><br>　如是清淨者，　　不在餘眾生。」</p>
</blockquote>
<a class="t" id="t0309c03"></a><p><a class="t-linehead" id="t-linehead0309c03"></a>爾時，世尊說偈答言：</p>
<a class="t" id="t0309c04"></a><blockquote class="gatha">
<p>「不知清淨道，　　及諸無上淨，<a class="t" id="t0309c05"></a><br>　於餘求靜者，　　至竟無淨時。」</p>
</blockquote>
<a class="t" id="t0309c06"></a><p><a class="t-linehead" id="t-linehead0309c06"></a>婆羅門白佛：「瞿曇說清淨道及無上清淨<a class="t" id="t0309c07"></a>耶？何等為清淨道？何等為無上清淨？」</p>
<p><a class="t-linehead" id="t-linehead0309c07"></a>佛告<a class="t" id="t0309c08"></a>婆羅門：「正見者為清淨道，正見修習多修習，<a class="t" id="t0309c09"></a>斷貪欲、斷瞋恚、斷愚癡。若婆羅門貪欲永<a class="t" id="t0309c10"></a>斷，瞋恚、愚癡永斷，一切煩惱永斷，是名無上<a class="t" id="t0309c11"></a>清淨。正志、正語、正業、正命、正方便、正念、正定，<a class="t" id="t0309c12"></a>是名清淨道；正定修習多修習已，斷貪欲、<a class="t" id="t0309c13"></a>斷瞋恚、斷愚癡。若婆羅門貪欲永斷，瞋恚、<a class="t" id="t0309c14"></a>愚癡永斷，一切煩惱永斷，是名無上清淨。」</p>
<a class="t" id="t0309c15"></a><p><a class="t-linehead" id="t-linehead0309c15"></a>婆羅門白佛言：「瞿曇說清淨道、無上清淨<a class="t" id="t0309c16"></a>耶？瞿曇！世務多事，今且辭還。」</p>
<p><a class="t-linehead" id="t-linehead0309c16"></a>佛告婆羅門：<a class="t" id="t0309c17"></a>「宜知是時。」</p>
<p><a class="t-linehead" id="t-linehead0309c17"></a>持華蓋著舍勒導從婆羅門聞<a class="t" id="t0309c18"></a>佛所說，歡喜隨喜，從座起去。</p>
<a class="t" id="t0309c19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>