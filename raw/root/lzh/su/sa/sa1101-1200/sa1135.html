<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1135">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1135</span><span class="mirror-right">（一一三五） 四十天子</span></h1>
</div>
<p><a class="t-linehead" id="t-linehead0299b16"></a>如是我聞：</p>
<p>一時，佛住舍衛國祇樹給<a class="t" id="t0299b17"></a>孤獨園。</p>
<p><a class="t-linehead" id="t-linehead0299b17"></a>爾時，有四十天子，極妙之色，夜過晨<a class="t" id="t0299b18"></a>朝，來詣佛所，稽首禮足，退坐一面。</p>
<p><a class="t-linehead" id="t-linehead0299b18"></a>爾時，世<a class="t" id="t0299b19"></a>尊告諸天子：「善哉！善哉！諸天子！汝等成就<a class="t" id="t0299b20"></a>於佛不壞淨，於法、僧不壞淨，聖戒成就？」</p>
<p><a class="t-linehead" id="t-linehead0299b20"></a>時，<a class="t" id="t0299b21"></a>天子從座起，整衣服，稽首佛足，合掌白<a class="t" id="t0299b22"></a>佛言：「世尊！我成就於佛不壞淨，緣此功德，<a class="t" id="t0299b23"></a>身壞命終，今生天上。」</p>
<p><a class="t-linehead" id="t-linehead0299b23"></a>一<span class="corr" title="[　&gt;天]">天</span>子白佛言：「世尊！<a class="t" id="t0299b24"></a>我於法不壞淨成就，緣此功德，身壞命終，<a class="t" id="t0299b25"></a>今生天上。」</p>
<p><a class="t-linehead" id="t-linehead0299b25"></a>一天子白佛言：「世尊！我於僧不<a class="t" id="t0299b26"></a>壞淨成就，緣此功德，身壞命終，今生天上。」</p>
<a class="t" id="t0299b27"></a><p><a class="t-linehead" id="t-linehead0299b27"></a>一天子白佛言：「世尊！我於聖戒成就，緣<a class="t" id="t0299b28"></a>此功德，身壞命終，今生天上。」</p>
<p><a class="t-linehead" id="t-linehead0299b28"></a>時，四十天子各<a class="t" id="t0299b29"></a>於佛前自記說須陀洹果已，即沒不現。</p>
<a class="t" id="t0299c01"></a><p><a class="t-linehead" id="t-linehead0299c01"></a>如四十天子，如是四百天子、八百天子、十<a class="t" id="t0299c02"></a>千天子、二十千天子、三十千天子、四十千<a class="t" id="t0299c03"></a>天子、五十千天子、六十千天子、七十千天<a class="t" id="t0299c04"></a>子、八十千天子，各於佛前自記說須陀洹<a class="t" id="t0299c05"></a>果已，即沒不現。</p>
<a class="t" id="t0299c06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>