<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1187">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1187</span><span class="mirror-right">（一一八七） 髻髮</span></h1>
</div>
<p><a class="t-linehead" id="t-linehead0321c04"></a>如是我聞：</p>
<p>一時，佛住迦毘羅衛國尼<a class="t" id="t0321c05"></a>拘律園中。</p>
<p><a class="t-linehead" id="t-linehead0321c05"></a>時，有縈髻波羅豆婆遮婆羅門<a class="t" id="t0321c06"></a>來詣佛所，而前問訊，相慰勞已，退坐一面。<a class="t" id="t0321c07"></a>而說偈言：</p>
<a class="t" id="t0321c08"></a><blockquote class="gatha">
<p>「身外縈髻者，　　是但名縈髻；<a class="t" id="t0321c09"></a><br>　內心縈髻者，　　是結縛眾生。<a class="t" id="t0321c10"></a><br>　我今問瞿曇，　　如此縈髻者，<a class="t" id="t0321c11"></a><br>　云何作方便？　　於何斷縈髻？」</p>
</blockquote>
<a class="t" id="t0321c12"></a><p><a class="t-linehead" id="t-linehead0321c12"></a>爾時，世尊說偈答言：</p>
<a class="t" id="t0321c13"></a><blockquote class="gatha">
<p>「眼耳及與鼻，　　舌身意入處，<a class="t" id="t0321c14"></a><br>　於彼名及色，　　滅盡令無餘。<a class="t" id="t0321c15"></a><br>　諸識永滅者，　　於彼斷縈髻。」</p>
</blockquote>
<a class="t" id="t0321c16"></a><p><a class="t-linehead" id="t-linehead0321c16"></a>佛說此經已，縈髻婆羅豆婆遮婆羅門聞佛<a class="t" id="t0321c17"></a>所說，歡喜隨喜，從座起去。</p>
<a class="t" id="t0321c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>