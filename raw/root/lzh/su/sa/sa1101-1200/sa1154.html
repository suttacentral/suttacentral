<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1154">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1154</span><span class="mirror-right">（一一五四） 瞋罵</span></h1>
</div>
<p><a class="t-linehead" id="t-linehead0307b23"></a>如是我聞：</p>
<p>一時，佛住舍衛國東園鹿<a class="t" id="t0307b24"></a>子母講堂，世尊晨朝著衣持鉢，入舍衛城<a class="t" id="t0307b25"></a>乞食。時，健罵婆羅豆婆遮婆羅門遙見世<a class="t" id="t0307b26"></a>尊，作麁惡不善語，瞋罵呵責，把土坌佛。時，<a class="t" id="t0307b27"></a>有逆風，還吹其土，反自坌身。</p>
<p><a class="t-linehead" id="t-linehead0307b27"></a>爾時，世尊即<a class="t" id="t0307b28"></a>說偈言：</p>
<a class="t" id="t0307b29"></a><blockquote class="gatha">
<p>「若人無瞋恨，　　罵辱以加者，<a class="t" id="t0307c01"></a><br>　清淨無結垢，　　彼惡還歸己，<a class="t" id="t0307c02"></a><br>　猶如土坌彼，　　逆風還自污。」</p>
</blockquote>
<a class="t" id="t0307c03"></a><p><a class="t-linehead" id="t-linehead0307c03"></a>時，彼婆羅門白佛言：「悔過！瞿曇！如愚如癡，<a class="t" id="t0307c04"></a>不善不辯，何於瞿曇面前麁惡不善語，瞋<a class="t" id="t0307c05"></a>罵呵責？」</p>
<p><a class="t-linehead" id="t-linehead0307c05"></a>時，婆羅門聞佛所說，歡喜隨喜，復<a class="t" id="t0307c06"></a>道而去。</p>
<a class="t" id="t0307c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>