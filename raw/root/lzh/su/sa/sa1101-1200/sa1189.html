<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1189">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1189</span><span class="mirror-right">（一一八九） 梵天</span></h1>
</div>
<p><a class="t-linehead" id="t-linehead0322a28"></a>如是我聞：</p>
<p>一時，佛住欝毘羅聚落尼<a class="t" id="t0322a29"></a>連禪河側菩提樹下，成佛未久。</p>
<p><a class="t-linehead" id="t-linehead0322a29"></a>爾時，世尊獨<a class="t" id="t0322b01"></a>靜思惟，作是念：「有一乘道能淨眾生，度諸<a class="t" id="t0322b02"></a>憂悲，滅除苦惱，得真如法，謂四念處。何等<a class="t" id="t0322b03"></a>為四？身身觀念處，受、心、法法觀念處。若有<a class="t" id="t0322b04"></a>人不樂四念處者，則不樂如聖法；不樂<a class="t" id="t0322b05"></a>如聖法者，則不樂如聖道；不樂如聖道<a class="t" id="t0322b06"></a>者，則不樂甘露法；不樂甘露法者，則不<a class="t" id="t0322b07"></a>解脫生、老、病、死、憂、悲、惱、苦。若樂修四念處<a class="t" id="t0322b08"></a>者，則樂修如聖法；樂修如聖法者，則樂如<a class="t" id="t0322b09"></a>聖道；樂如聖道者，則樂甘露法；樂甘露法<a class="t" id="t0322b10"></a>者，得解脫生、老、病、死、憂、悲、惱、苦。」</p>
<p><a class="t-linehead" id="t-linehead0322b10"></a>爾時，娑婆<a class="t" id="t0322b11"></a>世界主梵天王知佛心念已，譬如力士屈<a class="t" id="t0322b12"></a>伸臂頃，於梵天沒，住於佛前，作是歎言：「如<a class="t" id="t0322b13"></a>是，世尊！如是，善逝！有一乘道能淨眾生，謂<a class="t" id="t0322b14"></a>四念處，乃至解脫生、老、病、死、憂、悲、惱、苦。」</p>
<p><a class="t-linehead" id="t-linehead0322b14"></a>時，梵<a class="t" id="t0322b15"></a>天王復說偈言：</p>
<a class="t" id="t0322b16"></a><blockquote class="gatha">
<p>「謂有一乘道，　　見生諸有邊，<a class="t" id="t0322b17"></a><br>　演說於正法，　　安慰苦眾生。<a class="t" id="t0322b18"></a><br>　過去諸世尊，　　以乘斯道度；<a class="t" id="t0322b19"></a><br>　當來諸世尊，　　亦度乘斯道。<a class="t" id="t0322b20"></a><br>　現在尊正覺，　　乘此度海流，<a class="t" id="t0322b21"></a><br>　究竟生死際，　　調伏心清淨，<a class="t" id="t0322b22"></a><br>　於生死輪轉，　　悉已永消盡；<a class="t" id="t0322b23"></a><br>　知種種諸界，　　慧眼顯正道。<a class="t" id="t0322b24"></a><br>　譬若恒水流，　　悉歸趣大海，<a class="t" id="t0322b25"></a><br>　激流浚漂遠，　　正道亦如是。<a class="t" id="t0322b26"></a><br>　廣智善顯示，　　逮得甘露法，<a class="t" id="t0322b27"></a><br>　殊勝正法輪，　　本所未曾聞，<a class="t" id="t0322b28"></a><br>　哀愍眾生故，　　而為眾生轉。<a class="t" id="t0322b29"></a><br>　覆護天人眾，　　令度有彼岸，<a class="t" id="t0322c01"></a><br>　是故諸眾生，　　咸皆稽首禮。」</p>
</blockquote>
<a class="t" id="t0322c02"></a><p><a class="t-linehead" id="t-linehead0322c02"></a>爾時，梵天王聞佛所說，歡喜隨喜，稽首佛<a class="t" id="t0322c03"></a>足，即沒不現。</p>
<a class="t" id="t0322c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>