<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1129">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1129</span><span class="mirror-right">（一一二九） 四果</span></h1>
</div>
<p><a class="t-linehead" id="t-linehead0298c28"></a>如是我聞：</p>
<p>一時，佛住舍衛國祇樹給<a class="t" id="t0298c29"></a>孤獨園。</p>
<p><a class="t-linehead" id="t-linehead0298c29"></a>爾時，世尊告諸比丘：「有四沙門果。<a class="t" id="t0299a01"></a>何等為四？謂須陀洹果、斯陀含果、阿那含果、<a class="t" id="t0299a02"></a>阿羅漢果。何等為須陀洹果？謂三結斷，是<a class="t" id="t0299a03"></a>名須陀洹果。何等為斯陀含果？謂三結斷，<a class="t" id="t0299a04"></a>貪、恚、癡薄，是名斯陀含果。何等為阿那含<a class="t" id="t0299a05"></a>果？謂五下分結斷，是名阿那含果。何等為<a class="t" id="t0299a06"></a>阿羅漢果？若彼貪欲永盡，瞋恚永盡，愚癡永<a class="t" id="t0299a07"></a>盡，一切煩惱永盡，是名阿羅漢果。」</p>
<p><a class="t-linehead" id="t-linehead0299a07"></a>佛說此<a class="t" id="t0299a08"></a>經已，諸比丘聞佛所說，歡喜奉行。</p>
<a class="t" id="t0299a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>