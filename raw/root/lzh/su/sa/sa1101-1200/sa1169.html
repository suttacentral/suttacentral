<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1169">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1169</span><span class="mirror-right">（一一六九） 琴</span></h1>
</div>
<p><a class="t-linehead" id="t-linehead0312b16"></a>如是我聞：</p>
<p>一時，佛住拘睒彌國瞿師<a class="t" id="t0312b17"></a>羅園。</p>
<p><a class="t-linehead" id="t-linehead0312b17"></a>爾時，世尊告諸比丘：「若有比丘、比丘<a class="t" id="t0312b18"></a>尼，眼色識因緣生，若欲、若貪、若昵、若念、若<a class="t" id="t0312b19"></a>決定著處，於彼諸心善自防護。所以者何？<a class="t" id="t0312b20"></a>此等皆是恐畏之道，有礙、有難，此惡人所<a class="t" id="t0312b21"></a>依，非善人所依，是故應自防護。耳、鼻、舌、身、<a class="t" id="t0312b22"></a>意亦復如是。譬如田夫有好田苗，其守田<a class="t" id="t0312b23"></a>者懶惰放逸，欄牛噉食；愚癡凡夫亦復如<a class="t" id="t0312b24"></a>是。六觸入處，乃至放逸亦復如是。</p>
<p><a class="t-linehead" id="t-linehead0312b24"></a>「若好田<a class="t" id="t0312b25"></a>苗，其守田者心不放逸，欄牛不暴，設復入<a class="t" id="t0312b26"></a>田，盡驅令出；所謂若心、若意、若識，多聞聖弟<a class="t" id="t0312b27"></a>子於五欲功德善自攝護，盡心令滅。若好<a class="t" id="t0312b28"></a>田苗，其守護田者不自放逸，欄牛入境，左<a class="t" id="t0312b29"></a>手牽鼻，右手執杖，遍身搥打，驅出其田。諸<a class="t" id="t0312c01"></a>比丘！於意云何？彼牛遭苦痛已，從村至<a class="t" id="t0312c02"></a>宅，從宅至村，復當如前過食田苗不？」</p>
<p><a class="t-linehead" id="t-linehead0312c02"></a>答<a class="t" id="t0312c03"></a>言：「不也，世尊！所以者何？憶先入田遭捶杖<a class="t" id="t0312c04"></a>苦故。」</p>
<p><a class="t-linehead" id="t-linehead0312c04"></a>「如是，比丘！若心、若意、若識，多聞聖弟<a class="t" id="t0312c05"></a>子於六觸入處極生厭離、恐怖，內心安住，<a class="t" id="t0312c06"></a>制令一意。諸比丘！過去世時，有王聞未曾<a class="t" id="t0312c07"></a>有好彈琴聲，極生愛樂，耽湎染著，問諸大<a class="t" id="t0312c08"></a>臣：『此何等聲？甚可愛樂！』大臣答言：『此是琴<a class="t" id="t0312c09"></a>聲。』語大臣：『取彼聲來。』大臣受教，即往取<a class="t" id="t0312c10"></a>琴來，白言：『大王！此是琴作好聲者。』王語大<a class="t" id="t0312c11"></a>臣：『我不用琴，取其先聞可愛樂聲來。』大臣<a class="t" id="t0312c12"></a>答言：『如此之琴，有眾多種具，謂有柄、有槽、<a class="t" id="t0312c13"></a>有麗、有絃、有皮，巧方便人彈之，得眾具<a class="t" id="t0312c14"></a>因緣乃成音聲，非不得眾具而有音聲，<a class="t" id="t0312c15"></a>前所聞聲，久已過去，轉亦盡滅，不可持來。』</p>
<a class="t" id="t0312c16"></a><p><a class="t-linehead" id="t-linehead0312c16"></a>「爾時，大王作是念言：『咄！何用此虛偽物為？<a class="t" id="t0312c17"></a>世間琴者是虛偽物，而令世人耽湎染著；<a class="t" id="t0312c18"></a>汝今持去，片片析破，棄於十方。』大臣受教，<a class="t" id="t0312c19"></a>析為百分，棄於處處。如是，比丘！若色、受、<a class="t" id="t0312c20"></a>想、思、欲，知此諸法無常、有為、心因緣生，而便<a class="t" id="t0312c21"></a>說言：『是我、我所。』彼於異時，一切悉無。諸比<a class="t" id="t0312c22"></a>丘！應作如是平等正智，如實觀察。」</p>
<p><a class="t-linehead" id="t-linehead0312c22"></a>佛說此<a class="t" id="t0312c23"></a>經已，諸比丘聞佛所說，歡喜奉行。</p>
<a class="t" id="t0312c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>