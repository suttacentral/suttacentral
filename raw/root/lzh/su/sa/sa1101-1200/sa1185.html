<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1185">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1185</span><span class="mirror-right">（一一八五） 孫陀利</span></h1>
</div>
<p><a class="t-linehead" id="t-linehead0321a24"></a>如是我聞：</p>
<p>一時，佛<span class="corr" title="[住&gt;在] cf.【麗】">在</span>拘薩羅人間遊<a class="t" id="t0321a25"></a>行，住孫陀利河側叢林中。</p>
<p><a class="t-linehead" id="t-linehead0321a25"></a>時，有孫陀利河<a class="t" id="t0321a26"></a>側住止婆羅門來詣佛所，面相問訊慰勞已，<a class="t" id="t0321a27"></a>退坐一面，問佛言：「瞿曇！至孫陀利河中洗<a class="t" id="t0321a28"></a>浴不？」</p>
<p><a class="t-linehead" id="t-linehead0321a28"></a>佛告婆羅門：「何用於孫陀利河中洗<a class="t" id="t0321a29"></a>浴為？」</p>
<p><a class="t-linehead" id="t-linehead0321a29"></a>婆羅門白佛：「瞿曇！孫陀利河是濟度<a class="t" id="t0321b01"></a>之數，是吉祥之數，是清淨之數，若有於中<a class="t" id="t0321b02"></a>洗浴者，悉能除人一切諸惡。」</p>
<p><a class="t-linehead" id="t-linehead0321b02"></a>爾時，世尊即說<a class="t" id="t0321b03"></a>偈言：</p>
<a class="t" id="t0321b04"></a><blockquote class="gatha">
<p>「非孫陀利河，　　亦非婆休多，<a class="t" id="t0321b05"></a><br>　非伽耶、薩羅，　　如是諸河等，<a class="t" id="t0321b06"></a><br>　作諸惡不善，　　能令其清淨。<a class="t" id="t0321b07"></a><br>　恒河、婆休多、　　孫陀利河等，<a class="t" id="t0321b08"></a><br>　愚者常居中，　　不能除眾惡。<a class="t" id="t0321b09"></a><br>　其清淨之人，　　何用洗浴為？<a class="t" id="t0321b10"></a><br>　其清淨之人，　　何用布薩為？<a class="t" id="t0321b11"></a><br>　淨業以自淨，　　是生於受持，<a class="t" id="t0321b12"></a><br>　不殺亦不盜，　　不婬不妄語，<a class="t" id="t0321b13"></a><br>　信施除慳垢，　　於斯而洗浴。<a class="t" id="t0321b14"></a><br>　於一切眾生，　　常起慈悲心，<a class="t" id="t0321b15"></a><br>　井水以洗浴，　　用伽耶等為？<a class="t" id="t0321b16"></a><br>　內心自清淨，　　不待洗於外。<a class="t" id="t0321b17"></a><br>　下賤田舍兒，　　身體多污垢，<a class="t" id="t0321b18"></a><br>　以水洗塵穢，　　不能淨其內。」</p>
</blockquote>
<a class="t" id="t0321b19"></a><p><a class="t-linehead" id="t-linehead0321b19"></a>爾時，孫陀利河側婆羅門聞佛所說，歡喜隨<a class="t" id="t0321b20"></a>喜，從座起而去。</p>
<a class="t" id="t0321b21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>