<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa111">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 111</span><span class="mirror-right">（一一一） 有流</span></h1>
</div>
<a class="t" id="t-juan6"></a>　<a class="t" id="t0037c01"></a><a class="t" id="t0037c02"></a><a class="t" id="t0037c03"></a><p class="suttainfo"><span class="t-juanname">雜阿含經卷第六</span><br><a class="t" id="t0037c04"></a><a class="t" id="t0037c05"></a><span class="t-byline">宋天竺三藏求那跋陀羅譯</span></p>
<a class="t" id="t0037c06"></a><p><a class="t-linehead" id="t-linehead0037c06"></a>如是我聞：</p>
<p><a class="t-linehead" id="t-linehead0037c06"></a>一時，佛住摩拘羅山。</p>
<p>時，有<a class="t" id="t0037c07"></a>侍者比丘名曰羅陀，晡時從禪覺，往詣<a class="t" id="t0037c08"></a>佛所，禮佛足，退坐一面，白佛言：「如世尊<a class="t" id="t0037c09"></a>說有流。云何名有流？云何名有流滅？」</p>
<p><a class="t-linehead" id="t-linehead0037c09"></a>佛告<a class="t" id="t0037c10"></a>羅陀：「善哉所問！當為汝說。所謂有流者，<a class="t" id="t0037c11"></a>愚癡無聞凡夫於色集、色滅、色味、色患、色離<a class="t" id="t0037c12"></a>不如實知；不如實知故，於色愛樂、讚歎、攝<a class="t" id="t0037c13"></a>受、染著。緣愛樂色故取，緣取故有，緣有<a class="t" id="t0037c14"></a>故生，緣生故老、病、死、憂、悲、惱、苦增。如是純<a class="t" id="t0037c15"></a>大苦聚斯集起。受、想、行、識亦復如是。是名<a class="t" id="t0037c16"></a>有流。</p>
<p><a class="t-linehead" id="t-linehead0037c16"></a>「多聞聖弟子於色集、色滅、色味、色患、<a class="t" id="t0037c17"></a>色離如實知；如實知故，於彼色不起愛<a class="t" id="t0037c18"></a>樂、讚歎、攝受、染著；不愛樂、讚歎、攝受、染著故，<a class="t" id="t0037c19"></a>色愛則滅，愛滅則取滅，取滅則有滅，有滅則<a class="t" id="t0037c20"></a>生滅，生滅則老、病、死、憂、悲、苦、惱，如是純大<a class="t" id="t0037c21"></a>苦聚滅。受、想、行、識亦復如是。是名如來所<a class="t" id="t0037c22"></a>說有流、有流滅。」</p>
<p><a class="t-linehead" id="t-linehead0037c22"></a>佛說此經已，羅陀比丘聞<a class="t" id="t0037c23"></a>佛所說，歡喜奉行。</p>
<a class="t" id="t0037c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>