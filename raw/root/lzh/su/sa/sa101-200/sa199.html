<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa199">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 199</span><span class="mirror-right">（一九九） 羅睺羅</span></h1>
</div>
<p><a class="t-linehead" id="t-linehead0050c27"></a>如是我聞：</p>
<p>一時，佛住王舍城迦蘭陀<a class="t" id="t0050c28"></a>竹園。</p>
<p><a class="t-linehead" id="t-linehead0050c28"></a>爾時，世尊告羅睺羅：「云何知、云何見，<a class="t" id="t0050c29"></a>於此識身及外一切相，無有我、我所、我慢使<a class="t" id="t0051a01"></a>繫著？」</p>
<p><a class="t-linehead" id="t-linehead0051a01"></a>羅睺羅白佛言：「世尊是法根、法眼、法依。<a class="t" id="t0051a02"></a>善哉！世尊！當為諸比丘廣說此義，諸比丘<a class="t" id="t0051a03"></a>聞已，當受奉行。」</p>
<p><a class="t-linehead" id="t-linehead0051a03"></a>佛告羅睺羅：「善哉！諦聽，當<a class="t" id="t0051a04"></a>為汝說。諸所有眼，若過去、若未來、若現在，<a class="t" id="t0051a05"></a>若內、若外，若麁、若細，若好、若醜，若遠、若近，<a class="t" id="t0051a06"></a>彼一切非我、非異我、不相在如實正觀。羅<a class="t" id="t0051a07"></a>睺羅！耳、鼻、舌、身意亦復如是。</p>
<p><a class="t-linehead" id="t-linehead0051a07"></a>「羅睺羅！如是<a class="t" id="t0051a08"></a>知、如是見我此識身及外一切相，我、我所、我<a class="t" id="t0051a09"></a>慢使繫著不生。羅睺羅！如是比丘越於<a class="t" id="t0051a10"></a>二，離諸相，寂滅解脫。羅睺羅！如是比丘斷<a class="t" id="t0051a11"></a>諸愛欲，轉去諸結，究竟苦邊。」</p>
<p><a class="t-linehead" id="t-linehead0051a11"></a>佛說此經已，<a class="t" id="t0051a12"></a>羅睺羅聞佛所說，歡喜奉行。</p>
<a class="t" id="t0051a13"></a><p><a class="t-linehead" id="t-linehead0051a13"></a>如內入，如是外入，乃至意觸因緣生受，亦<a class="t" id="t0051a14"></a>如是廣說。</p>
<a class="t" id="t0051a15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>