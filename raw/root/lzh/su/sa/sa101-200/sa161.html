<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa161">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 161</span><span class="mirror-right">（一六一） 七身</span></h1>
</div>
<p><a class="t-linehead" id="t-linehead0044b16"></a>如是我聞：</p>
<p>一時，佛住舍衛國祇樹給孤<a class="t" id="t0044b17"></a>獨園。</p>
<p><a class="t-linehead" id="t-linehead0044b17"></a>爾時，世尊告諸比丘：「何所有故，何所<a class="t" id="t0044b18"></a>起？何所繫著，何所見我？令諸眾生作如是<a class="t" id="t0044b19"></a>見、如是說：『謂七身非作、非作所作，非化、非化<a class="t" id="t0044b20"></a>所化，不殺、不動、堅實。何等為七？所謂地身、<a class="t" id="t0044b21"></a>水身、火身、風身、樂、苦、命。此七種身非作、非作<a class="t" id="t0044b22"></a>所作，非化、非化所化，不殺、不動、堅實、不轉、<a class="t" id="t0044b23"></a>不變、不相逼迫。若福、若惡、若福惡，若苦、若樂、<a class="t" id="t0044b24"></a>若苦樂，若士梟、士首，亦不逼迫世間。若命、若<a class="t" id="t0044b25"></a>身、七身間間容刀往返，亦不害命，於彼無<a class="t" id="t0044b26"></a>殺、無殺者，無繫、無繫者，無念、無念者，無<a class="t" id="t0044b27"></a>教、無教者。』？」</p>
<p><a class="t-linehead" id="t-linehead0044b27"></a>諸比丘白佛：「世尊是法根、法眼、<a class="t" id="t0044b28"></a>法依……」如是廣說，次第如上三經。</p>
<a class="t" id="t0044b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>