<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa120">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 120</span><span class="mirror-right">（一二〇） 魔</span></h1>
</div>
<p><a class="t-linehead" id="t-linehead0039b25"></a>如是我聞：</p>
<p>一時，佛住摩拘羅山。時，有<a class="t" id="t0039b26"></a>侍者比丘名曰羅陀。</p>
<p><a class="t-linehead" id="t-linehead0039b26"></a>爾時，世尊告羅陀<a class="t" id="t0039b27"></a>言：「諸所有色，若過去、若未來、若現在，若內、<a class="t" id="t0039b28"></a>若外，若麁、若細，若好、若醜，若遠、若近，彼一<a class="t" id="t0039b29"></a>切當觀皆是魔所作；諸所有受、想、行、識，若過<a class="t" id="t0039c01"></a>去、若未來、若現在，若內、若外，若麁、若細，若<a class="t" id="t0039c02"></a>好、若醜，若遠、若近，彼一切當觀皆是魔所<a class="t" id="t0039c03"></a>作。」</p>
<p><a class="t-linehead" id="t-linehead0039c03"></a>佛告羅陀：「色為常耶？為無常耶？」</p>
<p>答曰：<a class="t" id="t0039c04"></a>「無常。世尊！」</p>
<p><a class="t-linehead" id="t-linehead0039c04"></a>復問：「若無常者，是苦耶？」</p>
<p>答曰：「是<a class="t" id="t0039c05"></a>苦。世尊！」</p>
<p><a class="t-linehead" id="t-linehead0039c05"></a>「受、想、行、識亦復如是。」復問：「羅陀！若<a class="t" id="t0039c06"></a>無常、苦者，是變易法，多聞聖弟子寧於中<a class="t" id="t0039c07"></a>見色是我、異我、相在不？」</p>
<p><a class="t-linehead" id="t-linehead0039c07"></a>答曰：「不也，世尊！」</p>
<p>佛<a class="t" id="t0039c08"></a>告羅陀：「若多聞聖弟子於此五受陰不見<a class="t" id="t0039c09"></a>是我、是我所故，於諸世間都無所取，無所<a class="t" id="t0039c10"></a>取故無所著，無所著故自覺涅槃：『我<a class="t" id="t0039c11"></a>生已盡，梵行已立，所作已作，自知不受後<a class="t" id="t0039c12"></a>有。』」</p>
<p><a class="t-linehead" id="t-linehead0039c12"></a>佛說此經已，羅陀比丘聞佛所說，歡<a class="t" id="t0039c13"></a>喜奉行。</p>
<a class="t" id="t0039c14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>