<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa124">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 124</span><span class="mirror-right">（一二四） 魔</span></h1>
</div>
<p><a class="t-linehead" id="t-linehead0040b19"></a>如是我聞：</p>
<p>一時，佛住摩拘羅山。時，有<a class="t" id="t0040b20"></a>侍者比丘名曰羅陀。</p>
<p><a class="t-linehead" id="t-linehead0040b20"></a>爾時，世尊告羅陀比<a class="t" id="t0040b21"></a>丘言：「諸比丘！有色，若過去、若未來、若現在，<a class="t" id="t0040b22"></a>若內、若外，若麁、若細，若好、若醜，若遠、若近，<a class="t" id="t0040b23"></a>彼一切當觀皆是魔。受、想、行、識，若過去、若<a class="t" id="t0040b24"></a>未來、若現在，若內、若外，若麁、若細，若好、若<a class="t" id="t0040b25"></a>醜，若遠、若近，彼一切當觀皆是魔。羅陀！<a class="t" id="t0040b26"></a>於意云何？色為常耶？為無常耶？」</p>
<p><a class="t-linehead" id="t-linehead0040b26"></a>答曰：「無<a class="t" id="t0040b27"></a>常。世尊！」</p>
<p><a class="t-linehead" id="t-linehead0040b27"></a>「若無常者，是苦耶？」</p>
<p>答曰：「是苦。世尊！</p>
<a class="t" id="t0040b28"></a><p><a class="t-linehead" id="t-linehead0040b28"></a>「若無常、苦者，是變易法，多聞聖弟子寧於中<a class="t" id="t0040b29"></a>見我不？」</p>
<p><a class="t-linehead" id="t-linehead0040b29"></a>答曰：「不也，世尊！」</p>
<p>「受、想、行、識亦復<a class="t" id="t0040c01"></a>如是。是故，羅陀！多聞聖弟子於色生厭，於<a class="t" id="t0040c02"></a>受、想、行、識生厭，厭故不樂，不樂故解脫，解<a class="t" id="t0040c03"></a>脫知見：『我生已盡，梵行已立，所作已作，自<a class="t" id="t0040c04"></a>知不受後有。』」</p>
<p><a class="t-linehead" id="t-linehead0040c04"></a>佛說此經已，羅陀比丘聞<a class="t" id="t0040c05"></a>佛所說，歡喜奉行。</p>
<a class="t" id="t0040c06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>