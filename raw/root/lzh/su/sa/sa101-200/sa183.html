<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa183">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 183</span><span class="mirror-right">（一八三） SA 183（一八三）</span></h1>
</div>
<p><a class="t-linehead" id="t-linehead0047c11"></a>如是我聞：</p>
<p>一時，佛住舍衛國祇樹給孤<a class="t" id="t0047c12"></a>獨園。</p>
<p><a class="t-linehead" id="t-linehead0047c12"></a>爾時，世尊告諸比丘：「猶如有人火燒<a class="t" id="t0047c13"></a>頭衣，當云何救？」</p>
<p><a class="t-linehead" id="t-linehead0047c13"></a>比丘白佛言：「世尊！當起增<a class="t" id="t0047c14"></a>上欲，慇懃方便時救令滅。」</p>
<p><a class="t-linehead" id="t-linehead0047c14"></a>佛告比丘：「頭衣<a class="t" id="t0047c15"></a>燒然尚可暫忘，無常盛火當盡斷。為斷<a class="t" id="t0047c16"></a>無常火故，當修正見。斷何等無常法火<a class="t" id="t0047c17"></a>故，當修正見，斷色無常故，當修正見，斷<a class="t" id="t0047c18"></a>受、想、行、識無常故，當修正見……」如是廣說，乃<a class="t" id="t0047c19"></a>至……。</p>
<p><a class="t-linehead" id="t-linehead0047c19"></a>佛說此經已，諸比丘聞佛所說，歡喜奉<a class="t" id="t0047c20"></a>行。</p>
<a class="t" id="t0047c21"></a><p><a class="t-linehead" id="t-linehead0047c21"></a>如無常，如是過去無常，未來無常，現在無<a class="t" id="t0047c22"></a>常，過去未來無常、過去現在無常、未來現<a class="t" id="t0047c23"></a>在無常、過去未來現在無常，亦如上說。</p>
<a class="t" id="t0047c24"></a><p><a class="t-linehead" id="t-linehead0047c24"></a>如正見八經，如是正志、正語、正業、正命、正方<a class="t" id="t0047c25"></a>便、正念、正定一一八經，亦如上說。</p>
<a class="t" id="t0047c26"></a><p><a class="t-linehead" id="t-linehead0047c26"></a>如當斷六十四經，如是當知、當吐、當盡、當止、<a class="t" id="t0047c27"></a>當捨、當滅、當沒一一六十四經，亦如上說。</p>
<a class="t" id="t0047c28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>