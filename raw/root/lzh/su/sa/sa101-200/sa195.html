<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa195">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 195</span><span class="mirror-right">（一九五） 無常苦</span></h1>
</div>
<p><a class="t-linehead" id="t-linehead0050a11"></a>如是我聞：</p>
<p>一時，佛住舍衛國祇樹給<a class="t" id="t0050a12"></a>孤獨園。</p>
<p><a class="t-linehead" id="t-linehead0050a12"></a>爾時，世尊告諸比丘：「一切無常。云何<a class="t" id="t0050a13"></a>一切無常？謂眼無常，若色、眼識、眼觸，若眼觸<a class="t" id="t0050a14"></a>因緣生受，苦覺、樂覺、不苦不樂覺，彼亦無常。<a class="t" id="t0050a15"></a>耳、鼻、舌、身、意亦復如是。多聞聖弟子如是<a class="t" id="t0050a16"></a>觀者，於眼生厭，若色、眼識、眼觸、眼觸因緣<a class="t" id="t0050a17"></a>生受，苦覺、樂覺、不苦不樂覺，於彼生厭。耳、<a class="t" id="t0050a18"></a>鼻、舌、身、意，聲、香、味、觸、法、意識、意觸、意觸因緣<a class="t" id="t0050a19"></a>生受，苦覺、樂覺、不苦不樂覺，彼亦生厭，厭<a class="t" id="t0050a20"></a>故不樂，不樂故解脫，解脫知見：『我生已盡，<a class="t" id="t0050a21"></a>梵行已立，所作已作，自知不受後有。』」</p>
<p><a class="t-linehead" id="t-linehead0050a21"></a>佛說<a class="t" id="t0050a22"></a>此經已，諸比丘聞佛所說，歡喜奉行。</p>
<a class="t" id="t0050a23"></a><p><a class="t-linehead" id="t-linehead0050a23"></a>如無常經，如是苦、空、無我，亦如是說。</p>
<a class="t" id="t0050a24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>