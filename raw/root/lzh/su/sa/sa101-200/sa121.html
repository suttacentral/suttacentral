<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa121">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 121</span><span class="mirror-right">（一二一） 死法</span></h1>
</div>
<p><a class="t-linehead" id="t-linehead0039c14"></a>如是我聞：</p>
<p>一時，佛住摩拘羅山。時，有<a class="t" id="t0039c15"></a>侍者比丘名曰羅陀。</p>
<p><a class="t-linehead" id="t-linehead0039c15"></a>爾時，世尊告羅陀比<a class="t" id="t0039c16"></a>丘言：「諸所有色，若過去、若未來、若現在，若<a class="t" id="t0039c17"></a>內、若外，若麁、若細，若好、若醜，若遠、若近，彼一<a class="t" id="t0039c18"></a>切皆是死法；所有受、想、行、識，若過去、若未來、<a class="t" id="t0039c19"></a>若現在，若內、若外，若麁、若細，若好、若醜，若<a class="t" id="t0039c20"></a>遠、若近，彼一切皆是死法。」</p>
<p><a class="t-linehead" id="t-linehead0039c20"></a>佛告羅陀：「色為<a class="t" id="t0039c21"></a>常耶？為無常耶？」</p>
<p><a class="t-linehead" id="t-linehead0039c21"></a>答曰：「無常。世尊！」</p>
<p>復問：「若<a class="t" id="t0039c22"></a>無常者，是苦耶？」</p>
<p><a class="t-linehead" id="t-linehead0039c22"></a>答曰：「是苦。世尊！」</p>
<p>「受、想、行、識，<a class="t" id="t0039c23"></a>為常、為無常耶？」</p>
<p><a class="t-linehead" id="t-linehead0039c23"></a>答曰：「無常。世尊！」</p>
<p>復問：「若<a class="t" id="t0039c24"></a>無常者，是苦耶？」</p>
<p><a class="t-linehead" id="t-linehead0039c24"></a>答曰：「是苦。世尊！」</p>
<p>復問：「若無<a class="t" id="t0039c25"></a>常、苦者，是變易法，多聞聖弟子寧於中見<a class="t" id="t0039c26"></a>是我、異我、相在不？」</p>
<p><a class="t-linehead" id="t-linehead0039c26"></a>答曰：「不也，世尊！」</p>
<p>佛告<a class="t" id="t0039c27"></a>羅陀：「若多聞聖弟子於此五受陰如實觀<a class="t" id="t0039c28"></a>察非我、非我所者，於諸世間都無所取，<a class="t" id="t0039c29"></a>無所取者無所著，無所著故自覺涅<a class="t" id="t0040a01"></a>槃：『我生已盡，梵行已立，所作已作，自知不<a class="t" id="t0040a02"></a>受後有。』」</p>
<p><a class="t-linehead" id="t-linehead0040a02"></a>佛說此經已，羅陀比丘聞佛所<a class="t" id="t0040a03"></a>說，歡喜奉行。</p>
<a class="t" id="t0040a04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>