<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa125">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 125</span><span class="mirror-right">（一二五） 魔所作</span></h1>
</div>
<p><a class="t-linehead" id="t-linehead0040c06"></a>如是我聞：</p>
<p>一時，佛住摩拘羅山。時，有<a class="t" id="t0040c07"></a>侍者比丘名曰羅陀。</p>
<p><a class="t-linehead" id="t-linehead0040c07"></a>爾時，世尊告羅陀比<a class="t" id="t0040c08"></a>丘言：「諸所有色，若過去、若未來、若現在，若<a class="t" id="t0040c09"></a>內、若外，若麁、若細，若好、若醜，若遠、若近，彼<a class="t" id="t0040c10"></a>一切皆是魔所作。受、想、行、識亦復如是。」</p>
<p><a class="t-linehead" id="t-linehead0040c10"></a>佛<a class="t" id="t0040c11"></a>告羅陀：「於意云何？色是常耶？為非常耶？」</p>
<a class="t" id="t0040c12"></a><p><a class="t-linehead" id="t-linehead0040c12"></a>答曰：「無常。世尊！」</p>
<p><a class="t-linehead" id="t-linehead0040c12"></a>復問：「若無常者，是苦耶？」</p>
<p>答<a class="t" id="t0040c13"></a>曰：「是苦。世尊！」</p>
<p><a class="t-linehead" id="t-linehead0040c13"></a>復問：「受、想、行、識為是常耶？為<a class="t" id="t0040c14"></a>無常耶？」</p>
<p><a class="t-linehead" id="t-linehead0040c14"></a>答曰：「無常。世尊！」</p>
<p>復問：「若無常者，是<a class="t" id="t0040c15"></a>苦耶？」</p>
<p><a class="t-linehead" id="t-linehead0040c15"></a>答曰：「是苦。世尊！」</p>
<p>佛告羅陀：「若無常、苦<a class="t" id="t0040c16"></a>者，是變易法，多聞聖弟子寧於中見我、異<a class="t" id="t0040c17"></a>我、相在不？」</p>
<p><a class="t-linehead" id="t-linehead0040c17"></a>答曰：「不也，世尊！」</p>
<p>「是故，羅陀！多聞<a class="t" id="t0040c18"></a>聖弟子於色生厭，厭故不樂，不樂故解<a class="t" id="t0040c19"></a>脫，解脫知見：『我生已盡，梵行已立，所作已<a class="t" id="t0040c20"></a>作，自知不受後有。』」</p>
<p><a class="t-linehead" id="t-linehead0040c20"></a>佛說此經已，羅陀比<a class="t" id="t0040c21"></a>丘聞佛所說，歡喜奉行。</p>
<a class="t" id="t0040c22"></a><p><a class="t-linehead" id="t-linehead0040c22"></a>第三經亦如是。所異者，佛告羅陀：「多聞聖<a class="t" id="t0040c23"></a>弟子於此五受陰，陰陰觀察非我、非我<a class="t" id="t0040c24"></a>所。觀察已，於諸世間都無所取，不取故<a class="t" id="t0040c25"></a>不著，不著故自覺涅槃：『我生已盡，梵行已<a class="t" id="t0040c26"></a>立，所作已作，自知不受後有。』」</p>
<p><a class="t-linehead" id="t-linehead0040c26"></a>佛說此經<a class="t" id="t0040c27"></a>已，羅陀比丘聞佛所說，歡喜奉行。</p>
<a class="t" id="t0040c28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>