<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa182">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 182</span><span class="mirror-right">（一八二） SA 182（一八二）</span></h1>
</div>
<p><a class="t-linehead" id="t-linehead0047b23"></a>如是我聞：</p>
<p>一時，佛住舍衛國祇樹給孤<a class="t" id="t0047b24"></a>獨園。</p>
<p><a class="t-linehead" id="t-linehead0047b24"></a>爾時，世尊告諸比丘：「猶如有人火燒<a class="t" id="t0047b25"></a>頭衣，當云何救？」</p>
<p><a class="t-linehead" id="t-linehead0047b25"></a>比丘白佛言：「世尊！當起增<a class="t" id="t0047b26"></a>上欲，慇懃方便時救令滅。」</p>
<p><a class="t-linehead" id="t-linehead0047b26"></a>佛告比丘：「頭衣<a class="t" id="t0047b27"></a>燒然尚可暫忘，無常盛火當盡斷。為斷無<a class="t" id="t0047b28"></a>常火故，修念覺分。斷何等法無常故，修念<a class="t" id="t0047b29"></a>覺分？謂斷色無常，修念覺分，當斷受、想、行、<a class="t" id="t0047c01"></a>識無常，修念覺分……」如是廣說，乃至……。</p>
<p><a class="t-linehead" id="t-linehead0047c01"></a>佛說此<a class="t" id="t0047c02"></a>經已，諸比丘聞佛所說，歡喜奉行。</p>
<a class="t" id="t0047c03"></a><p><a class="t-linehead" id="t-linehead0047c03"></a>如無常，如是過去無常、未來無常、現在無<a class="t" id="t0047c04"></a>常、過去未來無常、過去現在無常、未來現<a class="t" id="t0047c05"></a>在無常、過去未來現在無常八經如上說。</p>
<a class="t" id="t0047c06"></a><p><a class="t-linehead" id="t-linehead0047c06"></a>如念覺分八經，如是擇法覺分、精進覺分、<a class="t" id="t0047c07"></a>喜覺分、除覺分、捨覺分、定覺分一一八經，<a class="t" id="t0047c08"></a>亦如上說。</p>
<a class="t" id="t0047c09"></a><p><a class="t-linehead" id="t-linehead0047c09"></a>如當斷五十六經，如是當知、當吐、當盡、當止、<a class="t" id="t0047c10"></a>當捨、當滅、當沒一一五十六經如上說。</p>
<a class="t" id="t0047c11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>