<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa122">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 122</span><span class="mirror-right">（一二二） 眾生</span></h1>
</div>
<p><a class="t-linehead" id="t-linehead0040a04"></a>如是我聞：</p>
<p><a class="t-linehead" id="t-linehead0040a04"></a>一時，佛住摩拘羅山。</p>
<p>時，有<a class="t" id="t0040a05"></a>侍者比丘名曰羅陀，白佛言：「世尊！所謂眾<a class="t" id="t0040a06"></a>生者，云何名為眾生？」</p>
<p><a class="t-linehead" id="t-linehead0040a06"></a>佛告羅陀：「於色染著<a class="t" id="t0040a07"></a>纏綿，名曰眾生；於受、想、行、識染著纏綿，名<a class="t" id="t0040a08"></a>曰眾生。」</p>
<p><a class="t-linehead" id="t-linehead0040a08"></a>佛告羅陀：「我說於色境界當散壞<a class="t" id="t0040a09"></a>消滅，於受、想、行、識境界當散壞消滅，斷除<a class="t" id="t0040a10"></a>愛欲，愛盡則苦盡，苦盡者我說作苦邊。譬<a class="t" id="t0040a11"></a>如聚落中諸小男小女嬉戲，聚土作城郭<a class="t" id="t0040a12"></a>宅舍，心愛樂著，愛未盡、欲未盡、念未盡、渴<a class="t" id="t0040a13"></a>未盡，心常愛樂、守護，言：『我城郭，我舍宅。』<a class="t" id="t0040a14"></a>若於彼土聚愛盡、欲盡、念盡、渴盡，則以手<a class="t" id="t0040a15"></a>撥足蹴，令其消散。如是，羅陀！於色散<a class="t" id="t0040a16"></a>壞消滅愛盡，愛盡故苦盡，苦盡故我說作<a class="t" id="t0040a17"></a>苦邊。」</p>
<p><a class="t-linehead" id="t-linehead0040a17"></a>佛說此經已，羅陀比丘聞佛所說，歡<a class="t" id="t0040a18"></a>喜奉行。</p>
<a class="t" id="t0040a19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>