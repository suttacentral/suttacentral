<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa196">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 196</span><span class="mirror-right">（一九六） 無常</span></h1>
</div>
<p><a class="t-linehead" id="t-linehead0050a24"></a>如是我聞：</p>
<p>一時，佛住舍衛國祇樹給<a class="t" id="t0050a25"></a>孤獨園。</p>
<p><a class="t-linehead" id="t-linehead0050a25"></a>爾時，世尊告諸比丘：「一切無常。云<a class="t" id="t0050a26"></a>何一切？謂眼無常，若色、眼識、眼觸、眼觸因緣<a class="t" id="t0050a27"></a>生受，若苦、若樂、不苦不樂，彼亦無常。如是<a class="t" id="t0050a28"></a>耳、鼻、舌、身、意<span class="corr" title="[識&gt;]"></span>，若法、意識、意觸、意觸因緣<a class="t" id="t0050a29"></a>生受，若苦、若樂、不苦不樂，彼亦無常。多聞<a class="t" id="t0050b01"></a>聖弟子如是觀者，於眼解脫，若色、眼識、眼<a class="t" id="t0050b02"></a>觸、眼觸因緣生受，若苦、若樂、不苦不樂，彼亦<a class="t" id="t0050b03"></a>解脫。如是耳、鼻、舌、身、意、法，意識、意觸、意觸<a class="t" id="t0050b04"></a>因緣生受，若苦、若樂、不苦不樂，彼亦解脫，我<a class="t" id="t0050b05"></a>說彼生、老、病、死、憂、悲、惱、苦。」</p>
<p><a class="t-linehead" id="t-linehead0050b05"></a>佛說此經已，<a class="t" id="t0050b06"></a>諸比丘聞佛所說，歡喜奉行。</p>
<a class="t" id="t0050b07"></a><p><a class="t-linehead" id="t-linehead0050b07"></a>如說一切無常，如是一切苦、一切空、一切<a class="t" id="t0050b08"></a>非我、一切虛業法、一切破壞法、一切生法、一<a class="t" id="t0050b09"></a>切老法、一切病法、一切死法、一切愁憂法、一<a class="t" id="t0050b10"></a>切煩惱法、一切集法、一切滅法、一切知法、一<a class="t" id="t0050b11"></a>切識法、一切斷法、一切覺法、一切作證、一切<a class="t" id="t0050b12"></a>魔、一切魔勢、一切魔器、一切然、一切熾然、<a class="t" id="t0050b13"></a>一切燒，皆如上二經廣說。</p>
<a class="t" id="t0050b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>