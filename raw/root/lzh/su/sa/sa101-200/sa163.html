<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa163">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 163</span><span class="mirror-right">（一六三） 十四</span></h1>
</div>
<p><a class="t-linehead" id="t-linehead0044c12"></a>如是我聞：</p>
<p>一時，佛住舍衛國祇樹給孤<a class="t" id="t0044c13"></a>獨園。</p>
<p><a class="t-linehead" id="t-linehead0044c13"></a>爾時，世尊告諸比丘：「何所有故，何所<a class="t" id="t0044c14"></a>起？何所繫著，何所見我？令諸眾生作如是<a class="t" id="t0044c15"></a>見、如是說：『於此十四百千生門、六十千六百<a class="t" id="t0044c16"></a>五業、三業、二業、一業、半業、六十二道跡、六十<a class="t" id="t0044c17"></a>二內劫、百二十泥黎、百三十根、三十六貪<a class="t" id="t0044c18"></a>界、四十九千龍家、四十九千金翅鳥家、四十<a class="t" id="t0044c19"></a>九千邪命外道、四十九千外道出家、七想劫、<a class="t" id="t0044c20"></a>七無想劫、七阿修羅、七毘舍遮、七天、七人、七<a class="t" id="t0044c21"></a>百海、七夢、七百夢、七嶮、七百嶮、七覺、七百<a class="t" id="t0044c22"></a>覺、六生、十增進、八大士地，於此八萬四千大<a class="t" id="t0044c23"></a>劫，若愚若智，往來經歷，究竟苦邊。』彼無有<a class="t" id="t0044c24"></a>沙門、婆羅門作如是說：『我常持戒，受諸苦<a class="t" id="t0044c25"></a>行，修諸梵行，不熟業者令熟，已熟業者棄<a class="t" id="t0044c26"></a>捨，進退不可知。』此苦樂常住，生死定量。譬<a class="t" id="t0044c27"></a>如縷丸擲著空中，漸漸來下，至地自住。如<a class="t" id="t0044c28"></a>是八萬四千大劫生死定量，亦復如是。」</p>
<p><a class="t-linehead" id="t-linehead0044c28"></a>諸比<a class="t" id="t0044c29"></a>丘白佛：「世尊是法根、法眼、法依……」如是廣說，<a class="t" id="t0045a01"></a>次第如上三經。</p>
<a class="t" id="t0045a02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>