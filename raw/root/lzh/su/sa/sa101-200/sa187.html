<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa187">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 187</span><span class="mirror-right">（一八七） SA 187（一八七）</span></h1>
</div>
<p><a class="t-linehead" id="t-linehead0048c27"></a>如是我聞：</p>
<p>一時，佛住舍衛國祇樹給孤<a class="t" id="t0048c28"></a>獨園。</p>
<p><a class="t-linehead" id="t-linehead0048c28"></a>爾時，世尊告諸比丘：「以成就一法故，<a class="t" id="t0048c29"></a>不復堪任知色無常，知受、想、行、識無常。何<a class="t" id="t0049a01"></a>等為一法成就？謂貪欲一法成就，不堪能<a class="t" id="t0049a02"></a>知色無常，知受、想、行、識無常。何等一法成<a class="t" id="t0049a03"></a>就？謂無貪欲成就，無貪欲法者，堪能知色<a class="t" id="t0049a04"></a>無常，堪能知受、想、行、識無常。」</p>
<p><a class="t-linehead" id="t-linehead0049a04"></a>佛說此經已，<a class="t" id="t0049a05"></a>諸比丘聞佛所說，歡喜奉行。</p>
<a class="t" id="t0049a06"></a><p><a class="t-linehead" id="t-linehead0049a06"></a>「如成就不成就，如是知不知、親不親、明不<a class="t" id="t0049a07"></a>明、識不識、察不察、量不量、覆不覆、種不種、<a class="t" id="t0049a08"></a>掩不掩、映翳不翳亦如是。</p>
<p><a class="t-linehead" id="t-linehead0049a08"></a>「如是知，如是<a class="t" id="t0049a09"></a>識解，受、求、辯、獨證，亦復如是。</p>
<p><a class="t-linehead" id="t-linehead0049a09"></a>「如貪，如是<a class="t" id="t0049a10"></a>恚、癡、瞋、恨、呰、執、嫉、慳、幻、諂、無慙、無愧、慢、慢慢、<a class="t" id="t0049a11"></a>增慢、我慢、增上慢、邪慢、卑慢、憍慢、放逸、矜高、<a class="t" id="t0049a12"></a>曲為相規、利誘、利惡、欲多、欲常、欲不敬、惡<a class="t" id="t0049a13"></a>口、惡知識、不忍貪、嗜不貪、惡貪，身見、邊見、<a class="t" id="t0049a14"></a>邪見、見取、戒取、欲愛、瞋恚、睡眠、掉悔、疑、惛悴、<a class="t" id="t0049a15"></a>蹁蹮、贔屓、懶、亂想、不正憶、身濁、不直、不軟、不<a class="t" id="t0049a16"></a>異、欲覺、恚覺、害覺、親覺、國土覺、輕易覺、愛他<a class="t" id="t0049a17"></a>家覺、愁憂惱苦，於此等一一法，乃至映翳，<a class="t" id="t0049a18"></a>不堪任滅色作證。</p>
<p><a class="t-linehead" id="t-linehead0049a18"></a>「何等為一法？所謂惱苦，<a class="t" id="t0049a19"></a>以惱苦映翳故，不堪任於色滅盡作證，不<a class="t" id="t0049a20"></a>堪任於受、想、行、識滅盡作證。一法不映翳<a class="t" id="t0049a21"></a>故，堪任於色滅盡作證，堪任於受、想、行、識滅<a class="t" id="t0049a22"></a>盡作證。</p>
<p><a class="t-linehead" id="t-linehead0049a22"></a>「何等一法？謂惱苦，此一法不映翳<a class="t" id="t0049a23"></a>故，堪任於色滅盡作證，堪任於受、想、行、識滅<a class="t" id="t0049a24"></a>盡作證。」</p>
<p><a class="t-linehead" id="t-linehead0049a24"></a>佛說此經已，諸比丘聞佛所說，歡<a class="t" id="t0049a25"></a>喜奉行。</p>
<a class="t" id="t0049a26"></a><p class="endsutta"><span class="t-juanname">雜阿含經卷第七</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>