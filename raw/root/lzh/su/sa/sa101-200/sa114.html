<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa114">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 114</span><span class="mirror-right">（一一四） 知苦</span></h1>
</div>
<p><a class="t-linehead" id="t-linehead0038a28"></a>如是我聞：</p>
<p>一時，佛住摩拘羅山，侍者<a class="t" id="t0038a29"></a>比丘名曰羅陀。</p>
<p><a class="t-linehead" id="t-linehead0038a29"></a>時，有眾多外道出家至尊<a class="t" id="t0038b01"></a>者羅陀所，共相問訊已，退坐一面，問羅陀<a class="t" id="t0038b02"></a>言：「汝為何等故，於沙門瞿曇所出家修<a class="t" id="t0038b03"></a>梵行？」</p>
<p><a class="t-linehead" id="t-linehead0038b03"></a>羅陀答言：「我為知苦故，於世尊所<a class="t" id="t0038b04"></a>出家修梵行。」</p>
<p><a class="t-linehead" id="t-linehead0038b04"></a>時，諸外道聞羅陀所說，心不<a class="t" id="t0038b05"></a>喜，從坐起，呵罵而去。</p>
<p><a class="t-linehead" id="t-linehead0038b05"></a>爾時，羅陀晡時從<a class="t" id="t0038b06"></a>禪覺，往詣佛所，稽首佛足，退坐一面。以<a class="t" id="t0038b07"></a>其上事具白佛言：「世尊！我向所說，得無毀<a class="t" id="t0038b08"></a>謗世尊耶？將不令他難問詰責墮負處耶？<a class="t" id="t0038b09"></a>不如說說、非如法說、非法次法說耶？」</p>
<p><a class="t-linehead" id="t-linehead0038b09"></a>佛告<a class="t" id="t0038b10"></a>羅陀：「汝真實說，不毀如來，不令他人難問<a class="t" id="t0038b11"></a>詰責墮負處也，是如說說、如法說、法次法<a class="t" id="t0038b12"></a>說。所以者何？色是苦，為知彼苦故，於如<a class="t" id="t0038b13"></a>來所出家修梵行；受、想、行、識是苦，為知彼<a class="t" id="t0038b14"></a>苦故，於如來所出家修梵行。」</p>
<p><a class="t-linehead" id="t-linehead0038b14"></a>佛說此經<a class="t" id="t0038b15"></a>已，羅陀比丘聞佛所說，歡喜奉行。</p>
<a class="t" id="t0038b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>