<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa115">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 115</span><span class="mirror-right">（一一五） 憂悲</span></h1>
</div>
<p><a class="t-linehead" id="t-linehead0038b16"></a>如是我聞：</p>
<p>一時，佛住摩拘羅山。時，有<a class="t" id="t0038b17"></a>侍者比丘名曰羅陀。</p>
<p><a class="t-linehead" id="t-linehead0038b17"></a>時，有眾多外道出家<a class="t" id="t0038b18"></a>至尊者羅陀所，共相問訊已，退坐一面，問<a class="t" id="t0038b19"></a>羅陀言：「汝為何等故，於沙門瞿曇所出<a class="t" id="t0038b20"></a>家修梵行？」</p>
<p><a class="t-linehead" id="t-linehead0038b20"></a>羅陀答言：「為於色憂、悲、惱、苦盡、<a class="t" id="t0038b21"></a>離欲、滅、寂、沒故，於如來所出家修梵行；<a class="t" id="t0038b22"></a>為於受、想、行、識，憂、悲、惱、苦盡、離欲、滅、寂、沒<a class="t" id="t0038b23"></a>故，於如來所出家修梵行。」</p>
<p><a class="t-linehead" id="t-linehead0038b23"></a>爾時，眾多外<a class="t" id="t0038b24"></a>道出家聞是已，心不喜，從坐起，呵罵而<a class="t" id="t0038b25"></a>去。</p>
<p><a class="t-linehead" id="t-linehead0038b25"></a>爾時，羅陀晡時從禪覺，往詣佛所，<a class="t" id="t0038b26"></a>稽首禮足，退坐一面。以其上事具白佛<a class="t" id="t0038b27"></a>言：「世尊！我得無謗世尊耶？不令他人來<a class="t" id="t0038b28"></a>難問詰責墮負處耶？不如說說、非如法<a class="t" id="t0038b29"></a>說、非法次法說耶？」</p>
<p><a class="t-linehead" id="t-linehead0038b29"></a>佛告羅陀：「汝真實說，不<a class="t" id="t0038c01"></a>謗如來，不令他人難問詰責墮負處也，<a class="t" id="t0038c02"></a>如說說、如法說、法次法說。所以者何？羅陀！<a class="t" id="t0038c03"></a>色憂、悲、惱、苦，為斷彼故，於如來所出家<a class="t" id="t0038c04"></a>修梵行。受、想、行、識，憂、悲、惱、苦，為斷彼故，於<a class="t" id="t0038c05"></a>如來所出家修梵行。」</p>
<p><a class="t-linehead" id="t-linehead0038c05"></a>佛說此經已，羅陀比<a class="t" id="t0038c06"></a>丘聞佛所說，歡喜奉行。</p>
<a class="t" id="t0038c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>