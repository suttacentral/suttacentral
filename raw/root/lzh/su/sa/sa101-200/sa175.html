<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa175">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 175</span><span class="mirror-right">（一七五） 燒頭衣</span></h1>
</div>
<p><a class="t-linehead" id="t-linehead0046a16"></a>如是我聞：</p>
<p>一時，佛住舍衛國祇樹給孤<a class="t" id="t0046a17"></a>獨園。</p>
<p><a class="t-linehead" id="t-linehead0046a17"></a>爾時，世尊告諸比丘：「猶如有人火燒<a class="t" id="t0046a18"></a>頭衣，當云何救？」</p>
<p><a class="t-linehead" id="t-linehead0046a18"></a>比丘白佛言：「世尊！當起增<a class="t" id="t0046a19"></a>上欲，慇懃方便時救令滅。」</p>
<p><a class="t-linehead" id="t-linehead0046a19"></a>佛告比丘：「頭衣<a class="t" id="t0046a20"></a>燒然尚可暫忘，無常盛火應盡除斷滅；為<a class="t" id="t0046a21"></a>斷無常火故，勤求大師。斷何等無常故<a class="t" id="t0046a22"></a>勤求大師？謂斷色無常故勤求大師，斷<a class="t" id="t0046a23"></a>受、想、行、識無常故勤求大師。」</p>
<p><a class="t-linehead" id="t-linehead0046a23"></a>佛說此經<a class="t" id="t0046a24"></a>已，諸比丘聞佛所說，歡喜奉行。</p>
<a class="t" id="t0046a25"></a><p><a class="t-linehead" id="t-linehead0046a25"></a>如斷無常，如是過去無常、未來無常、現在<a class="t" id="t0046a26"></a>無常、過去未來無常、過去現在無常、未來現<a class="t" id="t0046a27"></a>在無常、過去未來現在無常，如是八種救頭<a class="t" id="t0046a28"></a>然譬經，如上廣說。如求大師，如是求種種<a class="t" id="t0046a29"></a>教、隨順教，如上廣說。如斷義，如是知義、盡<a class="t" id="t0046b01"></a>義、吐義、止義、捨義、滅義、沒義，亦復如是。</p>
<a class="t" id="t0046b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>