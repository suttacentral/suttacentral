<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa65">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 65</span><span class="mirror-right">（六五） 受</span></h1>
</div>
<p><a class="t-linehead" id="t-linehead0017a23"></a>如是我聞：</p>
<p>一時，佛住舍衛國祇樹給孤<a class="t" id="t0017a24"></a>獨園。</p>
<p><a class="t-linehead" id="t-linehead0017a24"></a>爾時，世尊告諸比丘：「常當修習方便<a class="t" id="t0017a25"></a>禪思，內寂其心。所以者何？比丘常當修習<a class="t" id="t0017a26"></a>方便禪思，內寂其心，如實觀察。云何如實<a class="t" id="t0017a27"></a>觀察？此是色、此是色集、此是色滅；此是受、想、<a class="t" id="t0017a28"></a>行、識，此是識集、此是識滅。</p>
<p><a class="t-linehead" id="t-linehead0017a28"></a>「云何色集，受、想、<a class="t" id="t0017a29"></a>行、識集？愚癡無聞凡夫於苦、樂、不苦不樂<a class="t" id="t0017b01"></a>受，不如實觀察；此受集、受滅、受味、受患、受<a class="t" id="t0017b02"></a>離不如實觀察故，於受樂著生取，取緣有，<a class="t" id="t0017b03"></a>有緣生，生緣老、病、死、憂、悲、惱、苦。如是純大<a class="t" id="t0017b04"></a>苦聚從集而生，是名色集，是名受、想、行、識<a class="t" id="t0017b05"></a>集。</p>
<p><a class="t-linehead" id="t-linehead0017b05"></a>「云何色滅，受、想、行、識滅？多聞聖弟子受<a class="t" id="t0017b06"></a>諸苦、樂、不苦不樂受，如實觀察，受集、受滅、受<a class="t" id="t0017b07"></a>味、受患、受離如實觀察故，於受樂著滅，著<a class="t" id="t0017b08"></a>滅故取滅，取滅故有滅，有滅故生滅，生滅故<a class="t" id="t0017b09"></a>老、病、死、憂、悲、惱、苦滅，如是純大苦聚皆悉<a class="t" id="t0017b10"></a>得滅，是名色滅，受、想、行、識滅。</p>
<p><a class="t-linehead" id="t-linehead0017b10"></a>「是故，比丘！常<a class="t" id="t0017b11"></a>當修習方便禪思，內寂其心。比丘！禪思住，<a class="t" id="t0017b12"></a>內寂其心，精勤方便，如實觀察。」</p>
<p><a class="t-linehead" id="t-linehead0017b12"></a>佛說此經<a class="t" id="t0017b13"></a>已，諸比丘聞佛所說，歡喜奉行。</p>
<a class="t" id="t0017b14"></a><p><a class="t-linehead" id="t-linehead0017b14"></a>如觀察，如是分別、種種分別、知、廣知、種種知、<a class="t" id="t0017b15"></a>親近、親近修習、入、觸、證二經，亦如是廣說。</p>
<a class="t" id="t0017b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>