<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa84">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 84</span><span class="mirror-right">（八四） 清淨</span></h1>
</div>
<p><a class="t-linehead" id="t-linehead0021c05"></a>如是我聞：</p>
<p>一時，佛住舍衛國祇樹給孤<a class="t" id="t0021c06"></a>獨園。</p>
<p><a class="t-linehead" id="t-linehead0021c06"></a>爾時，世尊告諸比丘：「色是無常，無常<a class="t" id="t0021c07"></a>則苦，苦則非我；非我者，彼一切非我、不異<a class="t" id="t0021c08"></a>我、不相在，如實知，是名正觀。受、想、行、識亦<a class="t" id="t0021c09"></a>復如是。多聞聖弟子於此五受陰非我、非<a class="t" id="t0021c10"></a>我所觀察；如是觀察，於諸世間都無所取，<a class="t" id="t0021c11"></a>無所取故無所著，無所著故自覺涅槃：『我<a class="t" id="t0021c12"></a>生已盡，梵行已立，所作已作，自知不受<a class="t" id="t0021c13"></a>後有。』」</p>
<p><a class="t-linehead" id="t-linehead0021c13"></a>佛說此經已，諸比丘聞佛所說，歡喜<a class="t" id="t0021c14"></a>奉行。</p>
<a class="t" id="t0021c15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>