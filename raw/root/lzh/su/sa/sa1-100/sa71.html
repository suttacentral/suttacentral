<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa71">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 71</span><span class="mirror-right">（七一） 有身</span></h1>
</div>
<p><a class="t-linehead" id="t-linehead0018b28"></a>如是我聞：</p>
<p>一時，佛住舍衛國祇樹給孤<a class="t" id="t0018b29"></a>獨園。</p>
<p><a class="t-linehead" id="t-linehead0018b29"></a>爾時，世尊告諸比丘：「我今當說有身、<a class="t" id="t0018c01"></a>有身集、有身滅、有身滅道跡。諦聽，善思，當<a class="t" id="t0018c02"></a>為汝說。云何有身？謂五受陰。云何為五？<a class="t" id="t0018c03"></a>色受陰，受、想、行、識受陰，是名有身。云何有<a class="t" id="t0018c04"></a>身集？當來有愛，貪、喜俱，彼彼染著，是名有<a class="t" id="t0018c05"></a>身集。云何有身滅？當來有愛，貪、喜俱，彼彼<a class="t" id="t0018c06"></a>樂著無餘斷、吐、盡、離欲、滅，是名有身滅。</p>
<p><a class="t-linehead" id="t-linehead0018c06"></a>「云<a class="t" id="t0018c07"></a>何有身滅道跡？謂八聖道，正見、正志、正語、<a class="t" id="t0018c08"></a>正業、正命、正方便、正念、正定，是名有身滅道<a class="t" id="t0018c09"></a>跡。是名當說有身、有身集、有身滅、有身滅道<a class="t" id="t0018c10"></a>跡。」</p>
<p><a class="t-linehead" id="t-linehead0018c10"></a>佛說是經已，諸比丘聞佛所說，歡喜<a class="t" id="t0018c11"></a>奉行。</p>
<a class="t" id="t0018c12"></a><p><a class="t-linehead" id="t-linehead0018c12"></a>餘如是說。差別者：「當知有身，當知斷有身<a class="t" id="t0018c13"></a>集，當知證有身滅，當知修斷有身道跡。」</p>
<p><a class="t-linehead" id="t-linehead0018c13"></a>佛<a class="t" id="t0018c14"></a>說此經已，諸比丘聞佛所說，歡喜奉行。</p>
<a class="t" id="t0018c15"></a><p><a class="t-linehead" id="t-linehead0018c15"></a>如當說，有及當知，亦如是說。又復差別者：<a class="t" id="t0018c16"></a>「比丘知有身，斷有身集，證有身滅，修斷有<a class="t" id="t0018c17"></a>身道，是名比丘斷愛欲縛諸結等法，修無間<a class="t" id="t0018c18"></a>等，究竟苦邊。」</p>
<p><a class="t-linehead" id="t-linehead0018c18"></a>又復差別者：「是名比丘究竟<a class="t" id="t0018c19"></a>邊際，究竟離垢，究竟梵行，純淨上士。」</p>
<a class="t" id="t0018c20"></a><p><a class="t-linehead" id="t-linehead0018c20"></a>又復差別者：「是名比丘阿羅漢盡諸有漏，<a class="t" id="t0018c21"></a>所作已作，已捨重擔，逮得己利，盡諸有結，<a class="t" id="t0018c22"></a>正智心解脫。」</p>
<p><a class="t-linehead" id="t-linehead0018c22"></a>又復差別者：「是名比丘斷關、<a class="t" id="t0018c23"></a>度塹，超越境界，脫諸防邏，建聖法幢。」</p>
<p><a class="t-linehead" id="t-linehead0018c23"></a>又復<a class="t" id="t0018c24"></a>差別者：「云何斷關？謂斷五下分結。云何<a class="t" id="t0018c25"></a>度塹？謂度無明深塹。云何超越境界？謂究<a class="t" id="t0018c26"></a>竟無始生死。云何脫諸防邏？謂有愛盡。云<a class="t" id="t0018c27"></a>何建聖法幢？謂我慢盡。」</p>
<p><a class="t-linehead" id="t-linehead0018c27"></a>又復差別者：「是<a class="t" id="t0018c28"></a>名比丘斷五枝，成六枝，守護一，依四種，<a class="t" id="t0018c29"></a>棄捨諸諦，離諸求，淨諸覺，身行息，心善<a class="t" id="t0019a01"></a>解脫，慧善解脫，純一立梵行，無上士。」</p>
<a class="t" id="t0019a02"></a><blockquote class="gatha">
<p>其道有三種　　實覺亦三種<a class="t" id="t0019a03"></a><br>　有身四種說　　羅漢有六種</p>
</blockquote>
<a class="t" id="t0019a04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>