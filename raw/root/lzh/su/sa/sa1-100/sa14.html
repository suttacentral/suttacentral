<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa14">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 14</span><span class="mirror-right">（一四） 味</span></h1>
</div>
<p><a class="t-linehead" id="t-linehead0002c11"></a>如是我聞：</p>
<p>一時，佛住舍衛國祇樹給孤<a class="t" id="t0002c12"></a>獨園。</p>
<p><a class="t-linehead" id="t-linehead0002c12"></a>爾時，世尊告諸比丘：「我昔於色味有<a class="t" id="t0002c13"></a>求有行，若於色味隨順覺，則於色味以<a class="t" id="t0002c14"></a>智慧如實見。如是於受、想、行、識味有求有<a class="t" id="t0002c15"></a>行，若於受、想、行、識味隨順覺，則於識味<a class="t" id="t0002c16"></a>以智慧如實見。</p>
<p><a class="t-linehead" id="t-linehead0002c16"></a>「諸比丘！我於色患有求有<a class="t" id="t0002c17"></a>行，若於色患隨順覺，則於色患以智慧<a class="t" id="t0002c18"></a>如實見；如是受、想、行、識患有求有行，若於<a class="t" id="t0002c19"></a>識患隨順覺，則於識患以智慧如實見。</p>
<p><a class="t-linehead" id="t-linehead0002c19"></a>「諸<a class="t" id="t0002c20"></a>比丘！我於色離有求有行，若於色<span class="corr" title="[&gt;離]">離</span>隨順覺，<a class="t" id="t0002c21"></a>則於色離以智慧如實見；如是受、想、行、識<a class="t" id="t0002c22"></a>離有求有行，若於受、想、行、識離隨順覺，則<a class="t" id="t0002c23"></a>於受、想、行、識離以智慧如實見。</p>
<p><a class="t-linehead" id="t-linehead0002c23"></a>「諸比丘！我<a class="t" id="t0002c24"></a>於五受陰不如實知味是味、患是患、離是<a class="t" id="t0002c25"></a>離者，我於諸天、若魔、若梵、沙門、婆羅門、天、人<a class="t" id="t0002c26"></a>眾中，不脫、不離、不出，永住顛倒，不能自證<a class="t" id="t0002c27"></a>得阿耨多羅三藐三菩提。</p>
<p><a class="t-linehead" id="t-linehead0002c27"></a>「諸比丘！我以如實<a class="t" id="t0002c28"></a>知五受陰味是味、患是患、離是離，我於諸<a class="t" id="t0002c29"></a>天人、若魔、若梵、沙門、婆羅門、天、人眾中，以<a class="t" id="t0003a01"></a>脫、以離、以出，永不住顛倒，能自證得阿<a class="t" id="t0003a02"></a>耨多羅三藐三菩提。」</p>
<p><a class="t-linehead" id="t-linehead0003a02"></a>時，諸比丘聞佛所說，歡<a class="t" id="t0003a03"></a>喜奉行。</p>
<a class="t" id="t0003a04"></a><blockquote class="gatha">
<p>過去四種說　　厭離及解脫<a class="t" id="t0003a05"></a><br>　二種說因緣　　味亦復二種</p>
</blockquote>
<a class="t" id="t0003a06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>