<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa32">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 32</span><span class="mirror-right">（三二） 輸屢那</span></h1>
</div>
<p><a class="t-linehead" id="t-linehead0007a10"></a>如是我聞：</p>
<p>一時，佛住王舍城迦蘭陀竹<a class="t" id="t0007a11"></a>園。爾時，尊者舍利弗在耆闍崛山。</p>
<p><a class="t-linehead" id="t-linehead0007a11"></a>時，有長者<a class="t" id="t0007a12"></a>子名輸屢那，日日遊行，到耆闍崛山，詣舍<a class="t" id="t0007a13"></a>利弗所，頭面禮足，却坐一面。</p>
<p><a class="t-linehead" id="t-linehead0007a13"></a>時，舍利弗告<a class="t" id="t0007a14"></a>輸屢那：「若沙門、婆羅門於色不如實知，色集<a class="t" id="t0007a15"></a>不如實知，色滅不如實知，色味不如實知，<a class="t" id="t0007a16"></a>色患不如實知，色離不如實知故，不堪能<a class="t" id="t0007a17"></a>超越色。若沙門、婆羅門於受、想、行、識不如<a class="t" id="t0007a18"></a>實知，識集不如實知，識滅不如實知，識味<a class="t" id="t0007a19"></a>不如實知，識患不如實知，識離不如實知<a class="t" id="t0007a20"></a>故，此沙門、婆羅門不堪能超越識。</p>
<p><a class="t-linehead" id="t-linehead0007a20"></a>「若沙門、<a class="t" id="t0007a21"></a>婆羅門於色、色集、色滅、色味、色患、色離如實<a class="t" id="t0007a22"></a>知，此沙門、婆羅門堪能超越色。若沙門、婆羅<a class="t" id="t0007a23"></a>門於受、想、行、識、識集、識滅、識味、識患、識離如<a class="t" id="t0007a24"></a>實知，此沙門、婆羅門堪能超越識。</p>
<p><a class="t-linehead" id="t-linehead0007a24"></a>「輸屢<a class="t" id="t0007a25"></a>那！於汝意云何？色為常、為無常耶？」</p>
<p><a class="t-linehead" id="t-linehead0007a25"></a>答言：<a class="t" id="t0007a26"></a>「無常。」</p>
<p><a class="t-linehead" id="t-linehead0007a26"></a>「無常者，為苦耶？」</p>
<p><a class="t-linehead" id="t-linehead0007a26"></a>答言：「是苦。」</p>
<p>「輸屢那！<a class="t" id="t0007a27"></a>若色無常、苦，是變易法，聖弟子於中寧有<a class="t" id="t0007a28"></a>是我、異我、相在不？」</p>
<p><a class="t-linehead" id="t-linehead0007a28"></a>答言：「不也。」</p>
<p>「輸屢那！於汝<a class="t" id="t0007a29"></a>意云何？如是受、想、行、識為常、為無常？」</p>
<p><a class="t-linehead" id="t-linehead0007a29"></a>答<a class="t" id="t0007b01"></a>言：「無常。」</p>
<p><a class="t-linehead" id="t-linehead0007b01"></a>「若無常者，是苦耶？」</p>
<p><a class="t-linehead" id="t-linehead0007b01"></a>答言：「是苦。」</p>
<p>「輸屢<a class="t" id="t0007b02"></a>那！若無常、苦，是變易法，聖弟子於中寧<a class="t" id="t0007b03"></a>有是我、異我、相在不？」答言：「不也。」</p>
<p><a class="t-linehead" id="t-linehead0007b03"></a>「輸屢那！當<a class="t" id="t0007b04"></a>知色，若過去、若未來、若現在，若內、若外，若<a class="t" id="t0007b05"></a>麁、若細，若好、若醜，若遠、若近，於一切色<a class="t" id="t0007b06"></a>不是我、不異我、不相在，是名如實知。</p>
<p><a class="t-linehead" id="t-linehead0007b06"></a>「輸<a class="t" id="t0007b07"></a>屢那！受、想、行、識，若過去、若未來、若現在，若<a class="t" id="t0007b08"></a>內、若外，若麁、若細，若好、若醜，若遠、若近，<a class="t" id="t0007b09"></a>於一切識不是我、不異我、不相在，是名<a class="t" id="t0007b10"></a>如實知。</p>
<p><a class="t-linehead" id="t-linehead0007b10"></a>「輸屢那！聖弟子於此五受陰正<a class="t" id="t0007b11"></a>觀非我、非我所。如是正觀，於諸世間無所<a class="t" id="t0007b12"></a>攝受；無攝受者，則無所著；無所著者，自<a class="t" id="t0007b13"></a>得涅槃：『我生已盡，梵行已立，所作已作，自<a class="t" id="t0007b14"></a>知不受後有。』」</p>
<p><a class="t-linehead" id="t-linehead0007b14"></a>時，長者子輸屢那聞舍利弗所<a class="t" id="t0007b15"></a>說，歡喜踊躍，作禮而去。</p>
<a class="t" id="t0007b16"></a><p class="endsutta"><span class="t-juanname">雜阿含經卷第一</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>