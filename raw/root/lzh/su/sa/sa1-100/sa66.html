<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa66">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 66</span><span class="mirror-right">（六六） 樂</span></h1>
</div>
<p><a class="t-linehead" id="t-linehead0017b16"></a>如是我聞：</p>
<p>一時，佛住舍衛國祇樹給孤<a class="t" id="t0017b17"></a>獨園。</p>
<p><a class="t-linehead" id="t-linehead0017b17"></a>爾時，世尊告諸比丘：「常當修習方便<a class="t" id="t0017b18"></a>禪思，內寂其心。所以者何？修習方便禪思，<a class="t" id="t0017b19"></a>內寂其心已，如實觀察。云何如實觀察？<a class="t" id="t0017b20"></a>如實觀察此色、此色集、此色滅，此受、想、行、<a class="t" id="t0017b21"></a>識，此識集、此識滅。</p>
<p><a class="t-linehead" id="t-linehead0017b21"></a>「云何色集？云何受、想、行、<a class="t" id="t0017b22"></a>識集？比丘！愚癡無聞凡夫不如實觀察色<a class="t" id="t0017b23"></a>集、色味、色患、色離故，樂彼色，讚歎愛著，於<a class="t" id="t0017b24"></a>未來世色復生。」受、想、行、識亦如是廣說。「彼<a class="t" id="t0017b25"></a>色生，受、想、行、識生已，不解脫於色，不解脫<a class="t" id="t0017b26"></a>於受、想、行、識。我說彼不解脫生、老、病、死、憂、悲、<a class="t" id="t0017b27"></a>惱、苦，純大苦聚，是名色集，受、想、行、識集。</p>
<p><a class="t-linehead" id="t-linehead0017b27"></a>「云<a class="t" id="t0017b28"></a>何色滅，受、想、行、識滅？多聞聖弟子如實觀察<a class="t" id="t0017b29"></a>色集、色滅、色味、色患、色離，如實知。如實知<a class="t" id="t0017c01"></a>故，不樂於色，不讚歎色，不樂著色，亦不<a class="t" id="t0017c02"></a>生未來色。」受、想、行、識亦如是廣說。「色不生，<a class="t" id="t0017c03"></a>受、想、行、識不生故，於色得解脫，於受、想、行、<a class="t" id="t0017c04"></a>識得解脫。我說彼解脫生、老、病、死、憂、悲、惱、<a class="t" id="t0017c05"></a>苦聚，是名色滅，受、想、行、識滅。</p>
<p><a class="t-linehead" id="t-linehead0017c05"></a>「是故，比丘！常<a class="t" id="t0017c06"></a>當修習方便禪思，內寂其心，精勤方便，如<a class="t" id="t0017c07"></a>實觀察。」</p>
<p><a class="t-linehead" id="t-linehead0017c07"></a>佛說此經已，諸比丘聞佛所說，歡<a class="t" id="t0017c08"></a>喜奉行。</p>
<a class="t" id="t0017c09"></a><p><a class="t-linehead" id="t-linehead0017c09"></a>如觀察，如是乃至作證十二經，亦應廣說。</p>
<a class="t" id="t0017c10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>