<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa63">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 63</span><span class="mirror-right">（六三） 等觀察</span></h1>
</div>
<p><a class="t-linehead" id="t-linehead0016b13"></a>如是我聞：</p>
<p>一時，佛住舍衛國祇樹給孤<a class="t" id="t0016b14"></a>獨園。</p>
<p><a class="t-linehead" id="t-linehead0016b14"></a>爾時，世尊告諸比丘：「有五受陰？謂色<a class="t" id="t0016b15"></a>受陰，受、想、行、識受陰。比丘！若沙門、婆羅門計<a class="t" id="t0016b16"></a>有我，一切皆於此五受陰計有我。何等為<a class="t" id="t0016b17"></a>五？諸沙門、婆羅門於色見是我、異我、相在；<a class="t" id="t0016b18"></a>如是受、想、行、識，見是我、異我、相在。如是愚<a class="t" id="t0016b19"></a>癡無聞凡夫，計我、無明、分別如是觀，不離<a class="t" id="t0016b20"></a>我所；不離我所者，入於諸根；入於諸根<a class="t" id="t0016b21"></a>已，而生於觸；六觸入所觸，愚癡無聞凡夫<a class="t" id="t0016b22"></a>生苦樂，從是生此等及餘。謂六觸身，云何<a class="t" id="t0016b23"></a>為六？謂眼觸入處，耳、鼻、舌、身、意觸入處。比<a class="t" id="t0016b24"></a>丘！有意界、法界、無明界，無明觸所觸。愚癡<a class="t" id="t0016b25"></a>無聞凡夫言有、言無、言有無、言非有非<a class="t" id="t0016b26"></a>無、言我最勝、言我相似，我知、我見。</p>
<p><a class="t-linehead" id="t-linehead0016b26"></a>「復次，比<a class="t" id="t0016b27"></a>丘！多聞聖弟子住六觸入處，而能厭離無<a class="t" id="t0016b28"></a>明，能生於明。彼於無明離欲而生於明，不<a class="t" id="t0016b29"></a>有、不無、非有無、非不有無、非有我勝、非<a class="t" id="t0016c01"></a>有我劣、非有我相似，我知、我見。作如是<a class="t" id="t0016c02"></a>知、如是見已，所起前無明觸滅，後明觸集起。」</p>
<a class="t" id="t0016c03"></a><p><a class="t-linehead" id="t-linehead0016c03"></a>佛說是經已，諸比丘聞佛所說，歡喜奉行。</p>
<a class="t" id="t0016c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>