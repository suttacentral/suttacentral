<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa15">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 15</span><span class="mirror-right">（一五） 使</span></h1>
</div>
<p><a class="t-linehead" id="t-linehead0003a06"></a>如是我聞：</p>
<p>一時，佛住舍衛國祇樹給孤<a class="t" id="t0003a07"></a>獨園。</p>
<p><a class="t-linehead" id="t-linehead0003a07"></a>爾時，有異比丘來詣佛所，稽首佛<a class="t" id="t0003a08"></a>足，却住一面，白佛言：「善哉！世尊！今當為<a class="t" id="t0003a09"></a>我略說法要，我聞法已，當獨一靜處，修不<a class="t" id="t0003a10"></a>放逸。修不放逸已，當復思惟：『所以善男子<a class="t" id="t0003a11"></a>出家，剃除鬚髮，身著法服，信家非家出家，<a class="t" id="t0003a12"></a>為究竟無上梵行，現法作證：「我生已盡，梵<a class="t" id="t0003a13"></a>行已立，所作已作，自知不受後有。」』」</p>
<p><a class="t-linehead" id="t-linehead0003a13"></a>爾時，世<a class="t" id="t0003a14"></a>尊告彼比丘：「善哉！善哉！比丘快說此言，云：<a class="t" id="t0003a15"></a>『當為我略說法要，我聞法已，獨一靜處，修<a class="t" id="t0003a16"></a>不放逸，乃至自知不受後有。』如是說耶？」</p>
<p><a class="t-linehead" id="t-linehead0003a16"></a>比<a class="t" id="t0003a17"></a>丘白佛：「如是，世尊！」</p>
<p><a class="t-linehead" id="t-linehead0003a17"></a>佛告比丘：「諦聽！諦聽！善<a class="t" id="t0003a18"></a>思念之，當為汝說。比丘！若隨使使者，即隨<a class="t" id="t0003a19"></a>使死；若隨死者，為取所縛。比丘！若不隨<a class="t" id="t0003a20"></a>使使，則不隨使死；不隨使死者，則於取<a class="t" id="t0003a21"></a>解脫。」</p>
<p><a class="t-linehead" id="t-linehead0003a21"></a>比丘白佛：「知已，世尊！知已，善逝！」</p>
<p>佛告<a class="t" id="t0003a22"></a>比丘：「汝云何於我略說法中，廣解其義？」</p>
<p><a class="t-linehead" id="t-linehead0003a22"></a>比<a class="t" id="t0003a23"></a>丘白佛言：「世尊！色隨使使、色隨使死；隨使<a class="t" id="t0003a24"></a>使、隨使死者，則為取所縛。如是受、想、行、識，<a class="t" id="t0003a25"></a>隨使使、隨使死；隨使使、隨使死者，為取所<a class="t" id="t0003a26"></a>縛。</p>
<p><a class="t-linehead" id="t-linehead0003a26"></a>「世尊！若色不隨使使、不隨使死；不隨<a class="t" id="t0003a27"></a>使使、不隨使死者，則於取解脫。如是受、想、<a class="t" id="t0003a28"></a>行、識，不隨使使、不隨使死；不隨使使、不<a class="t" id="t0003a29"></a>隨使死者，則於取解脫。如是，世尊！略說法<a class="t" id="t0003b01"></a>中，廣解其義。」</p>
<p><a class="t-linehead" id="t-linehead0003b01"></a>佛告比丘：「善哉！善哉！比丘！<a class="t" id="t0003b02"></a>於我略說法中，廣解其義。所以者何？色隨<a class="t" id="t0003b03"></a>使使、隨使死；隨使使、隨使死者，則為取所<a class="t" id="t0003b04"></a>縛。如是受、想、行、識，隨使使、隨使死；隨使<a class="t" id="t0003b05"></a>使、隨使死者，則為取所縛。</p>
<p><a class="t-linehead" id="t-linehead0003b05"></a>「比丘！色不隨<a class="t" id="t0003b06"></a>使使、不隨使死；不隨使使、不隨使死者，<a class="t" id="t0003b07"></a>則於取解脫。如是受、想、行、識，不隨使使、不<a class="t" id="t0003b08"></a>隨使死；不隨使使、不隨使死者，則於取<a class="t" id="t0003b09"></a>解脫。」</p>
<p><a class="t-linehead" id="t-linehead0003b09"></a>時，彼比丘聞佛所說，心大歡喜，禮佛而<a class="t" id="t0003b10"></a>退。獨在靜處，精勤修習，住不放逸。精勤修<a class="t" id="t0003b11"></a>習，住不放逸已，思惟：「所以善男子出家，剃<a class="t" id="t0003b12"></a>除鬚髮，身著法服，信家非家出家，乃至自知<a class="t" id="t0003b13"></a>不受後有。」</p>
<p><a class="t-linehead" id="t-linehead0003b13"></a>時，彼比丘即成羅漢，心得解脫。</p>
<a class="t" id="t0003b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>