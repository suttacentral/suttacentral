<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa19">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 19</span><span class="mirror-right">（一九） 結繫</span></h1>
</div>
<p><a class="t-linehead" id="t-linehead0004a28"></a>如是我聞：</p>
<p>一時，佛住舍衛國祇樹給孤<a class="t" id="t0004a29"></a>獨園。</p>
<p><a class="t-linehead" id="t-linehead0004a29"></a>爾時，有異比丘從坐起，為佛作禮，<a class="t" id="t0004b01"></a>而白佛言：「世尊！為我略說法要，我聞法<a class="t" id="t0004b02"></a>已，當獨一靜處，專精思惟，不放逸住。不放逸<a class="t" id="t0004b03"></a>住已，思惟：『所以善男子正信家非家出家，乃<a class="t" id="t0004b04"></a>至自知不受後有。』」</p>
<p><a class="t-linehead" id="t-linehead0004b04"></a>爾時，世尊告彼比丘：「善<a class="t" id="t0004b05"></a>哉！善哉！汝今作是說：『善哉！世尊！為我略說<a class="t" id="t0004b06"></a>法要，我聞法已，當獨一靜處，專精思惟，不<a class="t" id="t0004b07"></a>放逸住，乃至自知不受後有。』耶？」</p>
<p><a class="t-linehead" id="t-linehead0004b07"></a>比丘白佛<a class="t" id="t0004b08"></a>言：「如是，世尊！」</p>
<p><a class="t-linehead" id="t-linehead0004b08"></a>佛告比丘：「諦聽！諦聽！善思<a class="t" id="t0004b09"></a>念之，當為汝說。比丘！結所繫法宜速除斷，<a class="t" id="t0004b10"></a>斷彼法已，以義饒益，長夜安樂。」</p>
<p><a class="t-linehead" id="t-linehead0004b10"></a>時，彼比<a class="t" id="t0004b11"></a>丘白佛言：「知已。世尊！知已。善逝！」</p>
<p><a class="t-linehead" id="t-linehead0004b11"></a>佛告比丘：<a class="t" id="t0004b12"></a>「汝云何於我略說法中，廣解其義？」</p>
<p><a class="t-linehead" id="t-linehead0004b12"></a>比丘白<a class="t" id="t0004b13"></a>佛言：「世尊！色是結所繫法，是結所繫法宜<a class="t" id="t0004b14"></a>速除斷。斷彼法已，以義饒益，長夜安樂。如<a class="t" id="t0004b15"></a>是受、想、行、識結所繫法，是結所繫法宜速<a class="t" id="t0004b16"></a>除斷。斷彼法已，以義饒益，長夜安樂。是故<a class="t" id="t0004b17"></a>我於世尊略說法中，廣解其義。」</p>
<p><a class="t-linehead" id="t-linehead0004b17"></a>佛告比丘：<a class="t" id="t0004b18"></a>「善哉！善哉！汝於我略說法中，廣解其義。所<a class="t" id="t0004b19"></a>以者何？色是結所繫法，此法宜速除斷，斷<a class="t" id="t0004b20"></a>彼法已，以義饒益，長夜安樂。如是受、想、行、<a class="t" id="t0004b21"></a>識是結所繫法，此法宜速除斷，斷彼法已，<a class="t" id="t0004b22"></a>以義饒益，長夜安樂。」</p>
<p><a class="t-linehead" id="t-linehead0004b22"></a>時，彼比丘聞佛所說，<a class="t" id="t0004b23"></a>心大歡喜，禮佛而退，獨一靜處，專精思惟，<a class="t" id="t0004b24"></a>不放逸住，乃至心得解脫，成阿羅漢。</p>
<a class="t" id="t0004b25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>