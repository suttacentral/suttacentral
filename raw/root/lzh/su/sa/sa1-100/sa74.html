<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa74">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 74</span><span class="mirror-right">（七四） 往詣</span></h1>
</div>
<p><a class="t-linehead" id="t-linehead0019b02"></a>如是我聞：</p>
<p>一時，佛住舍衛國祇樹給孤<a class="t" id="t0019b03"></a>獨園。</p>
<p><a class="t-linehead" id="t-linehead0019b03"></a>爾時，世尊告諸比丘：「有五受陰。何等<a class="t" id="t0019b04"></a>為五？色受陰，受、想、行、識受陰。愚癡無聞凡夫<a class="t" id="t0019b05"></a>不如實知色、色集、色滅、色味、色患、色離。不<a class="t" id="t0019b06"></a>如實知故，於色所樂、讚歎、繫著住，色縛所<a class="t" id="t0019b07"></a>縛，內縛所縛，不知根本，不知邊際，不知<a class="t" id="t0019b08"></a>出離，是名愚癡無聞凡夫。以縛生，以縛死，<a class="t" id="t0019b09"></a>以縛從此世至他世；於彼亦復以縛生，<a class="t" id="t0019b10"></a>以縛死，是名愚癡無聞凡夫。隨魔自在，<a class="t" id="t0019b11"></a>入魔網中，隨魔所化，魔縛所縛，為魔所牽。<a class="t" id="t0019b12"></a>受、想、行、識亦復如是。</p>
<p><a class="t-linehead" id="t-linehead0019b12"></a>「多聞聖弟子如實知<a class="t" id="t0019b13"></a>色、色集、色滅、色味、色患、色離。如實知故，不貪<a class="t" id="t0019b14"></a>喜色，不讚歎，不繫著住，非色縛所縛，非內<a class="t" id="t0019b15"></a>縛所縛，知根本，知津濟，知出離，是名多聞<a class="t" id="t0019b16"></a>聖弟子。不隨縛生，不隨縛死，不隨縛從<a class="t" id="t0019b17"></a>此世至他世，不隨魔自在，不入魔手，不<a class="t" id="t0019b18"></a>隨魔所作，非魔所縛，解脫魔縛，離魔所<a class="t" id="t0019b19"></a>牽；受、想、行、識亦復如是。」</p>
<p><a class="t-linehead" id="t-linehead0019b19"></a>佛說此經已，諸<a class="t" id="t0019b20"></a>比丘聞佛所說，歡喜奉行。</p>
<a class="t" id="t0019b21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>