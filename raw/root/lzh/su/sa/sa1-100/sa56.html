<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa56">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 56</span><span class="mirror-right">（五六） 漏無漏法</span></h1>
</div>
<p><a class="t-linehead" id="t-linehead0013b24"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人住<a class="t" id="t0013b25"></a>處鹿野苑中。</p>
<p><a class="t-linehead" id="t-linehead0013b25"></a>爾時，世尊告諸比丘：「我今當<a class="t" id="t0013b26"></a>說有漏、無漏法。若色有漏、是取，彼色能生<a class="t" id="t0013b27"></a>愛、恚；如是受、想、行、識，有漏、是取，彼識能<a class="t" id="t0013b28"></a>生愛、恚，是名有漏法。云何無漏法？諸所有<a class="t" id="t0013b29"></a>色無漏、非受，彼色若過去、未來、現在，彼色不<a class="t" id="t0013c01"></a>生愛、恚；如是受、想、行、識，無漏、非受，彼識<a class="t" id="t0013c02"></a>若過去、未來、現在，不生貪、恚，是名無漏<a class="t" id="t0013c03"></a>法。」</p>
<p><a class="t-linehead" id="t-linehead0013c03"></a>佛說此經已，諸比丘聞佛所說，歡喜<a class="t" id="t0013c04"></a>奉行。</p>
<a class="t" id="t0013c05"></a><blockquote class="gatha">
<p>二信、二阿難　　壞法、欝低迦<a class="t" id="t0013c06"></a><br>　婆羅及世間　　陰、漏、無漏法</p>
</blockquote>
<a class="t" id="t0013c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>