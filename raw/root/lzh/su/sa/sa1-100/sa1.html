<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1</span><span class="mirror-right">（一） 無常</span></h1>
</div>
<a class="t" id="t-juan1"></a>　<a class="t" id="t0001a01"></a><a class="t" id="t0001a02"></a><p class="suttainfo latin"><span class="juannum">Taisho vol. 2, No. 99</span><br><a class="t" id="t0001a03"></a><span class="t-juanname">雜阿含經卷第一</span><a class="t" id="t0001a04"></a><a class="t" id="t0001a05"></a><span class="t-byline">宋天竺三藏求那跋陀羅譯</span></p>
<a class="t" id="t0001a06"></a><p><a class="t-linehead" id="t-linehead0001a06"></a>如是我聞：</p>
<p>一時，佛住舍衛國祇樹給孤<a class="t" id="t0001a07"></a>獨園。</p>
<p><a class="t-linehead" id="t-linehead0001a07"></a>爾時，世尊告諸比丘：「當觀色無常。如<a class="t" id="t0001a08"></a>是觀者，則為正觀。正觀者，則生厭離；厭離<a class="t" id="t0001a09"></a>者，喜貪盡；喜貪盡者，說心解脫。</p>
<p><a class="t-linehead" id="t-linehead0001a09"></a>「如是觀受、<a class="t" id="t0001a10"></a>想、行、識無常。如是觀者，則為正觀。正觀者，<a class="t" id="t0001a11"></a>則生厭離；厭離者，喜貪盡；喜貪盡者，說心<a class="t" id="t0001a12"></a>解脫。</p>
<p><a class="t-linehead" id="t-linehead0001a12"></a>「如是，比丘！心解脫者，若欲自證，則能<a class="t" id="t0001a13"></a>自證：『我生已盡，梵行已立，所作已作，自知<a class="t" id="t0001a14"></a>不受後有。』</p>
<p><a class="t-linehead" id="t-linehead0001a14"></a>「如觀無常，苦、空、非我亦復如<a class="t" id="t0001a15"></a>是。」</p>
<p><a class="t-linehead" id="t-linehead0001a15"></a>時，諸比丘聞佛所說，歡喜奉行。</p>
<a class="t" id="t0001a16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>