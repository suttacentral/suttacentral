<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa37">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 37</span><span class="mirror-right">（三七） 我</span></h1>
</div>
<p><a class="t-linehead" id="t-linehead0008b15"></a>如是我聞：</p>
<p>一時，佛住舍衛國祇樹給孤<a class="t" id="t0008b16"></a>獨園。</p>
<p><a class="t-linehead" id="t-linehead0008b16"></a>爾時，世尊告諸比丘：「我不與世間諍，<a class="t" id="t0008b17"></a>世間與我諍。所以者何？比丘！若如法語者，<a class="t" id="t0008b18"></a>不與世間諍，世間智者言有，我亦言有。云<a class="t" id="t0008b19"></a>何為世間智者言有，我亦言有。比丘！色無<a class="t" id="t0008b20"></a>常、苦、變易法，世間智者言有，我亦言有。如<a class="t" id="t0008b21"></a>是受、想、行、識，無常、苦、變易法，世間智者言<a class="t" id="t0008b22"></a>有，我亦言有。世間智者言無，我亦言<a class="t" id="t0008b23"></a>無；謂色是常、恒、不變易、正住者，世間智者<a class="t" id="t0008b24"></a>言無，我亦言無。受、想、行、識，常、恒、不變易、正<a class="t" id="t0008b25"></a>住者，世間智者言無，我亦言無，是名世<a class="t" id="t0008b26"></a>間智者言無，我亦言無。比丘！有世間<a class="t" id="t0008b27"></a>世間法，我亦自知自覺，為人分別演說顯<a class="t" id="t0008b28"></a>示，世間盲無目者不知不見，非我咎也。</p>
<a class="t" id="t0008b29"></a><p><a class="t-linehead" id="t-linehead0008b29"></a>「諸比丘！云何為世間世間法，我自知，我自覺，<a class="t" id="t0008c01"></a>為人演說，分別顯示，盲無目者不知不見？<a class="t" id="t0008c02"></a>是比丘！色無常、苦、變易法，是名世間世間法；<a class="t" id="t0008c03"></a>如是受、想、行、識，無常、苦，是世間世間法。比丘！<a class="t" id="t0008c04"></a>此是世間世間法，我自知自覺，為人分別<a class="t" id="t0008c05"></a>演說顯示，盲無目者不知不見。我於彼盲<a class="t" id="t0008c06"></a>無目不知不見者，其如之何！」</p>
<p><a class="t-linehead" id="t-linehead0008c06"></a>佛說此經<span class="corr" title="[己&gt;已]">已</span>，<a class="t" id="t0008c07"></a>諸比丘聞佛所說，歡喜奉行。</p>
<a class="t" id="t0008c08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>