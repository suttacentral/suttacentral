<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa9">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 9</span><span class="mirror-right">（九） 無常</span></h1>
</div>
<p><a class="t-linehead" id="t-linehead0002a02"></a>如是我聞：</p>
<p>一時，佛住舍衛國祇樹給孤<a class="t" id="t0002a03"></a>獨園。</p>
<p><a class="t-linehead" id="t-linehead0002a03"></a>爾時，世尊告諸比丘：「色無常，無常即<a class="t" id="t0002a04"></a>苦，苦即非我，非我者亦非我所。如是觀者，<a class="t" id="t0002a05"></a>名真實正觀。如是受、想、行、識無常，無常即<a class="t" id="t0002a06"></a>苦，苦即非我，非我者亦非我所。如是觀<a class="t" id="t0002a07"></a>者，名真實觀。</p>
<p><a class="t-linehead" id="t-linehead0002a07"></a>「聖弟子！如是觀者，厭於色，<a class="t" id="t0002a08"></a>厭受、想、行、識，厭故不樂，不樂故得解脫。解<a class="t" id="t0002a09"></a>脫者真實智生：『我生已盡，梵行已立，所作已<a class="t" id="t0002a10"></a>作，自知不受後有。』」</p>
<p><a class="t-linehead" id="t-linehead0002a10"></a>時，諸比丘聞佛所說，歡<a class="t" id="t0002a11"></a>喜奉行。</p>
<a class="t" id="t0002a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>