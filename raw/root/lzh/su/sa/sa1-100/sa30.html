<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa30">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 30</span><span class="mirror-right">（三〇） 輸屢那</span></h1>
</div>
<p><a class="t-linehead" id="t-linehead0006a24"></a>如是我聞：</p>
<p>一時，佛住王舍城迦蘭陀竹<a class="t" id="t0006a25"></a>園。</p>
<p><a class="t-linehead" id="t-linehead0006a25"></a>爾時，尊者舍利弗在耆闍崛山中。</p>
<p>時，有長<a class="t" id="t0006a26"></a>者子名輸屢那。日日遊行，到耆闍崛山，<a class="t" id="t0006a27"></a>詣尊者舍利弗，問訊起居已，却坐一面，語<a class="t" id="t0006a28"></a>舍利弗言：「若諸沙門、婆羅門於無常色、變易、<a class="t" id="t0006a29"></a>不安隱色言：『我勝、我等、我劣。』何故沙門、婆<a class="t" id="t0006b01"></a>羅門作如是想，而不見真實？若沙門、婆羅<a class="t" id="t0006b02"></a>門於無常、變易、不安隱受、想、行、識而言：『我勝、<a class="t" id="t0006b03"></a>我等、我劣。』何故沙門、婆羅門作如是想，而不<a class="t" id="t0006b04"></a>見真實？</p>
<p><a class="t-linehead" id="t-linehead0006b04"></a>「若沙門、婆羅門於無常色、不安隱色、<a class="t" id="t0006b05"></a>變易言：『我勝、我等、我劣。』何所計而不見真<a class="t" id="t0006b06"></a>實？於無常、變易、不安隱受、想、行、識言：『我勝、我<a class="t" id="t0006b07"></a>等、我劣。』何所計而不見真實？」</p>
<p><a class="t-linehead" id="t-linehead0006b07"></a>「輸屢那！於汝<a class="t" id="t0006b08"></a>意云何？色為常、為無常耶？」</p>
<p><a class="t-linehead" id="t-linehead0006b08"></a>答言：「無常。」</p>
<p>「輸屢<a class="t" id="t0006b09"></a>那！若無常，為是苦耶？」</p>
<p><a class="t-linehead" id="t-linehead0006b09"></a>答言：「是苦。」</p>
<p>「輸屢那！<a class="t" id="t0006b10"></a>若無常、苦，是變易法，於意云何？聖弟子於<a class="t" id="t0006b11"></a>中見色是我、異我、相在不？」</p>
<p><a class="t-linehead" id="t-linehead0006b11"></a>答言：「不也。」</p>
<p>「輸屢<a class="t" id="t0006b12"></a>那！於意云何？受、想、行、識為常、為無常？」</p>
<p><a class="t-linehead" id="t-linehead0006b12"></a>答言：<a class="t" id="t0006b13"></a>「<span class="corr" title="[[＊]&gt;]"></span>無常。」</p>
<p><a class="t-linehead" id="t-linehead0006b13"></a>「若無常，是苦耶？」</p>
<p><a class="t-linehead" id="t-linehead0006b13"></a>答言：「是苦。」</p>
<p>「輸屢那！<a class="t" id="t0006b14"></a>識若無常、苦，是變易法，於意云何？聖弟子<a class="t" id="t0006b15"></a>於中見識是我、異我、相在不？」</p>
<p><a class="t-linehead" id="t-linehead0006b15"></a>答言：「不也。」</p>
<a class="t" id="t0006b16"></a><p><a class="t-linehead" id="t-linehead0006b16"></a>「輸屢那！當知色，若過去、若未來、若現在，若<a class="t" id="t0006b17"></a>內、若外，若麁、若細，若好、若醜，若遠、若近，彼<a class="t" id="t0006b18"></a>一切色不是我、不異我、不相在，是名如<a class="t" id="t0006b19"></a>實知。如是受、想、行、識，若過去、若未來、若現在，<a class="t" id="t0006b20"></a>若內、若外，若麁、若細，若好、若醜，若遠、若近，<a class="t" id="t0006b21"></a>彼一切識不是我、不異我、不相在，是名<a class="t" id="t0006b22"></a>如實知。輸屢那！如是於色、受、想、行、識生厭，<a class="t" id="t0006b23"></a>離欲、解脫，解脫知見：『我生已盡，梵行已立，<a class="t" id="t0006b24"></a>所作已作，自知不受後有。』」</p>
<p><a class="t-linehead" id="t-linehead0006b24"></a>時，舍利弗說是<a class="t" id="t0006b25"></a>經已，長者子輸屢那遠塵離垢，得法眼淨。<a class="t" id="t0006b26"></a>時，長者子輸屢那見法得法，不由於他，<a class="t" id="t0006b27"></a>於正法中，得無所畏。從坐起，偏袒右肩，<a class="t" id="t0006b28"></a>胡跪合掌，白舍利弗言：「我今已度，我從<a class="t" id="t0006b29"></a>今日歸依佛、歸依法、歸依僧，為優婆塞。<a class="t" id="t0006c01"></a>我從今日已，盡壽命，清淨歸依三寶。」</p>
<p><a class="t-linehead" id="t-linehead0006c01"></a>時，長<a class="t" id="t0006c02"></a>者子輸屢那聞舍利弗所說，歡喜踊躍，作<a class="t" id="t0006c03"></a>禮而去。</p>
<a class="t" id="t0006c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>