<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa5">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 5</span><span class="mirror-right">（五） 於色喜樂</span></h1>
</div>
<p><a class="t-linehead" id="t-linehead0001b16"></a>如是我聞：</p>
<p>一時，佛住舍衛國祇樹給孤<a class="t" id="t0001b17"></a>獨園。</p>
<p><a class="t-linehead" id="t-linehead0001b17"></a>爾時，世尊告諸比丘：「於色愛喜者，則<a class="t" id="t0001b18"></a>於苦愛喜；於苦愛喜者，則於苦不得解<a class="t" id="t0001b19"></a>脫、不明、不離欲。如是受、想、行、識愛喜者，則<a class="t" id="t0001b20"></a>愛喜苦，愛喜苦者，則於苦不得解脫。</p>
<p><a class="t-linehead" id="t-linehead0001b20"></a>「諸<a class="t" id="t0001b21"></a>比丘！於色不愛喜者，則不喜於苦；不喜<a class="t" id="t0001b22"></a>於苦者，則於苦得解脫。如是受、想、行、識不<a class="t" id="t0001b23"></a>愛喜者，則不喜於苦；不喜於苦者，則於<a class="t" id="t0001b24"></a>苦得解脫。</p>
<p><a class="t-linehead" id="t-linehead0001b24"></a>「諸比丘！於色不知、不明、不離欲<a class="t" id="t0001b25"></a>貪、心不解脫，貪心不解脫者，則不能斷<a class="t" id="t0001b26"></a>苦；如是受、想、行、識，不知、不明、不離欲貪、心不<a class="t" id="t0001b27"></a>解脫者，則不能斷苦。</p>
<p><a class="t-linehead" id="t-linehead0001b27"></a>「於色若知、若明、若離<a class="t" id="t0001b28"></a>欲貪、心得解脫者，則能斷苦；如是受、想、行、<a class="t" id="t0001b29"></a>識，若知、若明、若離欲貪、心得解脫者，則能<a class="t" id="t0001c01"></a>斷苦。」</p>
<p><a class="t-linehead" id="t-linehead0001c01"></a>時，諸比丘聞佛所說，歡喜奉行。</p>
<a class="t" id="t0001c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>