<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa61">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 61</span><span class="mirror-right">（六一） 分別</span></h1>
</div>
<p><a class="t-linehead" id="t-linehead0015c14"></a>如是我聞：</p>
<p>一時，佛住舍衛國祇樹給孤<a class="t" id="t0015c15"></a>獨園。</p>
<p><a class="t-linehead" id="t-linehead0015c15"></a>爾時，世尊告諸比丘：「有五受陰。何等<a class="t" id="t0015c16"></a>為五？謂色受陰，受、想、行、識受陰。</p>
<p><a class="t-linehead" id="t-linehead0015c16"></a>「云何色受陰？<a class="t" id="t0015c17"></a>所有色，彼一切四大，及四大所造色，是名<a class="t" id="t0015c18"></a>為色受陰。復次，彼色是無常、苦、變易之法。<a class="t" id="t0015c19"></a>若彼色受陰，永斷無餘，究竟捨離、滅盡、離<a class="t" id="t0015c20"></a>欲、寂、沒，餘色受陰更不相續、不起、不出，<a class="t" id="t0015c21"></a>是名為妙，是名寂靜，是名捨離一切有<a class="t" id="t0015c22"></a>餘愛盡、無欲、滅盡、涅槃。</p>
<p><a class="t-linehead" id="t-linehead0015c22"></a>「云何受受陰？謂六<a class="t" id="t0015c23"></a>受身。何等為六？謂眼觸生受，耳、鼻、舌、身、意<a class="t" id="t0015c24"></a>觸生受，是名受受陰。復次，彼受受陰無常、<a class="t" id="t0015c25"></a>苦、變易之法，乃至滅盡、涅槃。</p>
<p><a class="t-linehead" id="t-linehead0015c25"></a>「云何想受陰？<a class="t" id="t0015c26"></a>謂六想身。何等為六？謂眼觸生想，乃至意<a class="t" id="t0015c27"></a>觸生想，是名想受陰。復次，彼想受陰無常、<a class="t" id="t0015c28"></a>苦、變易之法，乃至滅盡、涅槃。</p>
<p><a class="t-linehead" id="t-linehead0015c28"></a>「云何行受陰？<a class="t" id="t0015c29"></a>謂六思身。何等為六？謂眼觸生思，乃至意<a class="t" id="t0016a01"></a>觸生思，是名行受陰。復次，彼行受陰無常、<a class="t" id="t0016a02"></a>苦、變易之法，乃至滅盡、涅槃。</p>
<p><a class="t-linehead" id="t-linehead0016a02"></a>「云何識受陰？<a class="t" id="t0016a03"></a>謂六識身。何等為六？謂眼識身，乃至意識<a class="t" id="t0016a04"></a>身，是名識受陰。復次，彼識受陰是無常、苦、<a class="t" id="t0016a05"></a>變易之法，乃至滅盡、涅槃。</p>
<p><a class="t-linehead" id="t-linehead0016a05"></a>「比丘！若於此法<a class="t" id="t0016a06"></a>以智慧思惟、觀察、分別、忍，是名隨信行；超<a class="t" id="t0016a07"></a>昇離生，越凡夫地，未得須陀洹果，中間不<a class="t" id="t0016a08"></a>死，必得須陀洹果。</p>
<p><a class="t-linehead" id="t-linehead0016a08"></a>「比丘！若於此法增上智<a class="t" id="t0016a09"></a>慧思惟、觀察、忍，是名隨法行；超昇離生，<a class="t" id="t0016a10"></a>越凡夫地，未得須陀洹果，中間不死，必得<a class="t" id="t0016a11"></a>須陀洹果。</p>
<p><a class="t-linehead" id="t-linehead0016a11"></a>「比丘！於此法如實正慧等見，三<a class="t" id="t0016a12"></a>結盡斷知，謂身見、戒取、疑。比丘！是名須陀<a class="t" id="t0016a13"></a>洹果，不墮惡道，必定正趣三菩提，七有<a class="t" id="t0016a14"></a>天人往生，然後究竟苦邊。</p>
<p><a class="t-linehead" id="t-linehead0016a14"></a>「比丘！若於此法<a class="t" id="t0016a15"></a>如實正慧等見，不起心漏，名阿羅漢，諸漏<a class="t" id="t0016a16"></a>已盡，所作已作，捨離重擔，逮得己利，盡諸<a class="t" id="t0016a17"></a>有結，正智心得解脫。」</p>
<p><a class="t-linehead" id="t-linehead0016a17"></a>佛說此經已，諸比<a class="t" id="t0016a18"></a>丘聞佛所說，歡喜奉行。</p>
<a class="t" id="t0016a19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>