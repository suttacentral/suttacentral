<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa22">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 22</span><span class="mirror-right">（二二） 劫波所問</span></h1>
</div>
<p><a class="t-linehead" id="t-linehead0004c20"></a>如是我聞：</p>
<p>一時，佛住舍衛國祇樹給孤<a class="t" id="t0004c21"></a>獨園。</p>
<p><a class="t-linehead" id="t-linehead0004c21"></a>爾時，有比丘名劫波，來詣佛所，頭<a class="t" id="t0004c22"></a>面禮足，却住一面，白佛言：「如世尊說，比<a class="t" id="t0004c23"></a>丘心得善解脫。世尊！云何比丘心得善解<a class="t" id="t0004c24"></a>脫？」</p>
<p><a class="t-linehead" id="t-linehead0004c24"></a>爾時，世尊告劫波曰：「善哉！善哉！能問<a class="t" id="t0004c25"></a>如來心善解脫。善哉！劫波！諦聽！諦聽！善思<a class="t" id="t0004c26"></a>念之，當為汝說。劫波！當觀知諸所有色，<a class="t" id="t0004c27"></a>若過去、若未來、若現在，若內、若外，若麁、若細，<a class="t" id="t0004c28"></a>若好、若醜，若遠、若近，彼一切悉皆無常。正<a class="t" id="t0004c29"></a>觀無常已，色愛即除。色愛除已，心善解脫。<a class="t" id="t0005a01"></a>如是觀受、想、行、識，若過去、若未來、若現在，若<a class="t" id="t0005a02"></a>內、若外、若麁、若細，若好、若醜，若遠、若近，彼<a class="t" id="t0005a03"></a>一切悉皆無常。正觀無常已，識愛即除。識<a class="t" id="t0005a04"></a>愛除已，我說心善解脫。劫波！如是，比丘心<a class="t" id="t0005a05"></a>善解脫者，如來說名心善解脫。所以者何？<a class="t" id="t0005a06"></a>愛欲斷故。愛欲斷者，如來說名心善解脫。」</p>
<a class="t" id="t0005a07"></a><p><a class="t-linehead" id="t-linehead0005a07"></a>時，劫波比丘聞佛所說，心大歡喜，禮佛而退。</p>
<a class="t" id="t0005a08"></a><p><a class="t-linehead" id="t-linehead0005a08"></a>爾時，劫波比丘受佛教已，獨一靜處，專精思<a class="t" id="t0005a09"></a>惟，不放逸住。乃至自知不受後有。心善解<a class="t" id="t0005a10"></a>脫，成阿羅漢。</p>
<a class="t" id="t0005a11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>