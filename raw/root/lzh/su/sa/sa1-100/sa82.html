<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa82">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 82</span><span class="mirror-right">（八二） 竹園</span></h1>
</div>
<p><a class="t-linehead" id="t-linehead0021a25"></a>如是我聞：</p>
<p><a class="t-linehead" id="t-linehead0021a25"></a>一時，佛住支提竹園精舍。</p>
<p>爾<a class="t" id="t0021a26"></a>時，世尊告諸比丘：「多聞聖弟子於何所而<a class="t" id="t0021a27"></a>見無常、苦？」</p>
<p><a class="t-linehead" id="t-linehead0021a27"></a>諸比丘白佛言：「世尊為法根、法<a class="t" id="t0021a28"></a>眼、法依，唯願為說！諸比丘聞已，當如說奉<a class="t" id="t0021a29"></a>行。」</p>
<p><a class="t-linehead" id="t-linehead0021a29"></a>佛告比丘：「諦聽，善思，當為汝說。多聞聖<a class="t" id="t0021b01"></a>弟子於色見無常、苦，於受、想、行、識，見無常、<a class="t" id="t0021b02"></a>苦。比丘！色為是常、無常耶？」</p>
<p><a class="t-linehead" id="t-linehead0021b02"></a>比丘白佛：「無<a class="t" id="t0021b03"></a>常。世尊！」</p>
<p><a class="t-linehead" id="t-linehead0021b03"></a>「比丘！無常者是苦耶？」</p>
<p>比丘白佛：「是<a class="t" id="t0021b04"></a>苦。世尊！」</p>
<p><a class="t-linehead" id="t-linehead0021b04"></a>「比丘！若無常、苦，是變易法，多聞聖弟<a class="t" id="t0021b05"></a>子寧於中見我、異我、相在不？」</p>
<p><a class="t-linehead" id="t-linehead0021b05"></a>比丘白佛：「不<a class="t" id="t0021b06"></a>也，世尊！」</p>
<p><a class="t-linehead" id="t-linehead0021b06"></a>「受、想、行、識亦復如是。是故，比丘！所<a class="t" id="t0021b07"></a>有諸色，若過去、若未來、若現在，若內、若外，若<a class="t" id="t0021b08"></a>麤、若細，若好、若醜，若遠、若近，彼一切皆非我、<a class="t" id="t0021b09"></a>非異我、不相在。受、想、行、識亦復如是。多聞<a class="t" id="t0021b10"></a>聖弟子如是觀察，厭於色，厭受、想、行、識，厭<a class="t" id="t0021b11"></a>故不樂，不樂故解脫，解脫故：『我生已盡，梵<a class="t" id="t0021b12"></a>行已立，所作已作，自知不受後有。』」</p>
<p><a class="t-linehead" id="t-linehead0021b12"></a>時，諸比<a class="t" id="t0021b13"></a>丘聞佛所說，歡喜奉行。</p>
<a class="t" id="t0021b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>