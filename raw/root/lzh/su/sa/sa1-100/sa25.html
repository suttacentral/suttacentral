<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa25">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 25</span><span class="mirror-right">（二五） 多聞</span></h1>
</div>
<p><a class="t-linehead" id="t-linehead0005b28"></a>如是我聞：</p>
<p>一時，佛住舍衛國祇樹給孤<a class="t" id="t0005b29"></a>獨園。</p>
<p><a class="t-linehead" id="t-linehead0005b29"></a>時，有異比丘來詣佛所，為佛作禮，<a class="t" id="t0005c01"></a>却住一面，白佛言：「如世尊說多聞，云何為<a class="t" id="t0005c02"></a>多聞？」</p>
<p><a class="t-linehead" id="t-linehead0005c02"></a>佛告比丘：「善哉！善哉！汝今問我多聞<a class="t" id="t0005c03"></a>義耶？」</p>
<p><a class="t-linehead" id="t-linehead0005c03"></a>比丘白佛：「唯然，世尊！」</p>
<p>佛告比丘：「諦<a class="t" id="t0005c04"></a>聽，善思，當為汝說。比丘當知，若聞色是<a class="t" id="t0005c05"></a>生厭、離欲、滅盡、寂靜法，是名多聞；如是聞<a class="t" id="t0005c06"></a>受、想、行、識，是生厭、離欲、滅盡、寂靜法，是名<a class="t" id="t0005c07"></a>多聞比丘，是名如來所說多聞。」</p>
<p><a class="t-linehead" id="t-linehead0005c07"></a>時，彼比丘<a class="t" id="t0005c08"></a>聞佛所說，踊躍歡喜，作禮而去。</p>
<a class="t" id="t0005c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>