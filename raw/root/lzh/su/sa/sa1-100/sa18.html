<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa18">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 18</span><span class="mirror-right">（一八） 非彼</span></h1>
</div>
<p><a class="t-linehead" id="t-linehead0003c28"></a>如是我聞：</p>
<p>一時，佛住舍衛國祇樹給孤<a class="t" id="t0003c29"></a>獨園。</p>
<p><a class="t-linehead" id="t-linehead0003c29"></a>爾時，有異比丘從坐起，偏袒右肩，<a class="t" id="t0004a01"></a>為佛作禮，却住一面，而白佛言：「善哉！世<a class="t" id="t0004a02"></a>尊！為我略說法要，我聞法已，當獨一靜<a class="t" id="t0004a03"></a>處，專精思惟，不放逸住，乃至自知不受<a class="t" id="t0004a04"></a>後有。」</p>
<p><a class="t-linehead" id="t-linehead0004a04"></a>佛告比丘：「善哉！善哉！汝作如是說：<a class="t" id="t0004a05"></a>『世尊！為我略說法要，我聞法已，當獨一靜<a class="t" id="t0004a06"></a>處，專精思惟，不放逸住，乃至自知不受後<a class="t" id="t0004a07"></a>有。』耶？」</p>
<p><a class="t-linehead" id="t-linehead0004a07"></a>時，彼比丘白佛言：「如是，世尊！」</p>
<p>佛告<a class="t" id="t0004a08"></a>比丘：「諦聽！諦聽！善思念之，當為汝說。若<a class="t" id="t0004a09"></a>非汝所應，亦非餘人所應，此法宜速除斷。<a class="t" id="t0004a10"></a>斷彼法已，以義饒益，長夜安樂。」</p>
<p><a class="t-linehead" id="t-linehead0004a10"></a>時，彼比<a class="t" id="t0004a11"></a>丘白佛言：「知已。世尊！知已。善逝！」</p>
<p><a class="t-linehead" id="t-linehead0004a11"></a>佛告比丘：<a class="t" id="t0004a12"></a>「云何於我略說法中，廣解其義？」</p>
<p><a class="t-linehead" id="t-linehead0004a12"></a>比丘白佛<a class="t" id="t0004a13"></a>言：「世尊！色非我、非我所應，亦非餘人所<a class="t" id="t0004a14"></a>應，是法宜速除斷。斷彼法已，以義饒益，<a class="t" id="t0004a15"></a>長夜安樂。如是受、想、行、識，非我、非我所應，<a class="t" id="t0004a16"></a>亦非餘人所應，宜速除斷，斷彼法已，以<a class="t" id="t0004a17"></a>義饒益，長夜安樂。是故，我於如來略說<a class="t" id="t0004a18"></a>法中，廣解其義。」</p>
<p><a class="t-linehead" id="t-linehead0004a18"></a>佛告比丘：「善哉！善哉！汝<a class="t" id="t0004a19"></a>云何於我略說法中，廣解其義？所以者何？<a class="t" id="t0004a20"></a>比丘！色非我、非我所應，亦非餘人所應，是<a class="t" id="t0004a21"></a>法宜速除斷。斷彼法已，以義饒益，長夜安<a class="t" id="t0004a22"></a>樂。如是受、想、行、識，非我、非我所應，亦非餘<a class="t" id="t0004a23"></a>人所應，是法宜速除斷。斷彼法已，以義饒<a class="t" id="t0004a24"></a>益，長夜安樂。」</p>
<p><a class="t-linehead" id="t-linehead0004a24"></a>時，彼比丘聞佛所說，心大歡<a class="t" id="t0004a25"></a>喜，禮佛而退。獨一靜處，精勤修習，不放逸<a class="t" id="t0004a26"></a>住，乃至自知不受後有。</p>
<p><a class="t-linehead" id="t-linehead0004a26"></a>時，彼比丘心得解<a class="t" id="t0004a27"></a>脫，成阿羅漢。</p>
<a class="t" id="t0004a28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>