<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa69">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 69</span><span class="mirror-right">（六九） 其道</span></h1>
</div>
<p><a class="t-linehead" id="t-linehead0018a26"></a>如是我聞：</p>
<p>一時，佛住舍衛國祇樹給孤<a class="t" id="t0018a27"></a>獨園。</p>
<p><a class="t-linehead" id="t-linehead0018a27"></a>爾時，世尊告諸比丘：「我今當說有身<a class="t" id="t0018a28"></a>集趣道及有身集滅道。云何有身集趣道？愚<a class="t" id="t0018a29"></a>癡無聞凡夫，見不如實知色集、色滅、色味、色<a class="t" id="t0018b01"></a>患、色離。不如實知故，樂色、歎色、著色、住<a class="t" id="t0018b02"></a>色；樂色、歎色、著色、住色故，愛樂取；緣取<a class="t" id="t0018b03"></a>有，緣有生，緣生、老、病、死、憂、悲、苦、惱。如是純<a class="t" id="t0018b04"></a>大苦聚生。如是受、想、行、識廣說，是名有身集<a class="t" id="t0018b05"></a>趣道。比丘！有身集趣道，當知即是苦集趣道。</p>
<a class="t" id="t0018b06"></a><p><a class="t-linehead" id="t-linehead0018b06"></a>「云何有身集滅道？多聞聖弟子如實知色、<a class="t" id="t0018b07"></a>色集、色滅、色味、色患、色離。如實知故，於色<a class="t" id="t0018b08"></a>不樂、不歎、不著、不住；不樂、不歎、不著、不住故，<a class="t" id="t0018b09"></a>彼色愛樂滅；愛樂滅則取滅，取滅則有滅，<a class="t" id="t0018b10"></a>有滅則生滅，生滅則老、病、死、憂、悲、苦、惱，純<a class="t" id="t0018b11"></a>大苦聚滅。如色，受、想、行、識亦如是，是名有<a class="t" id="t0018b12"></a>身滅道跡。有身滅道跡，則是苦滅道跡，是故<a class="t" id="t0018b13"></a>說有身滅道跡。」</p>
<p><a class="t-linehead" id="t-linehead0018b13"></a>佛說此經已，諸比丘聞佛<a class="t" id="t0018b14"></a>所說，歡喜奉行。</p>
<a class="t" id="t0018b15"></a><p><a class="t-linehead" id="t-linehead0018b15"></a>如當說，有及當知，亦如是說。</p>
<a class="t" id="t0018b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>