<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa60">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 60</span><span class="mirror-right">（六〇） 不乘</span></h1>
</div>
<p><a class="t-linehead" id="t-linehead0015b22"></a>如是我聞：</p>
<p>一時，佛住舍衛國祇樹給孤<a class="t" id="t0015b23"></a>獨園。</p>
<p><a class="t-linehead" id="t-linehead0015b23"></a>爾時，世尊告諸比丘：「有五受陰。何等<a class="t" id="t0015b24"></a>為五？所謂色受陰，受、想、行、識受陰。善哉，比丘<a class="t" id="t0015b25"></a>不樂於色，不讚歎色，不取於色，不著於<a class="t" id="t0015b26"></a>色。善哉，比丘不樂於受、想、行、識，不讚歎<a class="t" id="t0015b27"></a>識，不取於識，不著於識。所以者何？若比<a class="t" id="t0015b28"></a>丘不樂於色，不讚歎色，不取於色，不<a class="t" id="t0015b29"></a>著於色，則於色不樂，心得解脫。如是受、<a class="t" id="t0015c01"></a>想、行、識，不樂於識，不讚歎識，不取於識，<a class="t" id="t0015c02"></a>不著於識，則於識不樂，心得解脫，若比<a class="t" id="t0015c03"></a>丘不樂於色，心得解脫。如是受、想、行、識<a class="t" id="t0015c04"></a>不樂，心得解脫，不滅不生，平等捨住，正<a class="t" id="t0015c05"></a>念正智。</p>
<p><a class="t-linehead" id="t-linehead0015c05"></a>「彼比丘如是知、如是見者，前際俱<a class="t" id="t0015c06"></a>見，永盡無餘；前際俱見，永盡無餘已；後際<a class="t" id="t0015c07"></a>俱見，亦永盡無餘；後際俱見，永盡無餘已；<a class="t" id="t0015c08"></a>前後際俱見，永盡無餘，無所封著。無所<a class="t" id="t0015c09"></a>封著者，於諸世間都無所取；無所取者，<a class="t" id="t0015c10"></a>亦無所求；無所求者，自覺涅槃：『我生已<a class="t" id="t0015c11"></a>盡，梵行已立，所作已作，自知不受後有。』」</p>
<a class="t" id="t0015c12"></a><p><a class="t-linehead" id="t-linehead0015c12"></a>佛說此經已，時諸比丘聞佛所說，歡喜奉<a class="t" id="t0015c13"></a>行。</p>
<a class="t" id="t0015c14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>