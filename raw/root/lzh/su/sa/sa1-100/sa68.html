<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa68">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 68</span><span class="mirror-right">（六八） 六入處</span></h1>
</div>
<p><a class="t-linehead" id="t-linehead0018a06"></a>如是我聞：</p>
<p>一時，佛住舍衛國祇樹給孤獨<a class="t" id="t0018a07"></a>園。</p>
<p><a class="t-linehead" id="t-linehead0018a07"></a>爾時，世尊告諸比丘：「常當修習方便禪<a class="t" id="t0018a08"></a>思，內寂其心，如實觀察。云何如實觀察？如<a class="t" id="t0018a09"></a>實知此色、此色集、此色滅；此受、想、行、識，此<a class="t" id="t0018a10"></a>識集、此識滅。</p>
<p><a class="t-linehead" id="t-linehead0018a10"></a>「云何色集，受、想、行、識集？緣眼及<a class="t" id="t0018a11"></a>色眼識生，三事和合生觸，緣觸生受，緣受<a class="t" id="t0018a12"></a>生愛，乃至純大苦聚生，是名色集。如是，緣<a class="t" id="t0018a13"></a>耳、鼻、舌、身、意，緣意及法生意識，三事和合<a class="t" id="t0018a14"></a>生觸，緣觸生受，緣受生愛。如是乃至純<a class="t" id="t0018a15"></a>大苦聚生，是名色集，受、想、行、識集。</p>
<p><a class="t-linehead" id="t-linehead0018a15"></a>「云何色滅，<a class="t" id="t0018a16"></a>受、想、行、識滅？緣眼乃至色眼識生，三事和<a class="t" id="t0018a17"></a>合生觸，觸滅則受滅，乃至純大苦聚滅，如<a class="t" id="t0018a18"></a>是耳、鼻、舌、身、意，緣意及法意識生，三事和<a class="t" id="t0018a19"></a>合生觸，觸滅則受滅、愛滅，乃至純大苦聚<a class="t" id="t0018a20"></a>滅，是名色滅，受、想、行、識滅。</p>
<p><a class="t-linehead" id="t-linehead0018a20"></a>「是故，比丘！常當<a class="t" id="t0018a21"></a>修習方便禪思，內寂其心。」</p>
<p><a class="t-linehead" id="t-linehead0018a21"></a>佛說此經已，<a class="t" id="t0018a22"></a>諸比丘聞佛所說，歡喜奉行。</p>
<a class="t" id="t0018a23"></a><p><a class="t-linehead" id="t-linehead0018a23"></a>如觀察，乃至作證十二經，亦如是廣說。</p>
<a class="t" id="t0018a24"></a><blockquote class="gatha">
<p>受與生及樂　　亦說六入處<a class="t" id="t0018a25"></a><br>　一一十二種　　禪定三昧經</p>
</blockquote>
<a class="t" id="t0018a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>