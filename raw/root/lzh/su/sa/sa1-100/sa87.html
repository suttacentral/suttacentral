<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa87">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 87</span><span class="mirror-right">（八七） 苦</span></h1>
</div>
<p><a class="t-linehead" id="t-linehead0022a25"></a>如是我聞：</p>
<p>一時，佛住舍衛國祇樹給孤<a class="t" id="t0022a26"></a>獨園。</p>
<p><a class="t-linehead" id="t-linehead0022a26"></a>爾時，世尊告諸比丘：「色是苦。若色非<a class="t" id="t0022a27"></a>是苦者，不應於色有病、有苦生，亦不欲<a class="t" id="t0022a28"></a>令如是，亦不令不如是。以色是苦，以<a class="t" id="t0022a29"></a>色是苦故，於色病生，亦得於色欲令<a class="t" id="t0022b01"></a>如是、不令如是。受、想、行、識亦復如是。<a class="t" id="t0022b02"></a>比丘！色為常、無常耶？」</p>
<p><a class="t-linehead" id="t-linehead0022b02"></a>比丘白佛：「無常。世<a class="t" id="t0022b03"></a>尊！」</p>
<p><a class="t-linehead" id="t-linehead0022b03"></a>「比丘！無常者是苦不？」</p>
<p>比丘白佛：「是苦。<a class="t" id="t0022b04"></a>世尊！」</p>
<p><a class="t-linehead" id="t-linehead0022b04"></a>「比丘！若無常、苦，是變易法，多聞聖弟子<a class="t" id="t0022b05"></a>寧於中見我、異我、相在不？」</p>
<p><a class="t-linehead" id="t-linehead0022b05"></a>比丘白佛：「不也，<a class="t" id="t0022b06"></a>世尊！」</p>
<p><a class="t-linehead" id="t-linehead0022b06"></a>「受、想、行、識亦復如是。是故，比丘！諸所<a class="t" id="t0022b07"></a>有色，若過去、若未來、若現在，若內、若外，若麤、<a class="t" id="t0022b08"></a>若細，若好、若醜，若遠、若近，彼一切非我、不<a class="t" id="t0022b09"></a>異我，不相在，如實觀察。受、想、行、識亦復如<a class="t" id="t0022b10"></a>是。多聞聖弟子於色得解脫，於受、想、行、識<a class="t" id="t0022b11"></a>得解脫；我說彼解脫生、老、病、死、憂、悲、惱、苦，<a class="t" id="t0022b12"></a>純大苦聚。」</p>
<p><a class="t-linehead" id="t-linehead0022b12"></a>佛說此經已，諸比丘聞佛所說，<a class="t" id="t0022b13"></a>歡喜奉行。</p>
<a class="t" id="t0022b14"></a><p class="endsutta"><span class="t-juanname">雜阿含經卷第三</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>