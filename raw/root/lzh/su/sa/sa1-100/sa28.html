<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa28">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 28</span><span class="mirror-right">（二八） 見法涅槃</span></h1>
</div>
<p><a class="t-linehead" id="t-linehead0005c29"></a>如是我聞：</p>
<p>一時，佛住舍衛國祇樹給孤<a class="t" id="t0006a01"></a>獨園。</p>
<p><a class="t-linehead" id="t-linehead0006a01"></a>爾時，有異比丘來詣佛所，頭面禮<a class="t" id="t0006a02"></a>足，却住一面，白佛言：「世尊！如世尊所說，<a class="t" id="t0006a03"></a>得見法涅槃，云何比丘得見法涅槃？」</p>
<p><a class="t-linehead" id="t-linehead0006a03"></a>佛告<a class="t" id="t0006a04"></a>比丘：「善哉！善哉！汝今欲知見法涅槃耶？」</p>
<p><a class="t-linehead" id="t-linehead0006a04"></a>比<a class="t" id="t0006a05"></a>丘白佛：「唯然，世尊！」</p>
<p><a class="t-linehead" id="t-linehead0006a05"></a>佛告比丘：「諦聽，善思，<a class="t" id="t0006a06"></a>當為汝說。」</p>
<p><a class="t-linehead" id="t-linehead0006a06"></a>佛告比丘：「於色生厭、離欲、滅<a class="t" id="t0006a07"></a>盡，不起諸漏，心正解脫，是名比丘見法涅<a class="t" id="t0006a08"></a>槃；如是受、想、行、識，於識生厭、離欲、滅盡，<a class="t" id="t0006a09"></a>不起諸漏，心正解脫，是名比丘見法涅槃。」</p>
<a class="t" id="t0006a10"></a><p><a class="t-linehead" id="t-linehead0006a10"></a>時，彼比丘聞佛所說，踊躍歡喜，作禮而<a class="t" id="t0006a11"></a>去。</p>
<a class="t" id="t0006a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>