<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa29">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 29</span><span class="mirror-right">（二九） 三密離提</span></h1>
</div>
<p><a class="t-linehead" id="t-linehead0006a12"></a>如是我聞：</p>
<p>一時，佛住舍衛國祇樹給孤<a class="t" id="t0006a13"></a>獨園。</p>
<p><a class="t-linehead" id="t-linehead0006a13"></a>爾時，有異比丘名三蜜離提，來詣<a class="t" id="t0006a14"></a>佛所，頭面禮足，却住一面，白佛言：「如世尊<a class="t" id="t0006a15"></a>說說法師。云何名為說法師？」</p>
<p><a class="t-linehead" id="t-linehead0006a15"></a>佛告比丘：「汝<a class="t" id="t0006a16"></a>今欲知說法師義耶？」</p>
<p><a class="t-linehead" id="t-linehead0006a16"></a>比丘白佛：「唯然，世尊！」</p>
<a class="t" id="t0006a17"></a><p><a class="t-linehead" id="t-linehead0006a17"></a>佛告比丘：「諦聽，善思，當為汝說。若比丘於<a class="t" id="t0006a18"></a>色說厭、離欲、滅盡，是名說法師。如是於受、<a class="t" id="t0006a19"></a>想、行、識，於識說厭、離欲、滅盡，是名說法<a class="t" id="t0006a20"></a>師。」</p>
<p><a class="t-linehead" id="t-linehead0006a20"></a>時，彼比丘聞佛所說，踊躍歡喜，作禮而<a class="t" id="t0006a21"></a>去。</p>
<a class="t" id="t0006a22"></a><blockquote class="gatha">
<p>多聞、善說法　　向法及涅槃<a class="t" id="t0006a23"></a><br>　三蜜離提問　　云何說法師</p>
</blockquote>
<a class="t" id="t0006a24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>