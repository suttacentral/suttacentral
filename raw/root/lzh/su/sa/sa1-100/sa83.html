<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa83">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 83</span><span class="mirror-right">（八三） 毗舍利</span></h1>
</div>
<p><a class="t-linehead" id="t-linehead0021b14"></a>如是我聞：</p>
<p>一時，佛住毘耶離獼猴池側<a class="t" id="t0021b15"></a>重閣講堂。</p>
<p><a class="t-linehead" id="t-linehead0021b15"></a>爾時，世尊告諸比丘：「多聞聖弟<a class="t" id="t0021b16"></a>子於何所見非我、不異我、不相在。如是<a class="t" id="t0021b17"></a>平等正觀，如實知見？」</p>
<p><a class="t-linehead" id="t-linehead0021b17"></a>比丘白佛：「世尊為法<a class="t" id="t0021b18"></a>根、法眼、法依，唯願為說！諸比丘聞已，如說奉<a class="t" id="t0021b19"></a>行。」</p>
<p><a class="t-linehead" id="t-linehead0021b19"></a>佛告比丘：「諦聽，善思，當為汝說。多聞聖<a class="t" id="t0021b20"></a>弟子於色見非我、不異我、不相在，是名<a class="t" id="t0021b21"></a>如實正觀。受、想、行、識亦復如是。」</p>
<p><a class="t-linehead" id="t-linehead0021b21"></a>佛告諸比<a class="t" id="t0021b22"></a>丘：「色為是常、為無常耶？」</p>
<p><a class="t-linehead" id="t-linehead0021b22"></a>比丘白佛：「無常。世<a class="t" id="t0021b23"></a>尊！」</p>
<p><a class="t-linehead" id="t-linehead0021b23"></a>又告比丘：「若無常者，是苦不？」</p>
<p>比丘白佛：<a class="t" id="t0021b24"></a>「是苦。世尊！」</p>
<p><a class="t-linehead" id="t-linehead0021b24"></a>「比丘！若無常、苦，是變易法，多聞<a class="t" id="t0021b25"></a>聖弟子於中寧見有我、異我、相在不？」</p>
<p><a class="t-linehead" id="t-linehead0021b25"></a>比丘<a class="t" id="t0021b26"></a>白佛：「不也，世尊！」</p>
<p><a class="t-linehead" id="t-linehead0021b26"></a>「受、想、行、識亦復如是。是<a class="t" id="t0021b27"></a>故，比丘！所有諸色，若過去、若未來、若現在，<a class="t" id="t0021b28"></a>若內、若外，若麤、若細，若好、若醜，若遠、若近，彼<a class="t" id="t0021b29"></a>一切皆非我、不異我、不相在，是名如實正<a class="t" id="t0021c01"></a>觀。受、想、行、識亦復如是。多聞聖弟子如是<a class="t" id="t0021c02"></a>觀察，於色得解脫，於受、想、行、識得解脫。我<a class="t" id="t0021c03"></a>說彼解脫生、老、病、死、憂、悲、惱、苦，純大苦聚。」</p>
<p><a class="t-linehead" id="t-linehead0021c03"></a>佛<a class="t" id="t0021c04"></a>說此經時，諸比丘聞佛所說，歡喜奉行。</p>
<a class="t" id="t0021c05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>