<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa73">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 73</span><span class="mirror-right">（七三） 重擔</span></h1>
</div>
<p><a class="t-linehead" id="t-linehead0019a15"></a>如是我聞：</p>
<p>一時，佛住舍衛國祇樹給孤<a class="t" id="t0019a16"></a>獨園。</p>
<p><a class="t-linehead" id="t-linehead0019a16"></a>爾時，世尊告諸比丘：「我今當說重擔、<a class="t" id="t0019a17"></a>取擔、捨擔、擔者。諦聽，善思，當為汝說。<a class="t" id="t0019a18"></a>云何重擔？謂五受陰。何等為五？色受陰，受、<a class="t" id="t0019a19"></a>想、行、識受陰。</p>
<p><a class="t-linehead" id="t-linehead0019a19"></a>「云何取擔？當來有愛，貪、喜俱，<a class="t" id="t0019a20"></a>彼彼樂著。</p>
<p><a class="t-linehead" id="t-linehead0019a20"></a>「云何捨擔？若當來有愛，貪、喜俱，<a class="t" id="t0019a21"></a>彼彼樂著永斷無餘已、滅已，吐、盡、離欲、滅、沒。</p>
<a class="t" id="t0019a22"></a><p><a class="t-linehead" id="t-linehead0019a22"></a>「云何擔者？謂士夫是，士夫者，如是名，如是<a class="t" id="t0019a23"></a>生，如是姓族，如是食，如是受苦樂，如是<a class="t" id="t0019a24"></a>長壽，如是久住，如是壽命齊限。是名為重<a class="t" id="t0019a25"></a>擔、取擔、捨擔、擔者。」</p>
<p><a class="t-linehead" id="t-linehead0019a25"></a>爾時，世尊而說偈言：</p>
<a class="t" id="t0019a26"></a><blockquote class="gatha">
<p>「已捨於重擔，　　不復應更取，<a class="t" id="t0019a27"></a><br>　重任為大苦，　　捨任為大樂，<a class="t" id="t0019a28"></a><br>　當斷一切愛，　　則盡一切行，<a class="t" id="t0019a29"></a><br>　曉了有餘境，　　不復轉還有。」</p>
</blockquote>
<a class="t" id="t0019b01"></a><p><a class="t-linehead" id="t-linehead0019b01"></a>佛說此經已，諸比丘聞佛所說，歡喜奉行。</p>
<a class="t" id="t0019b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>