<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa100">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 100</span><span class="mirror-right">（一〇〇） 佛陀</span></h1>
</div>
<p><a class="t-linehead" id="t-linehead0028a03"></a>如是我聞：</p>
<p>一時，佛住舍衛國祇樹給<a class="t" id="t0028a04"></a>孤獨園。</p>
<p><a class="t-linehead" id="t-linehead0028a04"></a>時，有異婆羅門來詣佛所，面前問<a class="t" id="t0028a05"></a>訊，相慰勞已，退坐一面，白佛言：「瞿曇！所<a class="t" id="t0028a06"></a>謂佛者，云何為佛？為是父母制名？為是婆<a class="t" id="t0028a07"></a>羅門制名？」時，婆羅門即說偈言：</p>
<a class="t" id="t0028a08"></a><blockquote class="gatha">
<p>「佛者是世間，　　超渡之勝名，<a class="t" id="t0028a09"></a><br>　為是父母制，　　名之為佛耶？」</p>
</blockquote>
<a class="t" id="t0028a10"></a><p><a class="t-linehead" id="t-linehead0028a10"></a>爾時，世尊說偈答言：</p>
<a class="t" id="t0028a11"></a><blockquote class="gatha">
<p>「佛見過去世，　　如是見未來，<a class="t" id="t0028a12"></a><br>　亦見現在世，　　一切行起滅。<a class="t" id="t0028a13"></a><br>　明智所了知，　　所應修已修，<a class="t" id="t0028a14"></a><br>　應斷悉已斷，　　是故名為佛。<a class="t" id="t0028a15"></a><br>　歷劫求選擇，　　純苦無暫樂，<a class="t" id="t0028a16"></a><br>　生者悉磨滅，　　遠離息塵垢，<a class="t" id="t0028a17"></a><br>　拔諸使刺本，　　等覺故名佛。」</p>
</blockquote>
<a class="t" id="t0028a18"></a><p><a class="t-linehead" id="t-linehead0028a18"></a>佛說偈已，彼婆羅門聞佛所說，歡喜隨喜，<a class="t" id="t0028a19"></a>從座起去。</p>
<a class="t" id="t0028a20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>