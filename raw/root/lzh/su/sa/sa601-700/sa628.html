<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa628">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 628</span><span class="mirror-right">（六二八） 優陀夷</span></h1>
</div>
<p><a class="t-linehead" id="t-linehead0175b12"></a>如是我聞：</p>
<p>一時，佛住巴連弗邑鷄林精<a class="t" id="t0175b13"></a>舍。時，尊者優陀夷、尊者阿難陀亦住巴連弗<a class="t" id="t0175b14"></a>邑鷄林精舍。</p>
<p><a class="t-linehead" id="t-linehead0175b14"></a>爾時，尊者優陀夷詣尊者阿<a class="t" id="t0175b15"></a>難所，共相問訊慰勞已，退坐一面，語尊者<a class="t" id="t0175b16"></a>阿難：「如來、應供、等正覺所知所見，為諸比<a class="t" id="t0175b17"></a>丘說聖戒，令不斷、不缺、不擇、不離、不戒<a class="t" id="t0175b18"></a>取，善究竟、善持，智者所歎、所不憎惡。何故<a class="t" id="t0175b19"></a>如來、應、等正覺所見，為諸比丘說聖戒，不<a class="t" id="t0175b20"></a>斷、不缺，乃至智者所歎、所不憎惡？」</p>
<p><a class="t-linehead" id="t-linehead0175b20"></a>尊者阿<a class="t" id="t0175b21"></a>難語優陀夷：「為修四念處故。何等為四？謂<a class="t" id="t0175b22"></a>身身觀念住，受、心、法法觀念住。」</p>
<p><a class="t-linehead" id="t-linehead0175b22"></a>時，二正士<a class="t" id="t0175b23"></a>共論議已，各還本處。</p>
<a class="t" id="t0175b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>