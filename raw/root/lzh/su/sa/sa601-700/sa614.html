<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa614">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 614</span><span class="mirror-right">（六一四） 大丈夫</span></h1>
</div>
<p><a class="t-linehead" id="t-linehead0172a08"></a>如是我聞：</p>
<p>一時，佛住舍衛國祇樹給<a class="t" id="t0172a09"></a>孤獨園。</p>
<p><a class="t-linehead" id="t-linehead0172a09"></a>時，有異比丘來詣佛所，稽首佛足，<a class="t" id="t0172a10"></a>退坐一面，白佛言：「世尊！如所說『大丈夫』。云<a class="t" id="t0172a11"></a>何名大丈夫、非大丈夫？」</p>
<p><a class="t-linehead" id="t-linehead0172a11"></a>佛告比丘：「善哉！善哉！<a class="t" id="t0172a12"></a>比丘能問如來大丈夫義。諦聽，善思，當為<a class="t" id="t0172a13"></a>汝說。若比丘身身觀念住，彼身身觀念住<a class="t" id="t0172a14"></a>已，心不離欲，不得解脫，盡諸有漏，我說<a class="t" id="t0172a15"></a>彼非為大丈夫。所以者何？心不解脫故。若<a class="t" id="t0172a16"></a>比丘受、心、法法觀念住，心不離欲，不得解<a class="t" id="t0172a17"></a>脫，盡諸有漏，我不說彼為大丈夫。所以<a class="t" id="t0172a18"></a>者何？心不解脫故。</p>
<p><a class="t-linehead" id="t-linehead0172a18"></a>「若比丘身身觀念住，<a class="t" id="t0172a19"></a>心得離欲，心得解脫，盡諸有漏，我說彼為<a class="t" id="t0172a20"></a>大丈夫也。所以者何？心解脫故。若受、心、法法<a class="t" id="t0172a21"></a>觀念住，受、心、法法觀念住已，心離貪欲，心<a class="t" id="t0172a22"></a>得解脫，盡諸有漏，我說彼為大丈夫也。<a class="t" id="t0172a23"></a>所以者何？心解脫故。是名，比丘！大丈夫及非<a class="t" id="t0172a24"></a>大丈夫。」</p>
<p><a class="t-linehead" id="t-linehead0172a24"></a>佛說此經已，諸比丘聞佛所說，歡<a class="t" id="t0172a25"></a>喜隨喜，禮足而去。</p>
<a class="t" id="t0172a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>