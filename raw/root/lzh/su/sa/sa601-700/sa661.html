<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa661">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 661</span><span class="mirror-right">（六六一） 二力</span></h1>
</div>
<p><a class="t-linehead" id="t-linehead0184a29"></a>如是我聞：</p>
<p>一時，佛住舍衛國祇樹給孤<a class="t" id="t0184b01"></a>獨園。</p>
<p><a class="t-linehead" id="t-linehead0184b01"></a>爾時，世尊告諸比丘：「有二種力。何等<a class="t" id="t0184b02"></a>為二？謂數力及修力。何等為數力？謂聖<a class="t" id="t0184b03"></a>弟子空閑林中樹下，作如是思惟：『身惡行，<a class="t" id="t0184b04"></a>現法、後世受於惡報。我若行身惡行者，我<a class="t" id="t0184b05"></a>當自悔教，他亦悔我，大師亦當悔我，大<a class="t" id="t0184b06"></a>德梵行亦當悔我，以法責我惡名流布，身<a class="t" id="t0184b07"></a>壞命終，當生惡趣泥犁中。』如是現法後<a class="t" id="t0184b08"></a>報，身惡行斷，修身善行。如身惡行，口、意惡<a class="t" id="t0184b09"></a>行亦如是說，是名數力。何等為修力？若比<a class="t" id="t0184b10"></a>丘學於數力，聖弟子數力成就已，隨得修<a class="t" id="t0184b11"></a>力，得修力已，修力滿足。」</p>
<p><a class="t-linehead" id="t-linehead0184b11"></a>佛說此經已，諸比<a class="t" id="t0184b12"></a>丘聞佛所說，歡喜奉行。</p>
<a class="t" id="t0184b13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>