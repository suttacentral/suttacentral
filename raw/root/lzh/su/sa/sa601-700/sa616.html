<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa616">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 616</span><span class="mirror-right">（六一六） 廚士</span></h1>
</div>
<p><a class="t-linehead" id="t-linehead0172b23"></a>如是我聞：</p>
<p>一時，佛住舍衛國祇樹給<a class="t" id="t0172b24"></a>孤獨園。</p>
<p><a class="t-linehead" id="t-linehead0172b24"></a>爾時，世尊告諸比丘：「當取自心相，<a class="t" id="t0172b25"></a>莫令外散。所以者何？若彼比丘愚癡、不辨、<a class="t" id="t0172b26"></a>不善，不取自心相而取外相，然後退減，<a class="t" id="t0172b27"></a>自生障閡。譬如厨士愚癡、不辨，不善巧便<a class="t" id="t0172b28"></a>調和眾味，奉養尊主，酸醎酢淡，不適其<a class="t" id="t0172b29"></a>意。不能善取尊主所嗜，酸醎酢淡，眾味<a class="t" id="t0172c01"></a>之和。不能親侍尊主左右，司其所須，聽<a class="t" id="t0172c02"></a>其所欲，善取其心，而自用意調和眾味，以<a class="t" id="t0172c03"></a>奉尊主。若不適其意，尊主不悅，不悅故<a class="t" id="t0172c04"></a>不蒙爵賞，亦不愛念。愚癡比丘亦復如是，<a class="t" id="t0172c05"></a>不辨、不善，於身身觀住，不能除斷上煩<a class="t" id="t0172c06"></a>惱，不能攝取其心，亦復不得內心寂靜，<a class="t" id="t0172c07"></a>不得勝妙正念正知，亦復不得四種增<a class="t" id="t0172c08"></a>上心法、現法樂住、本所未得安隱涅槃，是<a class="t" id="t0172c09"></a>名比丘愚癡、不<span class="corr" title="[辦&gt;辨]">辨</span>、不善，不能善攝內心<a class="t" id="t0172c10"></a>之相而取外相，自生障閡。</p>
<p><a class="t-linehead" id="t-linehead0172c10"></a>「若有比丘黠慧<a class="t" id="t0172c11"></a>才辯，善巧方便，取內心已，然後取於外<a class="t" id="t0172c12"></a>相，彼於後時終不退減，自生障閡。譬如厨<a class="t" id="t0172c13"></a>士黠慧聰辯，善巧方便，供養尊主，能調眾<a class="t" id="t0172c14"></a><span class="corr" title="[昧&gt;味]">味</span>，酸醎酢淡，善取尊主所嗜之相，而和眾<a class="t" id="t0172c15"></a>味，以應其心，聽其尊主所欲之味，數以奉<a class="t" id="t0172c16"></a>之，尊主悅已，必得爵祿，愛念倍重。如是<a class="t" id="t0172c17"></a>黠慧厨士善取尊主之心，比丘亦復如是。身<a class="t" id="t0172c18"></a>身觀念住，斷上煩惱，善攝其心，內心寂止，<a class="t" id="t0172c19"></a>正念正知，得四增心法，現法樂住，得所未<a class="t" id="t0172c20"></a>得安隱涅槃，是名比丘黠慧辯才，善巧方便，<a class="t" id="t0172c21"></a>取內心相，攝持外相，終無退減，自生障<a class="t" id="t0172c22"></a>閡，受、心、法觀亦復如是。」</p>
<p><a class="t-linehead" id="t-linehead0172c22"></a>佛說此經已，諸比<a class="t" id="t0172c23"></a>丘聞佛所說，歡喜奉行。</p>
<a class="t" id="t0172c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>