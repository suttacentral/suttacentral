<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa612">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 612</span><span class="mirror-right">（六一二） 弓</span></h1>
</div>
<p><a class="t-linehead" id="t-linehead0171c06"></a>如是我聞：</p>
<p>一時，佛住舍衛國祇樹給孤<a class="t" id="t0171c07"></a>獨園。</p>
<p><a class="t-linehead" id="t-linehead0171c07"></a>爾時，世尊告諸比丘：「如人執持四種<a class="t" id="t0171c08"></a>強弓，大力方便射多羅樹影，疾過無閡。如<a class="t" id="t0171c09"></a>是如來四種聲聞，增上方便，利根智慧，盡百<a class="t" id="t0171c10"></a>年壽，於如來所百年說法教授，唯除食息、<a class="t" id="t0171c11"></a><span class="gaiji">［示＊甫］<!--gaiji,,1[示＊甫],2&#x25677;,3--></span>寫、睡眠，中間常說、常聽；智慧明利，於如<a class="t" id="t0171c12"></a>來所說，盡底受持，無諸障閡，於如來所不<a class="t" id="t0171c13"></a>加再問。如來說法無有終極，聽法盡壽，百<a class="t" id="t0171c14"></a>歲命終，如來說法猶不能盡。當知如來所<a class="t" id="t0171c15"></a>說無量無邊，名、句、味身亦復無量，無有終<a class="t" id="t0171c16"></a>極，所謂四念處。何等為四？謂身念處，受、心、<a class="t" id="t0171c17"></a>法念處。」</p>
<p><a class="t-linehead" id="t-linehead0171c17"></a>佛說此經已，諸比丘聞佛所說，歡<a class="t" id="t0171c18"></a>喜奉行。</p>
<a class="t" id="t0171c19"></a><p><a class="t-linehead" id="t-linehead0171c19"></a>一切四念處經，皆以此總句，所謂「是故，比<a class="t" id="t0171c20"></a>丘！於四念處修習，起增上欲，精勤方便，正<a class="t" id="t0171c21"></a>念正智，應當學。」</p>
<a class="t" id="t0171c22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>