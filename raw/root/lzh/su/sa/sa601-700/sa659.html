<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa659">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 659</span><span class="mirror-right">（六五九） 堂閣</span></h1>
</div>
<p><a class="t-linehead" id="t-linehead0184a08"></a>如是我聞：</p>
<p>一時，佛住舍衛國祇樹給<a class="t" id="t0184a09"></a>孤獨園。</p>
<p><a class="t-linehead" id="t-linehead0184a09"></a>爾時，世尊告諸比丘：「有五根。何等<a class="t" id="t0184a10"></a>為五？謂信根、精進根、念根、定根、慧根。何<a class="t" id="t0184a11"></a>等為信根？若聖弟子於如來發菩提心所<a class="t" id="t0184a12"></a>得淨信心，是名信根。何等為精進根？於如<a class="t" id="t0184a13"></a>來發菩提心所起精進方便，是名精進根。<a class="t" id="t0184a14"></a>何等念根？於如來初發菩提心所起念<a class="t" id="t0184a15"></a>根。何等為定根？於如來初發菩提心所<a class="t" id="t0184a16"></a>起三昧，是名定根。何等為慧根？於如來初<a class="t" id="t0184a17"></a>發菩提心所起智慧，是名慧根。所餘堂閣，<a class="t" id="t0184a18"></a>譬如上說。」</p>
<p><a class="t-linehead" id="t-linehead0184a18"></a>佛說此經已，諸比丘聞佛所<a class="t" id="t0184a19"></a>說，歡喜奉行。</p>
<a class="t" id="t0184a20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>