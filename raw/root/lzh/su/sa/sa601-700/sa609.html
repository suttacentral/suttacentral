<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa609">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 609</span><span class="mirror-right">（六〇九） 集</span></h1>
</div>
<p><a class="t-linehead" id="t-linehead0171a26"></a>如是我聞：</p>
<p>一時，佛住舍衛國祇樹給<a class="t" id="t0171a27"></a>孤獨園。</p>
<p><a class="t-linehead" id="t-linehead0171a27"></a>爾時，世尊告諸比丘：「我今當說四<a class="t" id="t0171a28"></a>念處集、四念處沒。諦聽，善思。何等為四<a class="t" id="t0171a29"></a>念處集、四念處沒？食集則身集、食滅則身<a class="t" id="t0171b01"></a>沒。如是隨身集觀住，隨身滅觀住，隨身集<a class="t" id="t0171b02"></a>滅觀住，則無所依住，於諸世間永無所取。</p>
<a class="t" id="t0171b03"></a><p><a class="t-linehead" id="t-linehead0171b03"></a>「如是觸集則受集，觸滅則受沒。如是隨集<a class="t" id="t0171b04"></a>法觀受住，隨滅法觀受住，隨集滅法觀<a class="t" id="t0171b05"></a>受住，則無所依住，於諸世間都無所取。</p>
<p><a class="t-linehead" id="t-linehead0171b05"></a>「名<a class="t" id="t0171b06"></a>色集則心集，名色滅則心沒。隨集法觀心<a class="t" id="t0171b07"></a>住，隨滅法觀心住，隨集滅法觀心住，則<a class="t" id="t0171b08"></a>無所依住，於諸世間則無所取。</p>
<p><a class="t-linehead" id="t-linehead0171b08"></a>「憶念集則<a class="t" id="t0171b09"></a>法集，憶念滅則法沒。隨集法觀法住，隨<a class="t" id="t0171b10"></a>滅法觀法住，隨集滅法觀法住，則無所<a class="t" id="t0171b11"></a>依住，於諸世間則無所取。是名四念處<a class="t" id="t0171b12"></a>集、四念處沒。」</p>
<p><a class="t-linehead" id="t-linehead0171b12"></a>佛說此經已，諸比丘聞佛所<a class="t" id="t0171b13"></a>說，歡喜奉行。</p>
<a class="t" id="t0171b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>