<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa615">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 615</span><span class="mirror-right">（六一五） 比丘尼</span></h1>
</div>
<p><a class="t-linehead" id="t-linehead0172a26"></a>如是我聞：</p>
<p>一時，佛住舍衛國祇樹給孤<a class="t" id="t0172a27"></a>獨園。</p>
<p><a class="t-linehead" id="t-linehead0172a27"></a>爾時，尊者阿難晨朝著衣持鉢，入舍<a class="t" id="t0172a28"></a>衛城乞食，於路中思惟：「我今先至比丘尼<a class="t" id="t0172a29"></a>寺。」即往比丘尼寺。</p>
<p><a class="t-linehead" id="t-linehead0172a29"></a>諸比丘尼遙見尊者阿難<a class="t" id="t0172b01"></a>來，疾敷床座，請令就座。</p>
<p><a class="t-linehead" id="t-linehead0172b01"></a>時，諸比丘尼禮尊<a class="t" id="t0172b02"></a>者阿難足，退坐一面，白尊者阿難：「我等諸<a class="t" id="t0172b03"></a>比丘尼修四念處繫心住，自知前後昇降。」</p>
<a class="t" id="t0172b04"></a><p><a class="t-linehead" id="t-linehead0172b04"></a>尊者阿難告諸比丘尼：「善哉！善哉！姊妹！當<a class="t" id="t0172b05"></a>如汝等所說而學，凡修習四念處善繫心<a class="t" id="t0172b06"></a>住者，應如是知前後昇降。」</p>
<p><a class="t-linehead" id="t-linehead0172b06"></a>時，尊者阿難為<a class="t" id="t0172b07"></a>諸比丘尼種種說法，種種說法已，從座起<a class="t" id="t0172b08"></a>去。</p>
<p><a class="t-linehead" id="t-linehead0172b08"></a>爾時，尊者阿難於舍衛城中乞食還，舉<a class="t" id="t0172b09"></a>衣鉢，洗足已，詣世尊所，稽首佛足，退坐一<a class="t" id="t0172b10"></a>面。以比丘尼所說具白世尊。</p>
<p><a class="t-linehead" id="t-linehead0172b10"></a>佛告阿難：「善<a class="t" id="t0172b11"></a>哉！善哉！應如是學四念處善繫心住，知前<a class="t" id="t0172b12"></a>後昇降。所以者何？心於外求，然後制令求<a class="t" id="t0172b13"></a>其心，散亂心、不解脫皆如實知。若比丘<a class="t" id="t0172b14"></a>於身身觀念住，於彼身身觀念住已，若身<a class="t" id="t0172b15"></a>躭睡，心法懈怠，彼比丘當起淨信，取於淨<a class="t" id="t0172b16"></a>相，起淨信心；憶念淨相已，其心則悅，悅已<a class="t" id="t0172b17"></a>生喜；其心喜已，身則猗息；身猗息已，則受<a class="t" id="t0172b18"></a>身樂；受身樂已，其心則定。心定者，聖弟子<a class="t" id="t0172b19"></a>當作是學：『我於此義，外散之心攝令休<a class="t" id="t0172b20"></a>息，不起覺想及已觀想，無覺無觀，捨念樂<a class="t" id="t0172b21"></a>住；樂住已，如實知。』受、心、法念亦如是說。」</p>
<p><a class="t-linehead" id="t-linehead0172b21"></a>佛<a class="t" id="t0172b22"></a>說此經已，尊者阿難聞佛所說，歡喜奉行。</p>
<a class="t" id="t0172b23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>