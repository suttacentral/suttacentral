<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa669">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 669</span><span class="mirror-right">（六六九） 攝</span></h1>
</div>
<p><a class="t-linehead" id="t-linehead0185a12"></a>如是我聞：</p>
<p>一時，佛住舍衛國祇樹給<a class="t" id="t0185a13"></a>孤獨園。</p>
<p><a class="t-linehead" id="t-linehead0185a13"></a>爾時，世尊告諸比丘……如上說。差別<a class="t" id="t0185a14"></a>者：「若所有法，是眾之所取，一切皆是四攝<a class="t" id="t0185a15"></a>事。或有一取施者，或一取愛語者，或一<a class="t" id="t0185a16"></a>取行利者，或一取同利者。過去世時，過<a class="t" id="t0185a17"></a>去世眾，以有所取者，亦是四攝事。未來世<a class="t" id="t0185a18"></a>眾，當有所取者，亦是四攝事。或一取施者，<a class="t" id="t0185a19"></a>或一取愛語，或一取行利者，或一取同利。」</p>
<a class="t" id="t0185a20"></a><p><a class="t-linehead" id="t-linehead0185a20"></a>爾時，世尊即說偈言：</p>
<a class="t" id="t0185a21"></a><blockquote class="gatha">
<p>「布施及愛語，　　或有行利者，<a class="t" id="t0185a22"></a><br>　同利諸行生，　　各隨其所應。<a class="t" id="t0185a23"></a><br>　以此攝世間，　　猶車因釭運。<a class="t" id="t0185a24"></a><br>　世無四攝事，　　母恩子養忘，<a class="t" id="t0185a25"></a><br>　亦無父等尊，　　謙下之奉事。<a class="t" id="t0185a26"></a><br>　以有四攝事，　　隨順之法故，<a class="t" id="t0185a27"></a><br>　是故有大士，　　德被於世間。」</p>
</blockquote>
<a class="t" id="t0185a28"></a><p><a class="t-linehead" id="t-linehead0185a28"></a>佛說此經已，諸比丘聞佛所說，歡喜奉<a class="t" id="t0185a29"></a>行。</p>
<a class="t" id="t0185b01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>