<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa681">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 681</span><span class="mirror-right">（六八一） 白法</span></h1>
</div>
<p><a class="t-linehead" id="t-linehead0186a23"></a>如是我聞：</p>
<p>一時，佛住舍衛國祇樹給孤<a class="t" id="t0186a24"></a>獨園。</p>
<p><a class="t-linehead" id="t-linehead0186a24"></a>爾時，世尊告諸比丘：「若比丘於善法<a class="t" id="t0186a25"></a>若變、若退、若不久住者，他人<span class="corr" title="[審&gt;當]">當</span>以五種白<a class="t" id="t0186a26"></a>法來呵責汝。何等為五？言汝不以信入<a class="t" id="t0186a27"></a>於善法，若依信者，能離不善法，修諸善<a class="t" id="t0186a28"></a>法。汝無精進、無慚、無愧、無慧入於善法<a class="t" id="t0186a29"></a>故。若依慧者，能離諸不善法，修諸善法。</p>
<p><a class="t-linehead" id="t-linehead0186a29"></a>「若<a class="t" id="t0186b01"></a>比丘於正法不變、不退、久住者，他人當以<a class="t" id="t0186b02"></a>五種白法來慶慰汝。何等為五？正信入於<a class="t" id="t0186b03"></a>善法，若依信者，離不善法，修諸善法，精<a class="t" id="t0186b04"></a>進、慚、愧、慧入於善法，若依慧者，離不善<a class="t" id="t0186b05"></a>法，修諸善法。」</p>
<p><a class="t-linehead" id="t-linehead0186b05"></a>佛說此經已，諸比丘聞佛所<a class="t" id="t0186b06"></a>說，歡喜奉行。</p>
<a class="t" id="t0186b07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>