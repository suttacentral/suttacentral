<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa694">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 694</span><span class="mirror-right">（六九四） 八力</span></h1>
</div>
<p><a class="t-linehead" id="t-linehead0188b18"></a>如是我聞：</p>
<p>一時，佛住舍衛國祇樹給<a class="t" id="t0188b19"></a>孤獨園。</p>
<p><a class="t-linehead" id="t-linehead0188b19"></a>爾時，尊者舍利弗詣世尊所，稽首禮<a class="t" id="t0188b20"></a>足，退坐一面，白佛言：「世尊！漏盡比丘有幾<a class="t" id="t0188b21"></a>力？」</p>
<p><a class="t-linehead" id="t-linehead0188b21"></a>佛告舍利弗：「漏盡比丘有八力。何等為<a class="t" id="t0188b22"></a>八？謂漏盡比丘心順趣於離、流注於離、<a class="t" id="t0188b23"></a>浚輸於離，順趣於出、流注於出、浚<span class="corr" title="[[＊]&gt;]"></span>輸<a class="t" id="t0188b24"></a>於出，順趣涅槃、流注涅槃、浚輸涅槃。若<a class="t" id="t0188b25"></a>見五欲，猶見火坑。如是見已，於欲念、欲<a class="t" id="t0188b26"></a>受、欲著，心不永住，修四念處、四正斷、四如<a class="t" id="t0188b27"></a>意足、五根、五力、七覺分、八聖道分。」</p>
<p><a class="t-linehead" id="t-linehead0188b27"></a>佛說此<a class="t" id="t0188b28"></a>經已，尊者舍利弗聞佛所說，歡喜奉行。</p>
<a class="t" id="t0188b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>