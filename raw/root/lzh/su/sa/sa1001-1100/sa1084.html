<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1084">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1084</span><span class="mirror-right">（一〇八四） 長壽</span></h1>
</div>
<p><a class="t-linehead" id="t-linehead0284b20"></a>如是我聞：</p>
<p>一時，佛住王舍城寒林中<a class="t" id="t0284b21"></a>丘塚間。</p>
<p><a class="t-linehead" id="t-linehead0284b21"></a>爾時，世尊告諸比丘：「壽命甚促，轉就<a class="t" id="t0284b22"></a>後世，應勤習善法，修諸梵行。無有生而不<a class="t" id="t0284b23"></a>死者，而世間人不勤方便專修善法、修賢<a class="t" id="t0284b24"></a>修義。」</p>
<p><a class="t-linehead" id="t-linehead0284b24"></a>時，魔波旬作是念：「沙門瞿曇住王舍<a class="t" id="t0284b25"></a>城寒林中丘塚間，為諸聲聞如是說法：『人<a class="t" id="t0284b26"></a>命甚促，乃至不修賢修義。』我今當往，為作<a class="t" id="t0284b27"></a>嬈亂。」</p>
<p><a class="t-linehead" id="t-linehead0284b27"></a>時，魔波旬化作年少，往住佛前，而說<a class="t" id="t0284b28"></a>偈言：</p>
<a class="t" id="t0284b29"></a><blockquote class="gatha">
<p>「常逼迫眾生，　　得人間長壽，<a class="t" id="t0284c01"></a><br>　迷醉放逸心，　　亦不向死處。」</p>
</blockquote>
<a class="t" id="t0284c02"></a><p><a class="t-linehead" id="t-linehead0284c02"></a>爾時，世尊作是念：「此是惡魔來作惱亂。即說<a class="t" id="t0284c03"></a>偈言：</p>
<a class="t" id="t0284c04"></a><blockquote class="gatha">
<p>「常逼迫眾生，　　受生極短壽，<a class="t" id="t0284c05"></a><br>　當勤修精進，　　猶如救頭然。<a class="t" id="t0284c06"></a><br>　勿得須臾懈，　　令死魔忽至，<a class="t" id="t0284c07"></a><br>　知汝是惡魔，　　速於此滅去。」</p>
</blockquote>
<a class="t" id="t0284c08"></a><p><a class="t-linehead" id="t-linehead0284c08"></a>天魔波旬作是念：「沙門瞿曇已知我心。」慚愧<a class="t" id="t0284c09"></a>憂慼，即沒不現。</p>
<a class="t" id="t0284c10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>