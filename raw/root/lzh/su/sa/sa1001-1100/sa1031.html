<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1031">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1031</span><span class="mirror-right">（一〇三一） 給孤獨</span></h1>
</div>
<p><a class="t-linehead" id="t-linehead0269b19"></a>如是我聞：</p>
<p>一時，佛住舍衛國祇樹給<a class="t" id="t0269b20"></a>孤獨園。</p>
<p><a class="t-linehead" id="t-linehead0269b20"></a>時，尊者阿難聞給孤獨長者身遭苦<a class="t" id="t0269b21"></a>患，往詣其舍。長者遙見阿難，馮床欲起……乃<a class="t" id="t0269b22"></a>至說三受，如前叉摩修多羅廣說，乃至「苦患<a class="t" id="t0269b23"></a>但增不損。」</p>
<p><a class="t-linehead" id="t-linehead0269b23"></a>時，尊者阿難告長者言：「勿恐怖！<a class="t" id="t0269b24"></a>若愚癡無聞凡夫不信於佛，不信法、僧，聖<a class="t" id="t0269b25"></a>戒不具，故有恐怖，亦畏命終及後世苦。汝<a class="t" id="t0269b26"></a>今不信已斷、已知，於佛淨信具足，於法、僧<a class="t" id="t0269b27"></a>淨信具足，聖戒成就。」</p>
<p><a class="t-linehead" id="t-linehead0269b27"></a>長者白尊者阿難：「我<a class="t" id="t0269b28"></a>今何所恐怖？我始於王舍城寒林中丘塜間<a class="t" id="t0269b29"></a>見世尊，即得於佛不壞淨，於法、僧不壞淨，<a class="t" id="t0269c01"></a>聖戒成就。自從是來，家有錢財悉與佛、弟<a class="t" id="t0269c02"></a>子，比丘、比丘尼、優婆塞、優婆夷共。」</p>
<p><a class="t-linehead" id="t-linehead0269c02"></a>尊者阿難<a class="t" id="t0269c03"></a>言：「善哉！長者！汝自記說是須陀洹果。」</p>
<p><a class="t-linehead" id="t-linehead0269c03"></a>長者<a class="t" id="t0269c04"></a>白尊者阿難：「可就此食。」</p>
<p><a class="t-linehead" id="t-linehead0269c04"></a>尊者阿難默然受<a class="t" id="t0269c05"></a>請。</p>
<p><a class="t-linehead" id="t-linehead0269c05"></a>即辦種種淨美飲食，供養尊者阿難，食<a class="t" id="t0269c06"></a>已，復為長者種種說法，示、教、照、喜已，從坐<a class="t" id="t0269c07"></a>起而去。</p>
<a class="t" id="t0269c08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>