<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1093">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1093</span><span class="mirror-right">（一〇九三） 好惡</span></h1>
</div>
<p><a class="t-linehead" id="t-linehead0287c07"></a>如是我聞：</p>
<p>一時，佛住欝鞞羅處尼連<a class="t" id="t0287c08"></a>禪河側大菩提樹下，初成佛道。</p>
<p><a class="t-linehead" id="t-linehead0287c08"></a>天魔波旬作<a class="t" id="t0287c09"></a>是念：「此沙門瞿曇在欝鞞羅住處尼連禪河<a class="t" id="t0287c10"></a>側菩提樹下，初成佛道。我今當往，為作留<a class="t" id="t0287c11"></a>難。」即自變身，作百種淨、不淨色，詣佛所。</p>
<p><a class="t-linehead" id="t-linehead0287c11"></a>佛<a class="t" id="t0287c12"></a>遙見波旬百種淨、不淨色，作是念：「惡魔波旬<a class="t" id="t0287c13"></a>作百種淨、不淨色，欲作嬈亂。」即說偈言：</p>
<a class="t" id="t0287c14"></a><blockquote class="gatha">
<p>「長夜生死中，　　作淨不淨色，<a class="t" id="t0287c15"></a><br>　汝何為作此，　　不度苦彼岸。<a class="t" id="t0287c16"></a><br>　若諸身口意，　　不作留難者，<a class="t" id="t0287c17"></a><br>　魔所不能教，　　不隨魔自在。<a class="t" id="t0287c18"></a><br>　如是知惡魔，　　於是自滅去。」</p>
</blockquote>
<a class="t" id="t0287c19"></a><p><a class="t-linehead" id="t-linehead0287c19"></a>時，魔波旬作是念：「沙門瞿曇已知我心。」內<a class="t" id="t0287c20"></a>懷憂慼，即沒不現。</p>
<a class="t" id="t0287c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>