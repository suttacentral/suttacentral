<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1027">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1027</span><span class="mirror-right">（一〇二七） 病比丘</span></h1>
</div>
<p><a class="t-linehead" id="t-linehead0268b10"></a>如是我聞：</p>
<p>一時，佛住舍衛國祇樹給<a class="t" id="t0268b11"></a>孤獨園……如上說。差別者，乃至佛告病比丘：<a class="t" id="t0268b12"></a>「汝不自犯戒耶？」</p>
<p><a class="t-linehead" id="t-linehead0268b12"></a>比丘白佛言：「世尊！我不<a class="t" id="t0268b13"></a>以持淨戒故，於世尊所修梵行。」</p>
<p><a class="t-linehead" id="t-linehead0268b13"></a>佛告比<a class="t" id="t0268b14"></a>丘：「汝以何等法故，於我所修梵行？」</p>
<p><a class="t-linehead" id="t-linehead0268b14"></a>比丘<a class="t" id="t0268b15"></a>白佛：「為離貪欲故，於世尊所修梵行；為<a class="t" id="t0268b16"></a>離瞋恚、愚癡故，於世尊所修梵行。」</p>
<p><a class="t-linehead" id="t-linehead0268b16"></a>佛<a class="t" id="t0268b17"></a>告比丘：「如是，如是。汝正應為離貪欲故，<a class="t" id="t0268b18"></a>於我所修梵行；離瞋恚、愚癡故，於我所<a class="t" id="t0268b19"></a>修梵行。比丘！貪欲纏故，不得離欲；無明纏<a class="t" id="t0268b20"></a>故，慧不清淨。是故，比丘！於欲離欲心解<a class="t" id="t0268b21"></a>脫，離無明故慧解脫。若比丘於欲離欲<a class="t" id="t0268b22"></a>心解脫身作證，離無明故慧解脫，是名比<a class="t" id="t0268b23"></a>丘斷諸愛欲，轉結縛，止慢無間等，究竟苦<a class="t" id="t0268b24"></a>邊。是故，比丘！於此法善思惟……」如前廣說，乃<a class="t" id="t0268b25"></a>至「受第一記。」</p>
<p><a class="t-linehead" id="t-linehead0268b25"></a>佛說此經已，諸比丘聞佛所<a class="t" id="t0268b26"></a>說，歡喜隨喜，作禮而去。</p>
<a class="t" id="t0268b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>