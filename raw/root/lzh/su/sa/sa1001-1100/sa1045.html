<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1045">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1045</span><span class="mirror-right">（一〇四五） 隨類</span></h1>
</div>
<p><a class="t-linehead" id="t-linehead0273c08"></a>如是我聞：</p>
<p>一時，佛住舍衛國祇樹給<a class="t" id="t0273c09"></a>孤獨園。</p>
<p><a class="t-linehead" id="t-linehead0273c09"></a>爾時，世尊告諸比丘：「有相習近法。<a class="t" id="t0273c10"></a>諦聽，善思，當為汝說。何等為相習近法？謂<a class="t" id="t0273c11"></a>殺生者、殺生者習近，盜、婬、妄語、兩舌、惡口、綺<a class="t" id="t0273c12"></a>語、貪、恚、邪見，各各隨類更相習近。譬如不<a class="t" id="t0273c13"></a>淨物、不淨物自相和合。如是，殺生、殺生，乃至<a class="t" id="t0273c14"></a>邪見、邪見自相習近。如是，比丘！不殺生、不<a class="t" id="t0273c15"></a>殺生相習近，乃至正見、正見更相習近。譬如<a class="t" id="t0273c16"></a>淨物、淨物自相和合，乳生酪，酪生酥，酥生<a class="t" id="t0273c17"></a>醍醐，醍醐自相和合。如是，不殺、不殺更相習<a class="t" id="t0273c18"></a>近，乃至正見、正見更相習近，是名比丘相習<a class="t" id="t0273c19"></a>近法。」</p>
<p><a class="t-linehead" id="t-linehead0273c19"></a>佛說是經已，諸比丘聞佛所說，歡喜<a class="t" id="t0273c20"></a>奉行。</p>
<a class="t" id="t0273c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>