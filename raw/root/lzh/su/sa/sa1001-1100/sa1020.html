<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1020">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1020</span><span class="mirror-right">（一〇二〇） 最上勝</span></h1>
</div>
<p><a class="t-linehead" id="t-linehead0266a17"></a>如是我聞：</p>
<p>一時，佛在舍衛國祇樹<a class="t" id="t0266a18"></a>給孤獨園。</p>
<p><a class="t-linehead" id="t-linehead0266a18"></a>時，有天子容色絕妙，於後夜時<a class="t" id="t0266a19"></a>來詣佛所，稽首佛足，身諸光明遍照祇樹<a class="t" id="t0266a20"></a>給孤獨園。</p>
<p><a class="t-linehead" id="t-linehead0266a20"></a>時，彼天子說偈問佛：</p>
<a class="t" id="t0266a21"></a><blockquote class="gatha">
<p>「何法映世間？　　何法無有上？<a class="t" id="t0266a22"></a><br>　何等為一法，　　普制御眾生？」</p>
</blockquote>
<a class="t" id="t0266a23"></a><p><a class="t-linehead" id="t-linehead0266a23"></a>爾時，世尊說偈答言：</p>
<a class="t" id="t0266a24"></a><blockquote class="gatha">
<p>「名者映世間，　　名者世無上，<a class="t" id="t0266a25"></a><br>　唯有一名法，　　能制御世間。」</p>
</blockquote>
<a class="t" id="t0266a26"></a><p><a class="t-linehead" id="t-linehead0266a26"></a>時，彼天子復說偈言：</p>
<a class="t" id="t0266a27"></a><blockquote class="gatha">
<p>「久見婆羅門，　　逮得般涅槃，<a class="t" id="t0266a28"></a><br>　一切怖已過，　　永超世恩愛。」</p>
</blockquote>
<a class="t" id="t0266a29"></a><p><a class="t-linehead" id="t-linehead0266a29"></a>時，彼天子聞佛所說，歡喜隨喜，稽首佛足，即<a class="t" id="t0266b01"></a>沒不現。</p>
<a class="t" id="t0266b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>