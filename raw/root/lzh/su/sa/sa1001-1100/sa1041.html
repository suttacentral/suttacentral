<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1041">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1041</span><span class="mirror-right">（一〇四一） 生聞</span></h1>
</div>
<p><a class="t-linehead" id="t-linehead0272b08"></a>如是我聞：</p>
<p>一時，佛住王舍城迦蘭陀<a class="t" id="t0272b09"></a>竹園。</p>
<p><a class="t-linehead" id="t-linehead0272b09"></a>時，有生聞梵志來詣佛所，與世尊<a class="t" id="t0272b10"></a>面相問訊慰勞已，退坐一面，白佛言：「瞿曇！<a class="t" id="t0272b11"></a>我有親族，極所愛念，忽然命終，我為彼故，信<a class="t" id="t0272b12"></a>心布施。云何？世尊！彼得受不？」</p>
<p><a class="t-linehead" id="t-linehead0272b12"></a>佛告婆羅門：<a class="t" id="t0272b13"></a>「非一向得。若汝親族生地獄中者，得彼地<a class="t" id="t0272b14"></a>獄眾生食，以活其命，不得汝所信施飲食；<a class="t" id="t0272b15"></a>若生畜生、餓鬼、人中者，得彼人中飲食，不<a class="t" id="t0272b16"></a>得汝所施者。婆羅門！餓鬼趣中有一處，名<a class="t" id="t0272b17"></a>為入處餓鬼，若汝親族生彼入處餓鬼中者，<a class="t" id="t0272b18"></a>得汝施食。」</p>
<p><a class="t-linehead" id="t-linehead0272b18"></a>婆羅門白佛：「若我親族不生入<a class="t" id="t0272b19"></a>處餓鬼趣中者，我信施，誰應食之？」</p>
<p><a class="t-linehead" id="t-linehead0272b19"></a>佛告婆<a class="t" id="t0272b20"></a>羅門：「若汝所可為信施親族不生入處<a class="t" id="t0272b21"></a>餓鬼趣者，要有餘親族知識生入處餓鬼趣<a class="t" id="t0272b22"></a>中者，得食之。」</p>
<p><a class="t-linehead" id="t-linehead0272b22"></a>婆羅門白佛：「瞿曇！若我所<a class="t" id="t0272b23"></a>為信施親族不生入處餓鬼趣中，亦無更<a class="t" id="t0272b24"></a>餘親族知識生入處餓鬼趣者，此信施食，誰<a class="t" id="t0272b25"></a>當食之？」</p>
<p><a class="t-linehead" id="t-linehead0272b25"></a>佛告婆羅門：「設使所為施親族知<a class="t" id="t0272b26"></a>識不生入處餓鬼趣中，復無諸餘知識生<a class="t" id="t0272b27"></a>餓鬼者，且信施而自得其福，彼施者所作<a class="t" id="t0272b28"></a>信施，而彼施者不失達嚫。」</p>
<p><a class="t-linehead" id="t-linehead0272b28"></a>婆羅門白佛：<a class="t" id="t0272b29"></a>「云何施者行施，施者得彼達嚫？」</p>
<p><a class="t-linehead" id="t-linehead0272b29"></a>佛告婆羅<a class="t" id="t0272c01"></a>門：「有人殺生行惡，手常血腥，乃至十不善業<a class="t" id="t0272c02"></a>跡……」如淳陀修多羅廣說，「而復施諸沙門、婆<a class="t" id="t0272c03"></a>羅門，乃至貧窮、乞士，悉施錢財、衣被、飲食、燈<a class="t" id="t0272c04"></a>明、諸莊嚴具。婆羅門！彼惠施主若復犯戒，<a class="t" id="t0272c05"></a>生象中者，以彼曾施沙門、婆羅門錢財、衣<a class="t" id="t0272c06"></a>被、飲食，乃至莊嚴眾具故，雖在象中，亦得<a class="t" id="t0272c07"></a>受彼施報，衣服、飲食，乃至種種莊嚴眾具。</p>
<p><a class="t-linehead" id="t-linehead0272c07"></a>「若<a class="t" id="t0272c08"></a>復生牛、馬、驢、騾等種種畜生趣中，以本施惠<a class="t" id="t0272c09"></a>功德，悉受其報，隨彼生處所應受用，皆悉<a class="t" id="t0272c10"></a>得之。婆羅門！若復施主持戒，不殺、不盜，乃<a class="t" id="t0272c11"></a>至正見，布施諸沙門、婆羅門乃至乞士錢財、<a class="t" id="t0272c12"></a>衣服、飲食，乃至燈明，緣斯功德，生人道中，<a class="t" id="t0272c13"></a>坐受其報，衣被、飲食，乃至燈明眾具。</p>
<p><a class="t-linehead" id="t-linehead0272c13"></a>「復次，婆<a class="t" id="t0272c14"></a>羅門！若復持戒生天上者，彼諸惠施天上受<a class="t" id="t0272c15"></a>報，財寶、衣服、飲食，乃至莊嚴眾具。婆羅門！是<a class="t" id="t0272c16"></a>名施者行施，施者受達嚫，果報不失。」</p>
<p><a class="t-linehead" id="t-linehead0272c16"></a>時，生<a class="t" id="t0272c17"></a>聞婆羅門聞佛所說，歡喜隨喜，從坐起去。</p>
<a class="t" id="t0272c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>