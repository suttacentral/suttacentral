<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1044">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1044</span><span class="mirror-right">（一〇四四） 鞞紐多羅</span></h1>
</div>
<p><a class="t-linehead" id="t-linehead0273b09"></a>如是我聞：</p>
<p>一時，佛住在拘薩羅人間<a class="t" id="t0273b10"></a>遊行，至鞞紐多羅聚落北身恕林中住。鞞紐<a class="t" id="t0273b11"></a>多羅聚落婆羅門長者聞世尊住聚落北身<a class="t" id="t0273b12"></a>恕林中，聞已，共相招引，往詣身恕林，至世<a class="t" id="t0273b13"></a>尊所，面相慰勞已，退坐一面。</p>
<p><a class="t-linehead" id="t-linehead0273b13"></a>爾時，世尊告婆<a class="t" id="t0273b14"></a>羅門長者：「我當為說自通之法。諦聽，善思。<a class="t" id="t0273b15"></a>何等自通之法？謂聖弟子作如是學：『我作<a class="t" id="t0273b16"></a>是念：「若有欲殺我者，我不喜；我若所不<a class="t" id="t0273b17"></a>喜，他亦如是。云何殺彼？」作是覺已，受不殺<a class="t" id="t0273b18"></a>生，不樂殺生……』」如上說。「我若不喜人盜於<a class="t" id="t0273b19"></a>我，他亦不喜，我云何盜他？是故持不盜戒，<a class="t" id="t0273b20"></a>不樂於盜……」如上說。「我既不喜人侵我妻，<a class="t" id="t0273b21"></a>他亦不喜，我今云何侵人妻婦？是故受持<a class="t" id="t0273b22"></a>不他婬戒……」如上說。「我尚不喜為人所欺，<a class="t" id="t0273b23"></a>他亦如是，云何欺他？是故受持不妄語戒……」<a class="t" id="t0273b24"></a>如上說。「我尚不喜他人離我親友，他亦如<a class="t" id="t0273b25"></a>是，我今云何離他親友？是故不行兩舌。我<a class="t" id="t0273b26"></a>尚不喜人加麁言，他亦如是，云何於他而<a class="t" id="t0273b27"></a>起罵辱？是故於他不行惡口……」如上說。「我尚<a class="t" id="t0273b28"></a>不喜人作綺語，他亦如是，云何於他而<a class="t" id="t0273b29"></a>作綺語？是故於他不行綺飾……」如上說。「如<a class="t" id="t0273c01"></a>是七種，名為聖戒。</p>
<p><a class="t-linehead" id="t-linehead0273c01"></a>「又復於佛不壞淨成就，<a class="t" id="t0273c02"></a>於法、僧不壞淨成就，是名聖弟子四不壞淨<a class="t" id="t0273c03"></a>成就。自現前觀察，能自記說：『我地獄盡，畜生、<a class="t" id="t0273c04"></a>餓鬼盡，一切惡趣盡，得須陀洹，不墮惡趣<a class="t" id="t0273c05"></a>法，決定正向三菩提，七有天人往生，究竟<a class="t" id="t0273c06"></a>苦邊。』」</p>
<p><a class="t-linehead" id="t-linehead0273c06"></a>時，鞞紐聚落婆羅門長者聞佛所說，歡<a class="t" id="t0273c07"></a>喜隨喜，從坐起而去。</p>
<a class="t" id="t0273c08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>