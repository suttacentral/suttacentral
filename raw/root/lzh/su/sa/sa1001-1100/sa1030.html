<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1030">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1030</span><span class="mirror-right">（一〇三〇） 給孤獨</span></h1>
</div>
<p><a class="t-linehead" id="t-linehead0269b01"></a>如是我聞：</p>
<p>一時，佛住舍衛國祇樹給<a class="t" id="t0269b02"></a>孤獨園。</p>
<p><a class="t-linehead" id="t-linehead0269b02"></a>爾時，給孤獨長者得病，身極苦痛。世<a class="t" id="t0269b03"></a>尊聞已，晨朝著衣持鉢，入舍衛城乞食，次<a class="t" id="t0269b04"></a>第乞食至給孤獨長者舍。</p>
<p><a class="t-linehead" id="t-linehead0269b04"></a>長者遙見世尊，馮<a class="t" id="t0269b05"></a>床欲起。</p>
<p><a class="t-linehead" id="t-linehead0269b05"></a>世尊見已，即告之言：「長者勿起！<a class="t" id="t0269b06"></a>增其苦患。」世尊即坐，告長者言：「云何？長者，<a class="t" id="t0269b07"></a>病可忍不？身所苦患，為增、為損？」</p>
<p><a class="t-linehead" id="t-linehead0269b07"></a>長者白<a class="t" id="t0269b08"></a>佛：「甚苦！世尊！難可堪忍……」乃至說三受，如<a class="t" id="t0269b09"></a>差摩修多羅廣說，乃至「苦受但增不損。」</p>
<p><a class="t-linehead" id="t-linehead0269b09"></a>佛告<a class="t" id="t0269b10"></a>長者：「當如是學：『於佛不壞淨，於法、僧不<a class="t" id="t0269b11"></a>壞淨，聖戒成就。』」</p>
<p><a class="t-linehead" id="t-linehead0269b11"></a>長者白佛：「如世尊說四不<a class="t" id="t0269b12"></a>壞淨，我有此法，此法中有我。世尊！我今<a class="t" id="t0269b13"></a>於佛不壞淨，法、僧不壞淨，聖戒成就。」</p>
<p><a class="t-linehead" id="t-linehead0269b13"></a>佛告<a class="t" id="t0269b14"></a>長者：「善哉！善哉！」即記長者得阿那含果。</p>
<p><a class="t-linehead" id="t-linehead0269b14"></a>長<a class="t" id="t0269b15"></a>者白佛：「唯願世尊今於此食。」爾時，世尊默<a class="t" id="t0269b16"></a>而許之。</p>
<p><a class="t-linehead" id="t-linehead0269b16"></a>長者即勅辦種種淨美飲食，供養<a class="t" id="t0269b17"></a>世尊。世尊食已，為長者種種說法，示、教、照、<a class="t" id="t0269b18"></a>喜已，從坐起而去。</p>
<a class="t" id="t0269b19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>