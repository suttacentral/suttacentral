<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1053">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1053</span><span class="mirror-right">（一〇五三） 惡法</span></h1>
</div>
<p><a class="t-linehead" id="t-linehead0274c26"></a>如是我聞：</p>
<p>一時，佛住舍衛國祇樹給<a class="t" id="t0274c27"></a>孤獨園。</p>
<p><a class="t-linehead" id="t-linehead0274c27"></a>爾時，世尊告諸比丘：「有惡法、惡惡<a class="t" id="t0274c28"></a>法，有真實法、真實真實法。諦聽，善思，當為<a class="t" id="t0274c29"></a>汝說。云何為惡法？謂殺生，乃至邪見，是名<a class="t" id="t0275a01"></a>惡法。云何為惡惡法？謂自殺生，教人令殺，<a class="t" id="t0275a02"></a>乃至自起邪見，復以邪見教人令行，是名<a class="t" id="t0275a03"></a>惡惡法。云何為真實法？謂不殺生，乃至正見，<a class="t" id="t0275a04"></a>是名真實法。云何為真實真實法？謂自不<a class="t" id="t0275a05"></a>殺生，教人不殺，乃至自行正見，復以正<a class="t" id="t0275a06"></a>見教人令行，是名真實真實法。」</p>
<p><a class="t-linehead" id="t-linehead0275a06"></a>佛說此經<a class="t" id="t0275a07"></a>已，諸比丘聞佛所說，歡喜奉行。</p>
<a class="t" id="t0275a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>