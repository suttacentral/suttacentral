<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1014">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1014</span><span class="mirror-right">（一〇一四） 第二</span></h1>
</div>
<p><a class="t-linehead" id="t-linehead0265a16"></a>如是我聞：</p>
<p>一時，佛住舍衛國祇樹給<a class="t" id="t0265a17"></a>孤獨園。</p>
<p><a class="t-linehead" id="t-linehead0265a17"></a>時，有一天子，容色絕妙，於後夜<a class="t" id="t0265a18"></a>時來詣佛所，稽首佛足，退坐一面。身諸<a class="t" id="t0265a19"></a>光明遍照祇樹給孤獨園。</p>
<p><a class="t-linehead" id="t-linehead0265a19"></a>時，彼天子說偈問<a class="t" id="t0265a20"></a>佛：</p>
<a class="t" id="t0265a21"></a><blockquote class="gatha">
<p>「云何為比丘，　　同<span class="corr" title="[已&gt;己]">己</span>之第二？<a class="t" id="t0265a22"></a><br>　云何為比丘，　　隨順教授者？<a class="t" id="t0265a23"></a><br>　比丘於何處，　　遊心自娛樂，<a class="t" id="t0265a24"></a><br>　娛樂彼處已，　　能斷諸結縛？」</p>
</blockquote>
<a class="t" id="t0265a25"></a><p><a class="t-linehead" id="t-linehead0265a25"></a>爾時，世尊說偈答言：</p>
<a class="t" id="t0265a26"></a><blockquote class="gatha">
<p>「信為同己二，　　智慧教授者，<a class="t" id="t0265a27"></a><br>　涅槃喜樂處，　　比丘斷結縛。」</p>
</blockquote>
<a class="t" id="t0265a28"></a><p><a class="t-linehead" id="t-linehead0265a28"></a>時，彼天子復說偈言：</p>
<a class="t" id="t0265a29"></a><blockquote class="gatha">
<p>「久見婆羅門，　　逮得般涅槃，<a class="t" id="t0265b01"></a><br>　一切怖已過，　　永超世恩愛。」</p>
</blockquote>
<a class="t" id="t0265b02"></a><p><a class="t-linehead" id="t-linehead0265b02"></a>時，彼天子聞佛所說，歡喜隨喜，稽首佛足，即<a class="t" id="t0265b03"></a>沒不現。</p>
<a class="t" id="t0265b04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>