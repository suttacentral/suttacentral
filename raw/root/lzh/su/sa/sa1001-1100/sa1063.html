<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1063">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1063</span><span class="mirror-right">（一〇六三） 惡色</span></h1>
</div>
<p><a class="t-linehead" id="t-linehead0276a22"></a>如是我聞：</p>
<p>一時，佛住舍衛國祇樹給<a class="t" id="t0276a23"></a>孤獨園。</p>
<p><a class="t-linehead" id="t-linehead0276a23"></a>時，有異比丘形色醜陋，難可觀視，<a class="t" id="t0276a24"></a>為諸比丘之所輕慢，來詣佛所。</p>
<p><a class="t-linehead" id="t-linehead0276a24"></a>爾時，世尊<a class="t" id="t0276a25"></a>四眾圍遶，見彼比丘來，皆起輕想，更相謂<a class="t" id="t0276a26"></a>言：「彼何等比丘？隨路而來，形貌醜陋，難可<a class="t" id="t0276a27"></a>觀視，為人所慢。」</p>
<p><a class="t-linehead" id="t-linehead0276a27"></a>爾時，世尊知諸比丘心之所<a class="t" id="t0276a28"></a>念，告諸比丘：「汝等見彼比丘來，形狀甚醜，<a class="t" id="t0276a29"></a>難可視見，令人起慢不？」</p>
<p><a class="t-linehead" id="t-linehead0276a29"></a>諸比丘白佛：「唯<a class="t" id="t0276b01"></a>然，已見。」</p>
<p><a class="t-linehead" id="t-linehead0276b01"></a>佛告諸比丘：「汝等勿於彼比丘起<a class="t" id="t0276b02"></a>於輕想。所以者何？彼比丘已盡諸漏，所作<a class="t" id="t0276b03"></a>已作，離諸重擔，斷諸有結，正智，心善解脫。<a class="t" id="t0276b04"></a>諸比丘！汝等莫妄量於人，唯有如來能量<a class="t" id="t0276b05"></a>於人。」</p>
<p><a class="t-linehead" id="t-linehead0276b05"></a>彼比丘詣佛所，稽首佛足，退坐一面。</p>
<a class="t" id="t0276b06"></a><p><a class="t-linehead" id="t-linehead0276b06"></a>爾時，世尊復告諸比丘：「汝等見此比丘稽首<a class="t" id="t0276b07"></a>作禮，退坐一面不？」</p>
<p><a class="t-linehead" id="t-linehead0276b07"></a>比丘白佛：「唯然，已見。」</p>
<p>佛<a class="t" id="t0276b08"></a>告諸比丘：「汝等勿於是比丘起於輕想；乃<a class="t" id="t0276b09"></a>至汝等莫量於人，唯有如來能知人耳。」爾<a class="t" id="t0276b10"></a>時，世尊即說偈言：</p>
<a class="t" id="t0276b11"></a><blockquote class="gatha">
<p>「飛鳥及走獸，　　莫不畏師子，<a class="t" id="t0276b12"></a><br>　唯師子獸王，　　無有與等者。<a class="t" id="t0276b13"></a><br>　如是智慧人，　　雖小則為大，<a class="t" id="t0276b14"></a><br>　莫取其身相，　　而生輕慢心。<a class="t" id="t0276b15"></a><br>　何用巨大身，　　多肉而無慧，<a class="t" id="t0276b16"></a><br>　此賢勝智慧，　　則為上士夫。<a class="t" id="t0276b17"></a><br>　離欲斷諸結，　　涅槃永不生，<a class="t" id="t0276b18"></a><br>　持此最後身，　　摧伏眾魔軍。」</p>
</blockquote>
<a class="t" id="t0276b19"></a><p><a class="t-linehead" id="t-linehead0276b19"></a>佛說此經已，諸比丘聞佛所說，歡喜奉行。</p>
<a class="t" id="t0276b20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>