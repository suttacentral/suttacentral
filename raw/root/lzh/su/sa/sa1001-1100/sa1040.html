<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1040">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1040</span><span class="mirror-right">（一〇四〇） 捨行</span></h1>
</div>
<p><a class="t-linehead" id="t-linehead0272a10"></a>如是我聞：</p>
<p>一時，佛住王舍城金師精<a class="t" id="t0272a11"></a>舍。</p>
<p><a class="t-linehead" id="t-linehead0272a11"></a>時，有異婆羅門於十五日，洗頭已，受<a class="t" id="t0272a12"></a>齋法，被新長髮白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，手執生草，來詣佛<a class="t" id="t0272a13"></a>所，與世尊面相問訊慰勞已，退坐一面。</p>
<p><a class="t-linehead" id="t-linehead0272a13"></a>爾<a class="t" id="t0272a14"></a>時，佛告婆羅門：「汝洗頭被新長髮白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，是<a class="t" id="t0272a15"></a>誰家法？」</p>
<p><a class="t-linehead" id="t-linehead0272a15"></a>婆羅門白佛：「瞿曇！是學捨法。」</p>
<p>佛告<a class="t" id="t0272a16"></a>婆羅門：「云何婆羅門捨法？」</p>
<p><a class="t-linehead" id="t-linehead0272a16"></a>婆羅門白佛言：<a class="t" id="t0272a17"></a>「瞿曇！如是十五日，洗頭受持法齋，著新淨<a class="t" id="t0272a18"></a>長髮白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，手執生草，隨力所能，布施作<a class="t" id="t0272a19"></a>福。瞿曇！是名婆羅門修行捨行。」</p>
<p><a class="t-linehead" id="t-linehead0272a19"></a>佛告婆羅<a class="t" id="t0272a20"></a>門：「賢聖法、律所行捨行異於此也。」</p>
<p><a class="t-linehead" id="t-linehead0272a20"></a>婆羅門白<a class="t" id="t0272a21"></a>佛：「瞿曇！云何為賢聖法、律所行捨行？」</p>
<p><a class="t-linehead" id="t-linehead0272a21"></a>佛告<a class="t" id="t0272a22"></a>婆羅門：「謂離殺生，不樂殺生……」如前清淨分<a class="t" id="t0272a23"></a>廣說。「依於不殺，捨離殺生……」乃至如前清淨<a class="t" id="t0272a24"></a>分廣說。「離偷盜，不樂於盜，依於不盜，捨<a class="t" id="t0272a25"></a>不與取。離諸邪婬，不樂邪婬，依於不婬，<a class="t" id="t0272a26"></a>捨非梵行。離於妄語，不樂妄語，依不妄<a class="t" id="t0272a27"></a>語，捨不實言。離諸兩舌，不樂兩舌，依不<a class="t" id="t0272a28"></a>兩舌，捨別離行。離於惡口，不樂惡口，依<a class="t" id="t0272a29"></a>不惡口，捨於麁言。離諸綺語，不樂綺語，<a class="t" id="t0272b01"></a>依不綺語，捨無義言。斷除貪欲，遠離苦貪，<a class="t" id="t0272b02"></a>依無貪心，捨於愛著。斷除瞋恚，不生忿<a class="t" id="t0272b03"></a>恨，依於無恚，捨彼瞋恨。修習正見，不起<a class="t" id="t0272b04"></a>顛倒，依於正見，捨彼邪見。婆羅門！是名賢<a class="t" id="t0272b05"></a>聖法、律所行捨行。」</p>
<p><a class="t-linehead" id="t-linehead0272b05"></a>婆羅門白佛：「善哉！瞿曇<a class="t" id="t0272b06"></a>賢聖法、律所行捨行。」</p>
<p><a class="t-linehead" id="t-linehead0272b06"></a>時，婆羅門聞佛所說，歡<a class="t" id="t0272b07"></a>喜隨喜，從坐起去。</p>
<a class="t" id="t0272b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>