<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1065">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1065</span><span class="mirror-right">（一〇六五） 象首</span></h1>
</div>
<p><a class="t-linehead" id="t-linehead0276c17"></a>如是我聞：</p>
<p>一時，佛住舍衛國祇樹給<a class="t" id="t0276c18"></a>孤獨園。</p>
<p><a class="t-linehead" id="t-linehead0276c18"></a>爾時，舍衛國有手比丘是釋氏子，<a class="t" id="t0276c19"></a>在舍衛國命終。</p>
<p><a class="t-linehead" id="t-linehead0276c19"></a>時，有眾多比丘，晨朝著衣<a class="t" id="t0276c20"></a>持鉢，入舍衛城乞食，聞手比丘釋子於<a class="t" id="t0276c21"></a>舍衛國命終。聞已，入舍衛城，乞食還，舉衣<a class="t" id="t0276c22"></a>鉢，洗足畢，詣佛所，稽首佛足，退坐一面，白<a class="t" id="t0276c23"></a>佛言：「世尊！今日晨朝，眾多比丘著衣持鉢，<a class="t" id="t0276c24"></a>入舍衛城乞食，聞釋氏子手比丘於舍衛<a class="t" id="t0276c25"></a>國命終。云何？世尊！手比丘命終，當生何處？<a class="t" id="t0276c26"></a>云何受生？後世云何？」</p>
<p><a class="t-linehead" id="t-linehead0276c26"></a>佛告諸比丘：「是手比<a class="t" id="t0276c27"></a>丘成就三不善法，彼命終當生惡趣泥犁<a class="t" id="t0276c28"></a>中。何等三不善法？謂貪欲、瞋恚、愚癡。此三不<a class="t" id="t0276c29"></a>善法結縛於心，釋種子手比丘生惡趣泥犁<a class="t" id="t0277a01"></a>中。」爾時，世尊即說偈言：</p>
<a class="t" id="t0277a02"></a><blockquote class="gatha">
<p>「貪欲瞋恚癡，　　結縛士夫心，<a class="t" id="t0277a03"></a><br>　內發還自傷，　　猶如竹蘆實。<a class="t" id="t0277a04"></a><br>　無貪恚癡心，　　是說為黠慧，<a class="t" id="t0277a05"></a><br>　內發不自傷，　　是名為勝出。<a class="t" id="t0277a06"></a><br>　是故當離貪，　　瞋恚癡冥心，<a class="t" id="t0277a07"></a><br>　比丘智慧明，　　苦盡般涅槃。」</p>
</blockquote>
<a class="t" id="t0277a08"></a><p><a class="t-linehead" id="t-linehead0277a08"></a>佛說此經已，諸比丘聞佛所說，歡喜奉行。</p>
<a class="t" id="t0277a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>