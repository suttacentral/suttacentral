<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1100">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1100</span><span class="mirror-right">（一一〇〇） 善覺</span></h1>
</div>
<p><a class="t-linehead" id="t-linehead0289b15"></a>如是我聞：</p>
<p>一時，佛住釋氏石主釋氏<a class="t" id="t0289b16"></a>聚落。</p>
<p><a class="t-linehead" id="t-linehead0289b16"></a>時，有尊者善覺，晨朝著衣持鉢，入<a class="t" id="t0289b17"></a>石主釋氏聚落乞食。食已，還精舍，舉衣鉢，<a class="t" id="t0289b18"></a>洗足已，持尼師壇，置右肩上，入林中，坐<a class="t" id="t0289b19"></a>一樹下，修晝正受，作是念：「我得善利！於<a class="t" id="t0289b20"></a>正法、律出家學道；我得善利！遭遇大師如<a class="t" id="t0289b21"></a>來、等正覺；我得善利！得在梵行、持戒、備德、賢<a class="t" id="t0289b22"></a>善真實眾中。我今當得賢善命終，於當來<a class="t" id="t0289b23"></a>世亦當賢善。」</p>
<p><a class="t-linehead" id="t-linehead0289b23"></a>時，魔波旬作是念：「今沙門瞿<a class="t" id="t0289b24"></a>曇往石主釋氏聚落，有聲聞弟子名曰善<a class="t" id="t0289b25"></a>覺，著衣持鉢……」如上廣說，乃至「賢善命終，後<a class="t" id="t0289b26"></a>世亦賢。我今當往，為作留難。」化作大身，盛<a class="t" id="t0289b27"></a>壯多力，見者怖畏，謂其力能翻發動大地，<a class="t" id="t0289b28"></a>至善覺比丘所。</p>
<p><a class="t-linehead" id="t-linehead0289b28"></a>善覺比丘遙見大身勇盛壯<a class="t" id="t0289b29"></a>士，即生恐怖。從坐起，詣佛所，稽首禮足，退<a class="t" id="t0289c01"></a>住一面，白佛言：「世尊！我今晨朝著衣持鉢……」<a class="t" id="t0289c02"></a>廣說如上，乃至「賢善命終，後世亦賢。見有<a class="t" id="t0289c03"></a>大身士夫，勇壯熾盛，力能動地，見生恐怖，心<a class="t" id="t0289c04"></a>驚毛竪。」</p>
<p><a class="t-linehead" id="t-linehead0289c04"></a>佛告善覺：「此非大身士夫，是魔波<a class="t" id="t0289c05"></a>旬欲作嬈亂。汝且還去，依彼樹下，修前三<a class="t" id="t0289c06"></a>昧，動作彼魔，因斯脫苦。」</p>
<p><a class="t-linehead" id="t-linehead0289c06"></a>時，尊者善覺即還<a class="t" id="t0289c07"></a>本處，至於晨朝，著衣持鉢，入石主釋氏聚<a class="t" id="t0289c08"></a>落乞食。食已，還精舍……如上廣說，乃至「賢善<a class="t" id="t0289c09"></a>命終，後世亦賢。」</p>
<p><a class="t-linehead" id="t-linehead0289c09"></a>時，魔波旬復作是念：「此沙<a class="t" id="t0289c10"></a>門瞿曇住於釋氏，有弟子名曰善覺……」如上<a class="t" id="t0289c11"></a>廣說，乃至「賢善命終，後世亦賢。我今當往，<a class="t" id="t0289c12"></a>為作留難。」復化作大身，勇壯熾盛，力能發<a class="t" id="t0289c13"></a>地，往住其前。</p>
<p><a class="t-linehead" id="t-linehead0289c13"></a>善覺比丘復遙見之。即說偈<a class="t" id="t0289c14"></a>言：</p>
<a class="t" id="t0289c15"></a><blockquote class="gatha">
<p>「我正信非家，　　而出家學道，<a class="t" id="t0289c16"></a><br>　於佛無價寶，　　正念繫心住。<a class="t" id="t0289c17"></a><br>　隨汝變形色，　　我心不傾動，<a class="t" id="t0289c18"></a><br>　覺汝為幻化，　　便可從此滅。」</p>
</blockquote>
<a class="t" id="t0289c19"></a><p><a class="t-linehead" id="t-linehead0289c19"></a>時，魔波旬作是念：「是沙門已知我心。」內懷<a class="t" id="t0289c20"></a>憂慼，即沒不現。</p>
<a class="t" id="t0289c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>