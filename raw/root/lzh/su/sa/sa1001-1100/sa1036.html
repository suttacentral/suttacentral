<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1036">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1036</span><span class="mirror-right">（一〇三六） 沙羅</span></h1>
</div>
<p><a class="t-linehead" id="t-linehead0270b20"></a>如是我聞：</p>
<p>一時，佛住迦毘羅衛國尼<a class="t" id="t0270b21"></a>拘律園中。</p>
<p><a class="t-linehead" id="t-linehead0270b21"></a>時，有釋氏沙羅疾病委篤。</p>
<p>爾時，<a class="t" id="t0270b22"></a>世尊聞釋氏沙羅疾病委篤，晨朝著衣持<a class="t" id="t0270b23"></a>鉢，入迦維羅衛國乞食，次到釋氏沙羅舍。<a class="t" id="t0270b24"></a>釋氏沙羅遙見世尊，扶床欲起……乃至說三<a class="t" id="t0270b25"></a>受，如差摩迦修多羅廣說，乃至「患苦但增<a class="t" id="t0270b26"></a>不損。是故，釋氏沙羅，當如是學：『於佛不壞<a class="t" id="t0270b27"></a>淨，於法、僧不壞淨，聖戒成就。』」</p>
<p><a class="t-linehead" id="t-linehead0270b27"></a>釋氏沙羅白<a class="t" id="t0270b28"></a>佛言：「如世尊說：『於佛不壞淨，於法、僧不<a class="t" id="t0270b29"></a>壞淨，聖戒成就。』我悉有之，我常於佛不壞<a class="t" id="t0270c01"></a>淨，於法、僧不壞淨，聖戒成就。」</p>
<p><a class="t-linehead" id="t-linehead0270c01"></a>佛告釋氏沙<a class="t" id="t0270c02"></a>羅：「是故，汝當依佛不壞淨，法、僧不壞淨，聖<a class="t" id="t0270c03"></a>戒成就，於上修習五喜處。何等為五？謂念<a class="t" id="t0270c04"></a>如來事，乃至自所施法。」</p>
<p><a class="t-linehead" id="t-linehead0270c04"></a>釋氏沙羅白佛言：<a class="t" id="t0270c05"></a>「如世尊說，依四不壞淨，修五喜處，我亦有<a class="t" id="t0270c06"></a>之，我常念如來事，乃至自所施法。」</p>
<p><a class="t-linehead" id="t-linehead0270c06"></a>佛言：「善<a class="t" id="t0270c07"></a>哉！善哉！汝今自記斯陀含果。」</p>
<p><a class="t-linehead" id="t-linehead0270c07"></a>沙羅白佛：「唯<a class="t" id="t0270c08"></a>願世尊今我舍食。」爾時，世尊默然而許。</p>
<p><a class="t-linehead" id="t-linehead0270c08"></a>沙<a class="t" id="t0270c09"></a>羅長者即辦種種淨美飲食，恭敬供養，世尊<a class="t" id="t0270c10"></a>食已，復為沙羅長者種種說法，示、教、照、喜<a class="t" id="t0270c11"></a>已，從坐起而去。</p>
<a class="t" id="t0270c12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>