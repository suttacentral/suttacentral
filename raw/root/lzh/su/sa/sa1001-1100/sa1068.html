<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1068">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1068</span><span class="mirror-right">（一〇六八） 窒師</span></h1>
</div>
<p><a class="t-linehead" id="t-linehead0277b06"></a>如是我聞：</p>
<p>一時，佛在舍衛國祇樹給<a class="t" id="t0277b07"></a>孤獨園。</p>
<p><a class="t-linehead" id="t-linehead0277b07"></a>爾時，尊者低沙自念，我是世尊姑子<a class="t" id="t0277b08"></a>兄弟故，不修恭敬，無所顧錄，亦不畏懼，<a class="t" id="t0277b09"></a>不堪諫止。</p>
<p><a class="t-linehead" id="t-linehead0277b09"></a>時，有眾多比丘往詣佛所，稽首<a class="t" id="t0277b10"></a>佛足，退坐一面，白佛言：「世尊！尊者低沙自<a class="t" id="t0277b11"></a>念是世尊姑子兄弟故，不修恭敬，無所<a class="t" id="t0277b12"></a>顧錄，亦不畏懼，不堪諫止。」</p>
<p><a class="t-linehead" id="t-linehead0277b12"></a>爾時，世尊告一<a class="t" id="t0277b13"></a>比丘：「汝往詣低沙比丘所，語言：『低沙！大師<a class="t" id="t0277b14"></a>語汝！』」</p>
<p><a class="t-linehead" id="t-linehead0277b14"></a>時，彼比丘受世尊教，往語低沙比丘<a class="t" id="t0277b15"></a>言：「世尊語汝！」</p>
<p><a class="t-linehead" id="t-linehead0277b15"></a>低沙比丘即詣佛所，稽首佛<a class="t" id="t0277b16"></a>足，退住一面。</p>
<p><a class="t-linehead" id="t-linehead0277b16"></a>佛告低沙：「汝實作是念：『我是<a class="t" id="t0277b17"></a>世尊姑子兄弟，不修恭敬，無所顧錄，亦不<a class="t" id="t0277b18"></a>畏懼，不堪忍諫。』不？」</p>
<p><a class="t-linehead" id="t-linehead0277b18"></a>低沙白佛：「實爾。世尊！」</p>
<p>佛<a class="t" id="t0277b19"></a>告低沙：「汝不應爾！汝應念言：『我是世尊姑<a class="t" id="t0277b20"></a>子兄弟故，應修恭敬畏懼，堪忍諫止。』」爾時，<a class="t" id="t0277b21"></a>世尊即說偈言：</p>
<a class="t" id="t0277b22"></a><blockquote class="gatha">
<p>「善哉汝低沙，　　離瞋恚為善，<a class="t" id="t0277b23"></a><br>　莫生瞋恚心，　　瞋恚者非善。<a class="t" id="t0277b24"></a><br>　若能離瞋慢，　　修行軟下心，<a class="t" id="t0277b25"></a><br>　然後於我所，　　修行於梵行。」</p>
</blockquote>
<a class="t" id="t0277b26"></a><p><a class="t-linehead" id="t-linehead0277b26"></a>佛說此經已，低沙比丘聞佛所說，歡喜隨<a class="t" id="t0277b27"></a>喜，作禮而去。</p>
<a class="t" id="t0277b28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>