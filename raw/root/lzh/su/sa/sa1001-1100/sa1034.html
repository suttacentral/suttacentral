<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1034">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1034</span><span class="mirror-right">（一〇三四） 長壽</span></h1>
</div>
<p><a class="t-linehead" id="t-linehead0270a18"></a>如是我聞：</p>
<p>一時，佛住王舍城迦蘭陀<a class="t" id="t0270a19"></a>竹園。</p>
<p><a class="t-linehead" id="t-linehead0270a19"></a>時，有長壽童子，是樹提長者孫子，身<a class="t" id="t0270a20"></a>嬰重病。</p>
<p><a class="t-linehead" id="t-linehead0270a20"></a>爾時，世尊聞長壽童子身嬰重病，<a class="t" id="t0270a21"></a>晨朝著衣持鉢，入王舍城乞食，次第到長<a class="t" id="t0270a22"></a>壽童子舍。長壽童子遙見世尊，扶床欲起……<a class="t" id="t0270a23"></a>乃至說三受，如叉摩修多羅廣說，乃至「病苦<a class="t" id="t0270a24"></a>但增無損。是故，童子！當如是學：『於佛不壞<a class="t" id="t0270a25"></a>淨，於法、僧不壞淨，聖戒成就。』當如是學。」</p>
<p><a class="t-linehead" id="t-linehead0270a25"></a>童<a class="t" id="t0270a26"></a>子白佛言：「世尊！如世尊說四不壞淨，我今<a class="t" id="t0270a27"></a>悉有，我常於佛不壞淨，於法、僧不壞淨，<a class="t" id="t0270a28"></a>聖戒成就。」</p>
<p><a class="t-linehead" id="t-linehead0270a28"></a>佛告童子：「汝當依四不壞淨，於<a class="t" id="t0270a29"></a>上修習六明分想。何等為六？謂一切行無常<a class="t" id="t0270b01"></a>想、無常苦想、苦無我想、觀食想、一切世間<a class="t" id="t0270b02"></a>不可樂想、死想。」</p>
<p><a class="t-linehead" id="t-linehead0270b02"></a>童子白佛言：「如世尊說，依<a class="t" id="t0270b03"></a>四不壞淨，修習六明分想，我今悉有。然我<a class="t" id="t0270b04"></a>作是念：『我命終後，不知我祖父樹提長者當<a class="t" id="t0270b05"></a>云何？』」</p>
<p><a class="t-linehead" id="t-linehead0270b05"></a>爾時，樹提長者語長壽童子言：「汝於<a class="t" id="t0270b06"></a>我所，故念且停。汝今且聽世尊說法，思惟<a class="t" id="t0270b07"></a>憶念，可得長夜福利安樂饒益。」</p>
<p><a class="t-linehead" id="t-linehead0270b07"></a>時，長壽童<a class="t" id="t0270b08"></a>子言：「我於一切諸行當作無常想、無常苦<a class="t" id="t0270b09"></a>想、苦無我想、觀食想、一切世間不可樂想、死<a class="t" id="t0270b10"></a>想，常現在前。」</p>
<p><a class="t-linehead" id="t-linehead0270b10"></a>佛告童子：「汝今自記斯陀含<a class="t" id="t0270b11"></a>果。」</p>
<p><a class="t-linehead" id="t-linehead0270b11"></a>長壽童子白佛言：「世尊！唯願世尊住我<a class="t" id="t0270b12"></a>舍食。」爾時世尊默然而許。</p>
<p><a class="t-linehead" id="t-linehead0270b12"></a>長壽童子即辦種<a class="t" id="t0270b13"></a>種淨美飲食，恭敬供養。世尊食已，復為童<a class="t" id="t0270b14"></a>子種種說法，示、教、照、喜已，從坐起而去。</p>
<a class="t" id="t0270b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>