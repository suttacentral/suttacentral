<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1029">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1029</span><span class="mirror-right">（一〇二九） 疾病</span></h1>
</div>
<p><a class="t-linehead" id="t-linehead0269a12"></a>如是我聞：</p>
<p>一時，佛住舍衛國祇樹給<a class="t" id="t0269a13"></a>孤獨園……如上說。時，有眾多比丘集會迦梨<a class="t" id="t0269a14"></a>隸講堂，多有疾病……如上說。差別者：「乃至聖<a class="t" id="t0269a15"></a>弟子如是觀者，於色解脫，於受、想、行、識解<a class="t" id="t0269a16"></a>脫，我說是等解脫生、老、病、死。」</p>
<p><a class="t-linehead" id="t-linehead0269a16"></a>爾時，世尊即說<a class="t" id="t0269a17"></a>偈言：</p>
<a class="t" id="t0269a18"></a><blockquote class="gatha">
<p>「智慧多聞者，　　非不覺諸受，<a class="t" id="t0269a19"></a><br>　若於苦樂受，　　分別諦明了。<a class="t" id="t0269a20"></a><br>　當知堅固事，　　凡夫有昇降，<a class="t" id="t0269a21"></a><br>　於樂不染著，　　於苦不傾動。<a class="t" id="t0269a22"></a><br>　知受不受生，　　依於貪恚覺，<a class="t" id="t0269a23"></a><br>　斷除斯等已，　　其心善解脫。<a class="t" id="t0269a24"></a><br>　繫念緣妙境，　　正向待終期，<a class="t" id="t0269a25"></a><br>　若比丘精勤，　　正智不傾動。<a class="t" id="t0269a26"></a><br>　於此一切受，　　慧者能覺知，<a class="t" id="t0269a27"></a><br>　了知諸受已，　　現法盡諸漏。<a class="t" id="t0269a28"></a><br>　依慧而命終，　　涅槃不墮數。」</p>
</blockquote>
<a class="t" id="t0269a29"></a><p><a class="t-linehead" id="t-linehead0269a29"></a>佛說此經已，諸比丘歡喜，作禮而去。</p>
<a class="t" id="t0269b01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>