<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1046">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1046</span><span class="mirror-right">（一〇四六） 蛇行</span></h1>
</div>
<p><a class="t-linehead" id="t-linehead0273c21"></a>如是我聞：</p>
<p>一時，佛住舍衛國祇樹給<a class="t" id="t0273c22"></a>孤獨園。</p>
<p><a class="t-linehead" id="t-linehead0273c22"></a>爾時，世尊告諸比丘：「有蛇行法。諦<a class="t" id="t0273c23"></a>聽，善思，當為汝說。何等為蛇行法？謂殺生<a class="t" id="t0273c24"></a>惡行，手常血腥，乃至十不善業跡……」如前淳陀<a class="t" id="t0273c25"></a>修多羅廣說。「彼當爾時，身蛇行、口蛇行、意<a class="t" id="t0273c26"></a>蛇行；彼如是身、口、意蛇行已，於其二趣向<a class="t" id="t0273c27"></a>一一趣，若地獄、若畜生。蛇行眾生？謂蛇、鼠、<a class="t" id="t0273c28"></a>猫、狸等腹行眾生，是名蛇行法。</p>
<p><a class="t-linehead" id="t-linehead0273c28"></a>「云何非蛇行<a class="t" id="t0273c29"></a>法？謂不殺生，乃至正見……」如前淳陀修多羅<a class="t" id="t0274a01"></a>十業跡廣說，「是名非蛇行法。身非蛇行、口<a class="t" id="t0274a02"></a>非蛇行、意非蛇行，於其二趣生一一趣，若<a class="t" id="t0274a03"></a>天上、若人中，是名非蛇行法。」</p>
<p><a class="t-linehead" id="t-linehead0274a03"></a>佛說此經已，<a class="t" id="t0274a04"></a>諸比丘聞佛所說，歡喜奉行。</p>
<a class="t" id="t0274a05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>