<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1080">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1080</span><span class="mirror-right">（一〇八〇） 慚愧根</span></h1>
</div>
<p><a class="t-linehead" id="t-linehead0282c18"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0282c19"></a>住處鹿野苑中。</p>
<p><a class="t-linehead" id="t-linehead0282c19"></a>爾時，世尊晨朝著衣持鉢，<a class="t" id="t0282c20"></a>入波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食。</p>
<p><a class="t-linehead" id="t-linehead0282c20"></a>時，有異比丘以不住心，<a class="t" id="t0282c21"></a>其心惑亂，不攝諸根，晨朝著衣持鉢，入<a class="t" id="t0282c22"></a>波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食。是比丘遙見世尊，見已，攝<a class="t" id="t0282c23"></a>持諸根，端視而行。世尊見是比丘攝持諸<a class="t" id="t0282c24"></a>根，端視而行，見已入城。乞食畢，還精舍，舉<a class="t" id="t0282c25"></a>衣鉢，洗足已，入室坐禪。晡時從禪覺，入僧<a class="t" id="t0282c26"></a>中，敷坐具，於大眾前坐，告諸比丘：「我今<a class="t" id="t0282c27"></a>晨朝著衣持鉢，入波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食，見有<a class="t" id="t0282c28"></a>比丘！以不住心、惑亂心，諸根放散，亦持衣<a class="t" id="t0282c29"></a>鉢入城乞食，彼遙見我，即自斂攝竟，為是<a class="t" id="t0283a01"></a>誰？」</p>
<p><a class="t-linehead" id="t-linehead0283a01"></a>時，彼比丘從座起，整衣服，到於佛前，偏<a class="t" id="t0283a02"></a>袒右肩，合掌白佛：「世尊！我於晨朝入城乞<a class="t" id="t0283a03"></a>食，其心惑亂，不攝諸根行，遙見世尊，即自<a class="t" id="t0283a04"></a>斂心，攝持諸根。」</p>
<p><a class="t-linehead" id="t-linehead0283a04"></a>佛告比丘：「善哉！善哉！汝見<a class="t" id="t0283a05"></a>我已，能自斂心，攝持諸根。比丘！是法應當<a class="t" id="t0283a06"></a>如是。若見比丘，亦應自攝持。若復見比<a class="t" id="t0283a07"></a>丘尼、優婆塞、優婆夷，亦當如是攝持諸根，<a class="t" id="t0283a08"></a>當得長夜以義饒益，安隱快樂。」</p>
<p><a class="t-linehead" id="t-linehead0283a08"></a>爾時，眾中復<a class="t" id="t0283a09"></a>有異比丘說偈歎曰：</p>
<a class="t" id="t0283a10"></a><blockquote class="gatha">
<p>「以其心迷亂，　　不專繫念住，<a class="t" id="t0283a11"></a><br>　晨朝持衣鉢，　　入城邑乞食。<a class="t" id="t0283a12"></a><br>　中路見大師，　　威德容儀備，<a class="t" id="t0283a13"></a><br>　欣悅生慚愧，　　即攝持諸根。」</p>
</blockquote>
<a class="t" id="t0283a14"></a><p><a class="t-linehead" id="t-linehead0283a14"></a>佛說此經已，諸比丘聞佛所說，歡喜奉行。</p>
<a class="t" id="t0283a15"></a><p class="endsutta"><span class="t-juanname">雜阿含經卷第三十八</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>