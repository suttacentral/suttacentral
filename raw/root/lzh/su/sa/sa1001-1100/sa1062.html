<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1062">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1062</span><span class="mirror-right">（一〇六二） 善生</span></h1>
</div>
<a class="t" id="t-juan38"></a>　<a class="t" id="t0276a04"></a><a class="t" id="t0276a05"></a><a class="t" id="t0276a06"></a><p class="suttainfo"><span class="t-juanname">雜阿含經卷第三十八</span><br><a class="t" id="t0276a07"></a><a class="t" id="t0276a08"></a><span class="t-byline">宋天竺三藏求那跋陀羅譯</span></p>
<a class="t" id="t0276a09"></a><p><a class="t-linehead" id="t-linehead0276a09"></a>如是我聞：</p>
<p>一時，佛住舍衛國祇樹給<a class="t" id="t0276a10"></a>孤獨園。</p>
<p><a class="t-linehead" id="t-linehead0276a10"></a>時，有尊者善生，新剃鬚髮，著袈裟<a class="t" id="t0276a11"></a>衣，正信非家，出家學道，來詣佛所，稽首佛<a class="t" id="t0276a12"></a>足，退坐一面。</p>
<p><a class="t-linehead" id="t-linehead0276a12"></a>爾時，世尊告諸比丘：「諸比丘！<a class="t" id="t0276a13"></a>當知此善生善男子有二處端嚴：一者剃除<a class="t" id="t0276a14"></a>鬚髮，著袈裟衣，正信非家，出家學道。二者<a class="t" id="t0276a15"></a>盡諸有漏，無漏心解脫、慧解脫，現法自知<a class="t" id="t0276a16"></a>作證：『我生已盡，梵行已立，所作已作，自知<a class="t" id="t0276a17"></a>不受後有。』」爾時，世尊即說偈言：</p>
<a class="t" id="t0276a18"></a><blockquote class="gatha">
<p>「寂靜盡諸漏，　　比丘莊嚴好，<a class="t" id="t0276a19"></a><br>　離欲斷諸結，　　涅槃不復生。<a class="t" id="t0276a20"></a><br>　持此最後身，　　摧伏魔怨敵。」</p>
</blockquote>
<a class="t" id="t0276a21"></a><p><a class="t-linehead" id="t-linehead0276a21"></a>佛說此經已，諸比丘聞佛所說，歡喜奉行。</p>
<a class="t" id="t0276a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>