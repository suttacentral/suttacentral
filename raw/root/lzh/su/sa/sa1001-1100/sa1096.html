<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1096">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1096</span><span class="mirror-right">（一〇九六） 繩索</span></h1>
</div>
<p><a class="t-linehead" id="t-linehead0288a29"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙<a class="t" id="t0288b01"></a>人住處鹿野苑中。</p>
<p><a class="t-linehead" id="t-linehead0288b01"></a>爾時，世尊告諸比丘：「我<a class="t" id="t0288b02"></a>已解脫人天繩索，汝等亦復解脫人天繩<a class="t" id="t0288b03"></a>索。汝等當行人間，多所過度，多所饒益，<a class="t" id="t0288b04"></a>安樂人天，不須伴行，一一而去。我今亦<a class="t" id="t0288b05"></a>往欝鞞羅住處人間遊行。」</p>
<p><a class="t-linehead" id="t-linehead0288b05"></a>時，魔波旬作是<a class="t" id="t0288b06"></a>念：「沙門瞿曇住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>仙人住處鹿野苑<a class="t" id="t0288b07"></a>中，為諸聲聞如是說法：『我已解脫人天繩<a class="t" id="t0288b08"></a>索，汝等亦能。汝等各別人間教化，乃至我亦<a class="t" id="t0288b09"></a>當至欝鞞羅住處人間遊行。』我今當往，為<a class="t" id="t0288b10"></a>作留難。」即化作年少，住於佛前，而說偈言：</p>
<a class="t" id="t0288b11"></a><blockquote class="gatha">
<p>「不脫作脫想，　　謂呼已解脫，<a class="t" id="t0288b12"></a><br>　為大縛所縛，　　我今終不放。」</p>
</blockquote>
<a class="t" id="t0288b13"></a><p><a class="t-linehead" id="t-linehead0288b13"></a>爾時，世尊作是念：「惡魔波旬欲作嬈亂。」即<a class="t" id="t0288b14"></a>說偈言：</p>
<a class="t" id="t0288b15"></a><blockquote class="gatha">
<p>「我已脫一切，　　人天諸繩索，<a class="t" id="t0288b16"></a><br>　已知汝波旬，　　即自消滅去。」</p>
</blockquote>
<a class="t" id="t0288b17"></a><p><a class="t-linehead" id="t-linehead0288b17"></a>時，魔波旬作是念：「沙門瞿曇已知我心。」內<a class="t" id="t0288b18"></a>懷憂慼，即沒不現。</p>
<a class="t" id="t0288b19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>