<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1048">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1048</span><span class="mirror-right">（一〇四八） 圓珠</span></h1>
</div>
<p><a class="t-linehead" id="t-linehead0274a25"></a>如是我聞：</p>
<p>一時，佛住舍衛國祇樹給<a class="t" id="t0274a26"></a>孤獨園。</p>
<p><a class="t-linehead" id="t-linehead0274a26"></a>爾時，世尊告諸比丘：「若殺生人多習<a class="t" id="t0274a27"></a>多行，生地獄中；若生人中，必得短壽。不與<a class="t" id="t0274a28"></a>取多習多行，生地獄中；若生人中，錢財多<a class="t" id="t0274a29"></a>難。邪婬多習多行，生地獄中；若生人中，所<a class="t" id="t0274b01"></a>有妻室為人所圖。妄語多習多行，生地獄<a class="t" id="t0274b02"></a>中；若生人中，多被譏論。兩舌多習多行，生<a class="t" id="t0274b03"></a>地獄中，若生人中，親友乖離。惡口多習多<a class="t" id="t0274b04"></a>行，生地獄中；若生人中，常聞醜聲。綺語多<a class="t" id="t0274b05"></a>習多行，生地獄中；若生人中，言無信用。貪<a class="t" id="t0274b06"></a>欲多習多行，生地獄中；若生人中，增其貪<a class="t" id="t0274b07"></a>欲。瞋恚多習多行，生地獄中；若生人中，增<a class="t" id="t0274b08"></a>其瞋恚。邪見多習多行，生地獄中，若生人<a class="t" id="t0274b09"></a>中，增其愚癡。</p>
<p><a class="t-linehead" id="t-linehead0274b09"></a>「若離殺生修習多修習，得生<a class="t" id="t0274b10"></a>天上；若生人中，必得長壽。不盜修習多修<a class="t" id="t0274b11"></a>習，得生天上；若生人中，錢財不喪。不邪<a class="t" id="t0274b12"></a>婬修習多修習，得生天上；若生人中，妻室<a class="t" id="t0274b13"></a>修良。不妄語修習多修習，得生天上；若<a class="t" id="t0274b14"></a>生人中，不被譏論。不兩舌修習多修習，得<a class="t" id="t0274b15"></a>生天上；若生人中，親友堅固。不惡口修習<a class="t" id="t0274b16"></a>多修習，得生天上；若生人中，常聞妙音。不<a class="t" id="t0274b17"></a>綺語修習多修習，得生天上；若生人中，言<a class="t" id="t0274b18"></a>見信用。不貪修習多修習，得生天上；若生<a class="t" id="t0274b19"></a>人中，不增愛欲。不恚修習多修習，得生天<a class="t" id="t0274b20"></a>上；若生人中，不增瞋恚。正見修習多修習，<a class="t" id="t0274b21"></a>得生天上；若生人中，不增愚癡。」</p>
<p><a class="t-linehead" id="t-linehead0274b21"></a>佛說是<a class="t" id="t0274b22"></a>經已，諸比丘聞佛所說，歡喜奉行。</p>
<a class="t" id="t0274b23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>