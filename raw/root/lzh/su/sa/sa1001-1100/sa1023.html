<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1023">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1023</span><span class="mirror-right">（一〇二三） 叵求那</span></h1>
</div>
<a class="t" id="t-juan37"></a>　<a class="t" id="t0266c03"></a><a class="t" id="t0266c04"></a><a class="t" id="t0266c05"></a><a class="t" id="t0266c06"></a><p class="suttainfo"><span class="t-juanname">雜阿含經卷第三十七</span><br><a class="t" id="t0266c07"></a><a class="t" id="t0266c08"></a><span class="t-byline">宋天竺三藏求那跋陀羅譯</span></p>
<a class="t" id="t0266c09"></a><p><a class="t-linehead" id="t-linehead0266c09"></a>如是我聞：</p>
<p>一時，佛住舍衛國祇樹給<a class="t" id="t0266c10"></a>孤獨園。時，有尊者叵求那住東園鹿母講<a class="t" id="t0266c11"></a>堂，疾病困篤。</p>
<p><a class="t-linehead" id="t-linehead0266c11"></a>尊者阿難往詣佛所，稽首禮<a class="t" id="t0266c12"></a>足，退住一面，白佛言：「世尊！尊者叵求那住<a class="t" id="t0266c13"></a>東園鹿母講堂，疾病困篤，如是病比丘多有<a class="t" id="t0266c14"></a>死者。善哉！世尊！願至東園鹿母講堂尊者叵<a class="t" id="t0266c15"></a>求那所，以哀愍故！」</p>
<p><a class="t-linehead" id="t-linehead0266c15"></a>爾時，世尊默然而許，至<a class="t" id="t0266c16"></a>日晡時，從禪覺，往詣東園鹿母講堂，至尊<a class="t" id="t0266c17"></a>者叵求那房，敷座而坐，為尊者叵求那種<a class="t" id="t0266c18"></a>種說法，示、教、照、喜；示、教、照、喜已，從坐起去。</p>
<a class="t" id="t0266c19"></a><p><a class="t-linehead" id="t-linehead0266c19"></a>尊者叵求那，世尊去後，尋即命終。當命終時，<a class="t" id="t0266c20"></a>諸根喜悅，顏貌清淨，膚色鮮白。</p>
<p><a class="t-linehead" id="t-linehead0266c20"></a>時，尊者阿難<a class="t" id="t0266c21"></a>供養尊者叵求那舍利已，往詣佛所，稽首<a class="t" id="t0266c22"></a>佛足，却住一面，白佛言：「世尊！尊者叵求那，<a class="t" id="t0266c23"></a>世尊來後，尋便命終，臨命終時，諸根喜悅，膚<a class="t" id="t0266c24"></a>色清淨，鮮白光澤。不審世尊！彼當生何趣？<a class="t" id="t0266c25"></a>云何受生，後世云何？」</p>
<p><a class="t-linehead" id="t-linehead0266c25"></a>佛告阿難：「若有比丘<a class="t" id="t0266c26"></a>先未病時，未斷五下分結，若覺病起，其身<a class="t" id="t0266c27"></a>苦患，心不調適，生分微弱，得聞大師教授、<a class="t" id="t0266c28"></a>教誡種種說法，彼聞法已，斷五下分結。阿難！<a class="t" id="t0266c29"></a>是則大師教授設法福利。</p>
<p><a class="t-linehead" id="t-linehead0266c29"></a>「復次，阿難！若有<a class="t" id="t0267a01"></a>比丘先未病時，未斷五下分結，然後病起，<a class="t" id="t0267a02"></a>身遭苦患，生分轉微，不蒙大師教授、教誡<a class="t" id="t0267a03"></a>說法，然遇諸餘多聞大德修梵行者教授、教<a class="t" id="t0267a04"></a>誡說法，得聞法已，斷五下分結。阿難！是名<a class="t" id="t0267a05"></a>教授、教誡聽法福利。</p>
<p><a class="t-linehead" id="t-linehead0267a05"></a>「復次，阿難！若比丘先未<a class="t" id="t0267a06"></a>病時，不斷五下分結，乃至生分微弱，不聞<a class="t" id="t0267a07"></a>大師教授、教誡說法，復不聞餘多聞大德諸<a class="t" id="t0267a08"></a>梵行者教授、教誡說法，然彼先所受法，獨靜<a class="t" id="t0267a09"></a>思惟，稱量觀察，得斷五下分結。阿難！是名<a class="t" id="t0267a10"></a>思惟觀察先所聞法所得福利。</p>
<p><a class="t-linehead" id="t-linehead0267a10"></a>「復次，阿難！若<a class="t" id="t0267a11"></a>有比丘先未病時，斷五下分結，不得無<a class="t" id="t0267a12"></a>上愛盡解脫，不起諸漏，心善解脫，然後得<a class="t" id="t0267a13"></a>病，身遭苦患，生分微弱，得聞大師教授、<a class="t" id="t0267a14"></a>教誡說法，得無上愛盡解脫，不起諸漏，離<a class="t" id="t0267a15"></a>欲解脫。阿難！是名大師說法福利。</p>
<p><a class="t-linehead" id="t-linehead0267a15"></a>「復次，阿<a class="t" id="t0267a16"></a>難！若有比丘先未病時，斷五下分結，不<a class="t" id="t0267a17"></a>得無上愛盡解脫，不起諸漏，離欲解脫，覺<a class="t" id="t0267a18"></a>身病起，極遭苦患，不得大師教授、教誡說<a class="t" id="t0267a19"></a>法，然得諸餘多聞大德諸梵行者教授、教誡<a class="t" id="t0267a20"></a>說法，得無上愛盡解脫，不起諸漏，離欲解<a class="t" id="t0267a21"></a>脫。阿難！是名教授教誡聞法福利。</p>
<p><a class="t-linehead" id="t-linehead0267a21"></a>「復次，阿<a class="t" id="t0267a22"></a>難！若有比丘先未病時，斷五下分結，不<a class="t" id="t0267a23"></a>得無上愛盡解脫，不起諸漏，離欲解脫。其<a class="t" id="t0267a24"></a>身病起，極生苦患，不得大師教授、教誡說<a class="t" id="t0267a25"></a>法，不得諸餘多聞大德教授、教誡說法，然先<a class="t" id="t0267a26"></a>所聞法，獨一靜處，思惟稱量觀察，得無上愛<a class="t" id="t0267a27"></a>盡解脫，不起諸漏，離欲解脫。阿難！是名思<a class="t" id="t0267a28"></a>惟先所聞法所得福利。</p>
<p><a class="t-linehead" id="t-linehead0267a28"></a>「何緣叵求那比丘不<a class="t" id="t0267a29"></a>得諸根欣悅，色貌清淨，膚體鮮澤？叵求那<a class="t" id="t0267b01"></a>比丘先未病時，未斷五下分結，彼親從大<a class="t" id="t0267b02"></a>師聞教授、教誡說法，斷五下分結，世尊為<a class="t" id="t0267b03"></a>彼尊者叵求那受阿那含記。」</p>
<p><a class="t-linehead" id="t-linehead0267b03"></a>佛說此經已，<a class="t" id="t0267b04"></a>尊者阿難聞佛所說，歡喜隨喜，作禮而去。</p>
<a class="t" id="t0267b05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>