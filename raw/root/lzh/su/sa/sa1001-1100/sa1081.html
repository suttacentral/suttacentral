<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1081">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1081</span><span class="mirror-right">（一〇八一） 苦子</span></h1>
</div>
<a class="t" id="t-juan39"></a>　<a class="t" id="t0283a16"></a><a class="t" id="t0283a17"></a><p class="suttainfo"><span class="t-juanname">雜阿含經卷第三十九</span><br><a class="t" id="t0283a18"></a><a class="t" id="t0283a19"></a><span class="t-byline">宋天竺三藏求那跋陀羅譯</span></p>
<a class="t" id="t0283a20"></a><p><a class="t-linehead" id="t-linehead0283a20"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國鹿<a class="t" id="t0283a21"></a>野苑中。</p>
<p><a class="t-linehead" id="t-linehead0283a21"></a>爾時，世尊晨朝著衣持鉢，入波羅<a class="t" id="t0283a22"></a><span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食。時，有異比丘著衣持鉢，入城<a class="t" id="t0283a23"></a>乞食，於其路邊，住一樹下，起不善覺，以<a class="t" id="t0283a24"></a>依惡貪。</p>
<p><a class="t-linehead" id="t-linehead0283a24"></a>爾時，世尊見彼比丘住一樹下，以<a class="t" id="t0283a25"></a>生不善覺，依惡貪嗜，而告之曰：「比丘！比<a class="t" id="t0283a26"></a>丘！莫種苦種，而發熏生臭，汁漏流出。若<a class="t" id="t0283a27"></a>比丘種苦種子，自發生臭，汁漏流出者，欲<a class="t" id="t0283a28"></a>令蛆蠅不競集者，無有是處！」</p>
<p><a class="t-linehead" id="t-linehead0283a28"></a>時，彼比丘<a class="t" id="t0283a29"></a>作是念：「世尊知我心之惡念。」即生恐怖，身<a class="t" id="t0283b01"></a>毛皆竪。</p>
<p><a class="t-linehead" id="t-linehead0283b01"></a>爾時，世尊入城乞食畢，還精舍，舉<a class="t" id="t0283b02"></a>衣鉢，洗足已，入室坐禪。晡時從禪覺，至於<a class="t" id="t0283b03"></a>僧中，於眾前敷座而坐，告諸比丘：「我今晨<a class="t" id="t0283b04"></a>朝著衣持鉢，入城乞食，見一比丘住於樹<a class="t" id="t0283b05"></a>下，以生不善覺，依惡貪嗜。我時見已，即告<a class="t" id="t0283b06"></a>之言：『比丘！比丘！莫種苦種，發熏生臭，惡汁<a class="t" id="t0283b07"></a>流出。若有比丘種苦種子，發熏生臭，惡汁<a class="t" id="t0283b08"></a>流出，蛆蠅不集，無有是處！』時，彼比丘即思<a class="t" id="t0283b09"></a>念：『佛已知我心之所念。』慚愧恐怖，心驚毛<a class="t" id="t0283b10"></a>竪，隨路而去。」</p>
<p><a class="t-linehead" id="t-linehead0283b10"></a>時，有異比丘從坐起，整衣<a class="t" id="t0283b11"></a>服，偏袒右肩，合掌白佛：「世尊！云何苦種？云<a class="t" id="t0283b12"></a>何生臭？云何汁流？云何蛆蠅？」</p>
<p><a class="t-linehead" id="t-linehead0283b12"></a>佛告比丘：「忿<a class="t" id="t0283b13"></a>怒煩怨，名曰苦種。五欲功德，名為生臭。於<a class="t" id="t0283b14"></a>六觸入處不攝律儀，是名汁流。謂觸入處<a class="t" id="t0283b15"></a>不攝已，貪、憂、諸惡不善心競生，是名蛆蠅。」<a class="t" id="t0283b16"></a>爾時，世尊即說偈言：</p>
<a class="t" id="t0283b17"></a><blockquote class="gatha">
<p>「耳目不防護，　　貪欲從是生，<a class="t" id="t0283b18"></a><br>　是名為苦種。　　生臭汁潛流，<a class="t" id="t0283b19"></a><br>　諸覺觀氣味，　　依於惡貪嗜，<a class="t" id="t0283b20"></a><br>　聚落及空處，　　若於晝若夜，<a class="t" id="t0283b21"></a><br>　遠離修梵行，　　究竟於苦邊，<a class="t" id="t0283b22"></a><br>　若內心寂靜，　　決定諦明了。<a class="t" id="t0283b23"></a><br>　臥覺常安樂，　　諸惡蛆蠅滅，<a class="t" id="t0283b24"></a><br>　正士所習近，　　善說賢聖路。<a class="t" id="t0283b25"></a><br>　了知八正道，　　不還更受身。」</p>
</blockquote>
<a class="t" id="t0283b26"></a><p><a class="t-linehead" id="t-linehead0283b26"></a>佛說此經已，諸比丘聞佛所說，歡喜奉行。</p>
<a class="t" id="t0283b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>