<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1051">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1051</span><span class="mirror-right">（一〇五一） 岸</span></h1>
</div>
<p><a class="t-linehead" id="t-linehead0274c06"></a>如是我聞：</p>
<p>一時，佛住王舍城迦蘭陀<a class="t" id="t0274c07"></a>竹園。</p>
<p><a class="t-linehead" id="t-linehead0274c07"></a>時，有生聞婆羅門來詣佛所，稽首佛<a class="t" id="t0274c08"></a>足，退坐一面，白佛言：「瞿曇！所說此、彼岸。云<a class="t" id="t0274c09"></a>何此岸？云何彼岸？」</p>
<p><a class="t-linehead" id="t-linehead0274c09"></a>佛告婆羅門：「殺生者，謂<a class="t" id="t0274c10"></a>此岸；不殺生者，謂彼岸。邪見者，謂此岸；正<a class="t" id="t0274c11"></a>見者，謂彼岸。」爾時，世尊即說偈言：</p>
<a class="t" id="t0274c12"></a><blockquote class="gatha">
<p>「少有修善人，　　能度於彼岸，<a class="t" id="t0274c13"></a><br>　一切眾生類，　　駈馳走此岸。<a class="t" id="t0274c14"></a><br>　於此正法律，　　觀察法法相，<a class="t" id="t0274c15"></a><br>　此等度彼岸，　　摧伏死魔軍。」</p>
</blockquote>
<a class="t" id="t0274c16"></a><p><a class="t-linehead" id="t-linehead0274c16"></a>爾時，生聞婆羅門聞佛所說，歡喜隨喜，從<a class="t" id="t0274c17"></a>坐起去。</p>
<p><a class="t-linehead" id="t-linehead0274c17"></a>如是，異比丘所問、尊者阿難所問、<a class="t" id="t0274c18"></a>佛問諸比丘三經，亦如上說。</p>
<a class="t" id="t0274c19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>