<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1003">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1003</span><span class="mirror-right">（一〇〇三） 睡寤</span></h1>
</div>
<p><a class="t-linehead" id="t-linehead0262c28"></a>如是我聞：</p>
<p>一時，佛住舍衛國祇樹<a class="t" id="t0262c29"></a>給孤獨園。</p>
<p><a class="t-linehead" id="t-linehead0262c29"></a>時，有天子容色絕妙，於後夜<a class="t" id="t0263a01"></a>時來詣佛所，稽首佛足，退坐一面。身諸光<a class="t" id="t0263a02"></a>明遍照祇樹給孤獨園。</p>
<p><a class="t-linehead" id="t-linehead0263a02"></a>時，彼天子說偈問<a class="t" id="t0263a03"></a>佛：</p>
<a class="t" id="t0263a04"></a><blockquote class="gatha">
<p>「幾人於覺眠？　　幾人於眠覺？<a class="t" id="t0263a05"></a><br>　幾人取塵垢？　　幾人得清淨？」</p>
</blockquote>
<a class="t" id="t0263a06"></a><p><a class="t-linehead" id="t-linehead0263a06"></a>爾時，世尊說偈答言：</p>
<a class="t" id="t0263a07"></a><blockquote class="gatha">
<p>「五人於覺眠，　　五人於眠覺，<a class="t" id="t0263a08"></a><br>　五人取於垢，　　五人得清淨。」</p>
</blockquote>
<a class="t" id="t0263a09"></a><p><a class="t-linehead" id="t-linehead0263a09"></a>時，彼天子復說偈言：</p>
<a class="t" id="t0263a10"></a><blockquote class="gatha">
<p>「久見婆羅門，　　逮得般涅槃，<a class="t" id="t0263a11"></a><br>　一切怖已過，　　永超世恩愛。」</p>
</blockquote>
<a class="t" id="t0263a12"></a><p><a class="t-linehead" id="t-linehead0263a12"></a>時，彼天子聞佛所說，歡喜隨喜，稽首佛足，即<a class="t" id="t0263a13"></a>沒不現。</p>
<a class="t" id="t0263a14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>