<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1055">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1055</span><span class="mirror-right">（一〇五五） 不善男子</span></h1>
</div>
<p><a class="t-linehead" id="t-linehead0275a14"></a>如是我聞：</p>
<p>一時，佛住舍衛國祇樹給<a class="t" id="t0275a15"></a>孤獨園。</p>
<p><a class="t-linehead" id="t-linehead0275a15"></a>爾時，世尊告諸比丘：「有不善男子、<a class="t" id="t0275a16"></a>不善男子不善男子，有善男子、善男子<a class="t" id="t0275a17"></a>善男子。諦聽，善思，當為汝說。</p>
<p><a class="t-linehead" id="t-linehead0275a17"></a>「云何為不善<a class="t" id="t0275a18"></a>男子？謂殺生，乃至邪見者，是名不善男子。云<a class="t" id="t0275a19"></a>何為不善男子不善男子？謂手自殺生，教人<a class="t" id="t0275a20"></a>令殺，乃至自行邪見，教人令行邪見，是<a class="t" id="t0275a21"></a>名不善男子不善男子。</p>
<p><a class="t-linehead" id="t-linehead0275a21"></a>「云何為善男子？謂不<a class="t" id="t0275a22"></a>殺生，乃至正見者，是名善男子。云何為善<a class="t" id="t0275a23"></a>男子善男子？謂自不殺生，教人不殺，乃至<a class="t" id="t0275a24"></a>自行正見，復以正見教人令行，是名善男<a class="t" id="t0275a25"></a>子善男子。」</p>
<p><a class="t-linehead" id="t-linehead0275a25"></a>佛說是經已，諸比丘聞佛所說，<a class="t" id="t0275a26"></a>歡喜奉行。</p>
<a class="t" id="t0275a27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>