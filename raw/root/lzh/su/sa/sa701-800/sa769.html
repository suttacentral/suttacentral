<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa769">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 769</span><span class="mirror-right">（七六九） 婆羅門</span></h1>
</div>
<p><a class="t-linehead" id="t-linehead0200c11"></a>如是我聞：</p>
<p>一時，佛住舍衛國祇樹給<a class="t" id="t0200c12"></a>孤獨園。爾時，尊者阿難晨朝著衣持鉢，入舍<a class="t" id="t0200c13"></a>衛城乞食。</p>
<p><a class="t-linehead" id="t-linehead0200c13"></a>時，有生聞婆羅門乘白馬車，眾<a class="t" id="t0200c14"></a>多年少翼從，白馬、白車、白控、白鞭，頭著白<a class="t" id="t0200c15"></a>帽、白傘蓋，手執白拂，著白衣服、白瓔珞，白<a class="t" id="t0200c16"></a>香塗身，翼從皆白，出舍衛城，欲至林中教<a class="t" id="t0200c17"></a>授讀誦，眾人見之咸言：「善乘！善乘！謂婆羅<a class="t" id="t0200c18"></a>門乘。」</p>
<p><a class="t-linehead" id="t-linehead0200c18"></a>時，尊者阿難見婆羅門眷屬、眾具一切<a class="t" id="t0200c19"></a>皆白，見已，入城乞食。還精舍，舉衣鉢，洗足<a class="t" id="t0200c20"></a>已，往詣佛所，稽首禮足，退坐一面，白佛言：<a class="t" id="t0200c21"></a>「世尊！今日晨朝著衣持鉢，入舍衛城乞食，<a class="t" id="t0200c22"></a>見生聞婆羅門乘白馬車，眷屬、眾具一切<a class="t" id="t0200c23"></a>皆白，眾人唱言：『善乘！善乘！謂婆羅門乘。』云何？<a class="t" id="t0200c24"></a>世尊！於正法、律，為是世人乘？為是婆羅門<a class="t" id="t0200c25"></a>乘？」</p>
<p><a class="t-linehead" id="t-linehead0200c25"></a>佛告阿難：「是世人乘，非我法、律婆羅門<a class="t" id="t0200c26"></a>乘也。阿難！我正法、律乘、天乘、婆羅門乘、大乘，<a class="t" id="t0200c27"></a>能調伏煩惱軍者，諦聽，善思，當為汝說。阿<a class="t" id="t0200c28"></a>難！何等為正法、律乘、天乘、婆羅門乘、大乘，能<a class="t" id="t0200c29"></a>調伏煩惱軍者？謂八正道——正見乃至正定。<a class="t" id="t0201a01"></a>阿難！是名正法、律乘、天乘、梵乘、大乘，能調<a class="t" id="t0201a02"></a>伏煩惱軍者。」</p>
<p><a class="t-linehead" id="t-linehead0201a02"></a>爾時，世尊即說偈言：</p>
<a class="t" id="t0201a03"></a><blockquote class="gatha">
<p>「信戒為法軛，　　慚愧為長縻，<a class="t" id="t0201a04"></a><br>　正念善護持，　　以為善御者，<a class="t" id="t0201a05"></a><br>　捨三昧為轅，　　智慧精進輪，<a class="t" id="t0201a06"></a><br>　無著忍辱鎧，　　安隱如法行，<a class="t" id="t0201a07"></a><br>　直進不退還，　　永之無憂處，<a class="t" id="t0201a08"></a><br>　智士乘戰車，　　摧伏無智怨。」</p>
</blockquote>
<a class="t" id="t0201a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>