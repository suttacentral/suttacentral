<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa710">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 710</span><span class="mirror-right">（七一〇） 聽法</span></h1>
</div>
<p><a class="t-linehead" id="t-linehead0190b09"></a>如是我聞：</p>
<p>一時，佛住舍衛國祇樹給孤<a class="t" id="t0190b10"></a>獨園。</p>
<p><a class="t-linehead" id="t-linehead0190b10"></a>爾時，世尊告諸比丘：「聖弟子清淨信<a class="t" id="t0190b11"></a>心，專精聽法者，能斷五法，修習七法，令<a class="t" id="t0190b12"></a>其滿足。何等為五？謂貪欲蓋，瞋恚、睡眠、掉<a class="t" id="t0190b13"></a>悔、疑，此蓋則斷。何等七法？謂念覺支，擇法、<a class="t" id="t0190b14"></a>精進、猗、喜、定、捨覺支。此七法修習滿足，淨<a class="t" id="t0190b15"></a>信者，謂心解脫；智者，謂慧解脫；貪欲染心<a class="t" id="t0190b16"></a>者，不得不樂；無明染心者，慧不清淨。是<a class="t" id="t0190b17"></a>故，比丘！離貪欲者心解脫，離無明者慧解<a class="t" id="t0190b18"></a>脫。若彼比丘離貪欲，心解脫，得身作證；<a class="t" id="t0190b19"></a>離無明，慧解脫，是名比丘斷愛縛結，慢無<a class="t" id="t0190b20"></a>間等，究竟苦邊。」</p>
<p><a class="t-linehead" id="t-linehead0190b20"></a>佛說此經已，諸比丘聞<a class="t" id="t0190b21"></a>佛所說，歡喜奉行。</p>
<a class="t" id="t0190b22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>