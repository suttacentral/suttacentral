<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa733">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 733</span><span class="mirror-right">（七三三） 七道品</span></h1>
</div>
<p><a class="t-linehead" id="t-linehead0196b12"></a>如是我聞：</p>
<p>一時，佛住舍衛國祇樹給孤<a class="t" id="t0196b13"></a>獨園。</p>
<p><a class="t-linehead" id="t-linehead0196b13"></a>時，有異比丘來詣佛所，稽首禮足，退<a class="t" id="t0196b14"></a>坐一面，白佛言：「世尊謂覺分。世尊！云何為<a class="t" id="t0196b15"></a>覺分？」</p>
<p><a class="t-linehead" id="t-linehead0196b15"></a>佛告比丘：「所謂覺分者，謂七道品法。<a class="t" id="t0196b16"></a>然諸比丘七覺分漸次而起，修習滿足。」</p>
<p><a class="t-linehead" id="t-linehead0196b16"></a>異比<a class="t" id="t0196b17"></a>丘白佛：「世尊！云何覺分漸次而起，修習滿足？」</p>
<a class="t" id="t0196b18"></a><p><a class="t-linehead" id="t-linehead0196b18"></a>佛告比丘：「若比丘內身身觀住，彼內身身觀<a class="t" id="t0196b19"></a>住時，攝心繫念不忘。彼當爾時，念覺分方<a class="t" id="t0196b20"></a>便修習，方便修習念覺分已，修習滿足；滿<a class="t" id="t0196b21"></a>足念覺分已，於法選擇，分別思量。當於爾<a class="t" id="t0196b22"></a>時修擇法覺分方便，修方便已，修習滿足，<a class="t" id="t0196b23"></a>如是乃至捨覺分修習滿足。如內身身觀念<a class="t" id="t0196b24"></a>住，如是外身、內外身，受、心、法法觀念住，當<a class="t" id="t0196b25"></a>於爾時專心繫念不忘，乃至捨覺分亦如<a class="t" id="t0196b26"></a>是說。如是住者，漸次覺分起，漸次起已，修<a class="t" id="t0196b27"></a>習滿足。」</p>
<p><a class="t-linehead" id="t-linehead0196b27"></a>佛說此經已，諸比丘聞佛所說，歡<a class="t" id="t0196b28"></a>喜奉行。</p>
<a class="t" id="t0196b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>