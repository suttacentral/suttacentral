<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa771">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 771</span><span class="mirror-right">（七七一） 彼岸</span></h1>
</div>
<p><a class="t-linehead" id="t-linehead0201a25"></a>如是我聞：</p>
<p>一時，佛住舍衛國祇樹給<a class="t" id="t0201a26"></a>孤獨園。</p>
<p><a class="t-linehead" id="t-linehead0201a26"></a>時，有生聞婆羅門來詣佛所，與世<a class="t" id="t0201a27"></a>尊面相問訊慰勞，問訊慰勞已，退坐一面，白<a class="t" id="t0201a28"></a>佛言：「瞿曇！謂非彼岸及彼岸。瞿曇！云何非彼<a class="t" id="t0201a29"></a>岸？云何彼岸？」</p>
<p><a class="t-linehead" id="t-linehead0201a29"></a>佛告婆羅門：「邪見者，非彼岸。<a class="t" id="t0201b01"></a>正見者，是彼岸。邪志、邪語、邪業、邪命、邪方<a class="t" id="t0201b02"></a>便、邪念、邪定非彼岸。正見是彼岸，正志、正<a class="t" id="t0201b03"></a>語、正業、正命、正方便、正念、正定是彼岸。」</p>
<p><a class="t-linehead" id="t-linehead0201b03"></a>爾<a class="t" id="t0201b04"></a>時，世尊即說偈言：</p>
<a class="t" id="t0201b05"></a><blockquote class="gatha">
<p>「希有諸人民，　　能度於彼岸，<a class="t" id="t0201b06"></a><br>　一切諸世間，　　徘徊遊此岸。<a class="t" id="t0201b07"></a><br>　於此正法律，　　能善隨順者，<a class="t" id="t0201b08"></a><br>　斯等能度彼，　　生死難度岸。」</p>
</blockquote>
<a class="t" id="t0201b09"></a><p><a class="t-linehead" id="t-linehead0201b09"></a>時，生聞婆羅門聞佛所說，歡喜隨喜，從座起<a class="t" id="t0201b10"></a>去。</p>
<a class="t" id="t0201b11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>