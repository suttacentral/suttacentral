<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa737">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 737</span><span class="mirror-right">（七三七） 七道品</span></h1>
</div>
<p><a class="t-linehead" id="t-linehead0196c21"></a>如是我聞：</p>
<p>一時，佛住舍衛國祇樹給孤<a class="t" id="t0196c22"></a>獨園。</p>
<p><a class="t-linehead" id="t-linehead0196c22"></a>爾時，世尊告諸比丘：「所謂覺分。何等為<a class="t" id="t0196c23"></a>覺分？」</p>
<p><a class="t-linehead" id="t-linehead0196c23"></a>諸比丘白佛：「世尊是法根、法眼、法依，唯<a class="t" id="t0196c24"></a>願為說。諸比丘聞已，當受奉行。」</p>
<p><a class="t-linehead" id="t-linehead0196c24"></a>佛告諸比<a class="t" id="t0196c25"></a>丘、比丘尼：「七覺分者，謂七道品法。諸比丘！此<a class="t" id="t0196c26"></a>七覺分漸次起，漸次起已，修習滿足。」</p>
<p><a class="t-linehead" id="t-linehead0196c26"></a>諸比丘<a class="t" id="t0196c27"></a>白佛：「云何七覺分漸次起，漸次起已，修習滿<a class="t" id="t0196c28"></a>足？</p>
<p><a class="t-linehead" id="t-linehead0196c28"></a>「若比丘身身觀念住，彼身身觀念住已，專<a class="t" id="t0196c29"></a>心繫念不忘，當於爾時方便修念覺分；方<a class="t" id="t0197a01"></a>便修念覺分已，修習滿足，謂修念覺分已，<a class="t" id="t0197a02"></a>於法選擇，當於爾時修擇法覺分方便，修<a class="t" id="t0197a03"></a>擇法覺分方便已，修習滿足。如是精進、喜、<a class="t" id="t0197a04"></a>猗、定、捨覺分亦如是說。如內身，如是外<a class="t" id="t0197a05"></a>身、內外身，受、心、法法觀念住，專心繫念不<a class="t" id="t0197a06"></a>忘，當於爾時方便修念覺分，方便修念覺<a class="t" id="t0197a07"></a>分已，修習滿足。乃至捨覺分亦如是說，是<a class="t" id="t0197a08"></a>名比丘七覺分漸次起，漸次起已，修習滿足。」</p>
<a class="t" id="t0197a09"></a><p><a class="t-linehead" id="t-linehead0197a09"></a>佛說此經已，諸比丘聞佛所說，歡喜奉行。</p>
<a class="t" id="t0197a10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>