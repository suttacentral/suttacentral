<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa716">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 716</span><span class="mirror-right">（七一六） 一法</span></h1>
</div>
<p><a class="t-linehead" id="t-linehead0193a08"></a>如是我聞：</p>
<p>一時，佛住舍衛國祇樹給<a class="t" id="t0193a09"></a>孤獨園。</p>
<p><a class="t-linehead" id="t-linehead0193a09"></a>爾時，世尊告諸比丘：「於內法中，我<a class="t" id="t0193a10"></a>不見一法，未生惡不善法令生，已生惡不<a class="t" id="t0193a11"></a>善法重生令增廣，未生善法不生，已生則<a class="t" id="t0193a12"></a>退，所謂不正思惟。諸比丘！不正思惟者，未生<a class="t" id="t0193a13"></a>貪欲蓋令生，已生者重生令增廣。未生瞋<a class="t" id="t0193a14"></a>恚、睡眠、掉悔、疑蓋令生，已生者重生令增<a class="t" id="t0193a15"></a>廣。未生念覺分不生，已生者令退，未生擇<a class="t" id="t0193a16"></a>法、精進、喜、猗、定、捨覺分令生，已生者重<a class="t" id="t0193a17"></a>生令增廣。</p>
<p><a class="t-linehead" id="t-linehead0193a17"></a>「我不見一法能令未生惡不善<a class="t" id="t0193a18"></a>法不生，已生者令斷，未生善法令生，已生<a class="t" id="t0193a19"></a>者重生令增廣，正思惟。比丘！正思惟者，未<a class="t" id="t0193a20"></a>生貪欲蓋令不生，已生者令斷，未生瞋恚、<a class="t" id="t0193a21"></a>睡眠、掉悔、疑蓋令不生，已生者令斷，未生<a class="t" id="t0193a22"></a>念覺分令生，已生者重生令增廣。未生擇<a class="t" id="t0193a23"></a>法、精進、喜、猗、定、捨覺分令生，已生者重生<a class="t" id="t0193a24"></a>令增廣。」</p>
<p><a class="t-linehead" id="t-linehead0193a24"></a>佛說此經已，諸比丘聞佛所說，<a class="t" id="t0193a25"></a>歡喜奉行。</p>
<a class="t" id="t0193a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>