<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa784">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 784</span><span class="mirror-right">（七八四） 邪正</span></h1>
</div>
<p><a class="t-linehead" id="t-linehead0203a01"></a>如是我聞：</p>
<p>一時，佛住舍衛國祇樹給孤<a class="t" id="t0203a02"></a>獨園。</p>
<p><a class="t-linehead" id="t-linehead0203a02"></a>爾時，世尊告諸比丘：「有邪、有正。諦聽，<a class="t" id="t0203a03"></a>善思，當為汝說。何等為邪？謂邪見，乃至邪<a class="t" id="t0203a04"></a>定。何等為正？謂正見，乃至正定。何等為正<a class="t" id="t0203a05"></a>見？謂說有施、有說、有齋，有善行、有惡行，<a class="t" id="t0203a06"></a>有善惡行果報，有此世、有他世，有父母、<a class="t" id="t0203a07"></a>有眾生生，有阿羅漢善到、善向，有此世、他<a class="t" id="t0203a08"></a>世自知作證具足住：『我生已盡，梵行已立，<a class="t" id="t0203a09"></a>所作已作，自知不受後有。』何等為正志？謂<a class="t" id="t0203a10"></a>出要志、無恚志、不害志。何等為正語？謂離<a class="t" id="t0203a11"></a>妄語、離兩舌、離惡口、離綺語。何等為正<a class="t" id="t0203a12"></a>業？謂離殺、盜、婬。何等為正命？謂如法求衣<a class="t" id="t0203a13"></a>服、飲食、臥具、湯藥，非不如法。何等為正方<a class="t" id="t0203a14"></a>便？謂欲、精進、方便、出離、勤競、堪能常行不<a class="t" id="t0203a15"></a>退。何等為正念？謂念隨順，念不妄、不虛。何<a class="t" id="t0203a16"></a>等為正定？謂住心不亂、堅固、攝持、寂止、三<a class="t" id="t0203a17"></a>昧、一心。」</p>
<p><a class="t-linehead" id="t-linehead0203a17"></a>佛說此經已，諸比丘聞佛所說，歡<a class="t" id="t0203a18"></a>喜奉行。</p>
<a class="t" id="t0203a19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>