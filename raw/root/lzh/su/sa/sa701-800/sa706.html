<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa706">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 706</span><span class="mirror-right">（七〇六） 蓋</span></h1>
</div>
<p><a class="t-linehead" id="t-linehead0189c02"></a>如是我聞：</p>
<p>一時，佛住舍衛國祇樹給<a class="t" id="t0189c03"></a>孤獨園。</p>
<p><a class="t-linehead" id="t-linehead0189c03"></a>爾時，世尊告諸比丘：「有五法，能為<a class="t" id="t0189c04"></a>黑闇，能為無目，能為無智，能羸智慧，非<a class="t" id="t0189c05"></a>明、非等覺，不轉趣涅槃。何等為五？謂貪欲、<a class="t" id="t0189c06"></a>瞋恚、睡眠、掉悔、疑。如此五法能為黑闇，能<a class="t" id="t0189c07"></a>為無目，能為無智，非明、非正覺，不轉趣涅<a class="t" id="t0189c08"></a>槃。</p>
<p><a class="t-linehead" id="t-linehead0189c08"></a>「若有七覺支，能作大明，能為目，增長智<a class="t" id="t0189c09"></a>慧，為明、為正覺，轉趣涅槃。何等為七？謂念<a class="t" id="t0189c10"></a>覺支、擇法覺支、精進覺支、猗覺支、喜覺支、<a class="t" id="t0189c11"></a>定覺支、捨覺支。為明、為目，增長智慧，為<a class="t" id="t0189c12"></a>明、為正覺，轉趣涅槃。」</p>
<p><a class="t-linehead" id="t-linehead0189c12"></a>佛說此經已，諸比丘<a class="t" id="t0189c13"></a>聞佛所說，歡喜奉行。</p>
<a class="t" id="t0189c14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>