<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa752">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 752</span><span class="mirror-right">（七五二） 迦摩</span></h1>
</div>
<p><a class="t-linehead" id="t-linehead0198c27"></a>如是我聞：</p>
<p>一時，佛住舍衛國祇樹給孤<a class="t" id="t0198c28"></a>獨園。</p>
<p><a class="t-linehead" id="t-linehead0198c28"></a>爾時，迦摩比丘詣佛所，稽首佛足，退<a class="t" id="t0198c29"></a>坐一面，白佛言：「世尊！所謂欲者。云何為<a class="t" id="t0199a01"></a>欲？」</p>
<p><a class="t-linehead" id="t-linehead0199a01"></a>佛告迦摩：「欲，謂五欲功德。何等為五？謂<a class="t" id="t0199a02"></a>眼識明色，可愛、可意、可念，長養欲樂。如是<a class="t" id="t0199a03"></a>耳、鼻、舌、身識觸，可愛、可意、可念，長養欲樂，<a class="t" id="t0199a04"></a>是名為欲。然彼非欲，於彼貪著者，是名為<a class="t" id="t0199a05"></a>欲。」</p>
<p><a class="t-linehead" id="t-linehead0199a05"></a>爾時，世尊即說偈言：</p>
<a class="t" id="t0199a06"></a><blockquote class="gatha">
<p>「世間雜五色，　　彼非為愛欲，<a class="t" id="t0199a07"></a><br>　貪欲覺想者，　　是則士夫欲，<a class="t" id="t0199a08"></a><br>　眾色常住世，　　行者斷心欲。」</p>
</blockquote>
<a class="t" id="t0199a09"></a><p><a class="t-linehead" id="t-linehead0199a09"></a>迦摩比丘白佛言：「世尊！寧有道有跡，斷此<a class="t" id="t0199a10"></a>愛欲不？」</p>
<p><a class="t-linehead" id="t-linehead0199a10"></a>佛告比丘：「有八正道，能斷愛欲，謂<a class="t" id="t0199a11"></a>正見、正志、正語、正業、正命、正方便、正念、正定。」</p>
<a class="t" id="t0199a12"></a><p><a class="t-linehead" id="t-linehead0199a12"></a>佛說此經已，迦摩比丘聞佛所說，歡喜奉行。</p>
<a class="t" id="t0199a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>