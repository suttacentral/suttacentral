<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa778">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 778</span><span class="mirror-right">（七七八） 一法</span></h1>
</div>
<p><a class="t-linehead" id="t-linehead0201c29"></a>如是我聞：</p>
<p>一時，佛住舍衛國祇樹給<a class="t" id="t0201c30"></a>孤獨園。</p>
<p><a class="t-linehead" id="t-linehead0201c30"></a>爾時，世尊告諸比丘：「於外法中，我<a class="t" id="t0202a01"></a>不見一法令未生惡不善法生，已生惡不<a class="t" id="t0202a02"></a>善法重生令增廣，如說惡知識、惡伴黨、惡<a class="t" id="t0202a03"></a>隨從。諸比丘！惡知識、惡伴黨、惡隨從者，能<a class="t" id="t0202a04"></a>令未生邪見令生，已生邪見重生令增廣。<a class="t" id="t0202a05"></a>如是未生邪志、邪語、邪業、邪命、邪方便、邪<a class="t" id="t0202a06"></a>念、邪定令生，已生者重生令增廣。</p>
<p><a class="t-linehead" id="t-linehead0202a06"></a>「諸比丘！<a class="t" id="t0202a07"></a>外法中，我不見一法令未生惡不善法不<a class="t" id="t0202a08"></a>生，已生惡不善法令滅，如說善知識、善伴<a class="t" id="t0202a09"></a>黨、善隨從。諸比丘！善知識、善伴黨、善隨從，<a class="t" id="t0202a10"></a>能令未生邪見不生，已生邪見令滅；未生<a class="t" id="t0202a11"></a>邪志、邪語、邪業、邪命、邪方便、邪念、邪定不<a class="t" id="t0202a12"></a>生，已生者令滅。」</p>
<p><a class="t-linehead" id="t-linehead0202a12"></a>佛說此經已，諸比丘聞佛<a class="t" id="t0202a13"></a>所說，歡喜奉行。</p>
<a class="t" id="t0202a14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>