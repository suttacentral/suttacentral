<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa776">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 776</span><span class="mirror-right">（七七六） 一法</span></h1>
</div>
<p><a class="t-linehead" id="t-linehead0201b25"></a>如是我聞：</p>
<p>一時，佛住舍衛國祇樹給<a class="t" id="t0201b26"></a>孤獨園。</p>
<p><a class="t-linehead" id="t-linehead0201b26"></a>爾時，世尊告諸比丘：「於內法中，我<a class="t" id="t0201b27"></a>不見一法，未生善法不生，已生善法令退，<a class="t" id="t0201b28"></a>如說不正思惟者。諸比丘！不正思惟者，未生<a class="t" id="t0201b29"></a>正見令不生，已生正見令退。如是未生正<a class="t" id="t0201c01"></a>志、正語、正業、正命、正方便、正念、正定令不生，<a class="t" id="t0201c02"></a>已生者令退。</p>
<p><a class="t-linehead" id="t-linehead0201c02"></a>「諸比丘！於內法中，我不見一<a class="t" id="t0201c03"></a>法令未生善法令生，已生善法重生令增<a class="t" id="t0201c04"></a>廣，如說正思惟者。諸比丘！正思惟者，未生正<a class="t" id="t0201c05"></a>見令生，已生正見重生令增廣。如是未生<a class="t" id="t0201c06"></a>正志、正語、正業、正命、正方便、正念、正定令生、<a class="t" id="t0201c07"></a>已生者重生令增廣。」</p>
<p><a class="t-linehead" id="t-linehead0201c07"></a>佛說此經已，諸比丘<a class="t" id="t0201c08"></a>聞佛所說，歡喜奉行。</p>
<a class="t" id="t0201c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>