<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa727">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 727</span><span class="mirror-right">（七二七） 拘夷那竭</span></h1>
</div>
<p><a class="t-linehead" id="t-linehead0195b29"></a>如是我聞：</p>
<p>一時，佛在力士聚落人間<a class="t" id="t0195c01"></a>遊行，於拘夷那竭城希連河中間住，於聚<a class="t" id="t0195c02"></a>落側告尊者阿難：「令四重襞疊敷世尊欝<a class="t" id="t0195c03"></a>多羅僧，我今背疾，欲小臥息。」</p>
<p><a class="t-linehead" id="t-linehead0195c03"></a>尊者阿難即受<a class="t" id="t0195c04"></a>教勅，四重襞疊敷欝多羅僧已，白佛言：「世<a class="t" id="t0195c05"></a>尊！已四重襞疊敷欝多羅僧，唯世尊知時。」</p>
<a class="t" id="t0195c06"></a><p><a class="t-linehead" id="t-linehead0195c06"></a>爾時，世尊厚襞僧伽梨枕頭，右脇而臥，足足<a class="t" id="t0195c07"></a>相累，繫念明相，正念正智，作起覺想，告尊<a class="t" id="t0195c08"></a>者阿難：「汝說七覺分。」</p>
<p><a class="t-linehead" id="t-linehead0195c08"></a>時，尊者阿難即白佛<a class="t" id="t0195c09"></a>言：「世尊！所謂念覺分，世尊自覺成等正覺，<a class="t" id="t0195c10"></a>說依遠離、依無欲、依滅、向於捨，擇法、精<a class="t" id="t0195c11"></a>進、喜、猗、定、捨覺分，世尊自覺成等正覺，說<a class="t" id="t0195c12"></a>依遠離、依無欲、依滅、向於捨。」</p>
<p><a class="t-linehead" id="t-linehead0195c12"></a>佛告阿難：<a class="t" id="t0195c13"></a>「汝說精進耶？」</p>
<p><a class="t-linehead" id="t-linehead0195c13"></a>阿難白佛：「我說精進。世尊！<a class="t" id="t0195c14"></a>說精進。善逝！」</p>
<p><a class="t-linehead" id="t-linehead0195c14"></a>佛告阿難：「唯精進，修習多修<a class="t" id="t0195c15"></a>習，得阿耨多羅三藐三菩提。」說是語已，正<a class="t" id="t0195c16"></a>坐端身繫念。</p>
<p><a class="t-linehead" id="t-linehead0195c16"></a>時，有異比丘即說偈言：</p>
<a class="t" id="t0195c17"></a><blockquote class="gatha">
<p>「樂聞美妙法，　　忍疾告人說，<a class="t" id="t0195c18"></a><br>　比丘即說法，　　轉於七覺分。<a class="t" id="t0195c19"></a><br>　善哉尊阿難，　　明解巧便說，<a class="t" id="t0195c20"></a><br>　有勝白淨法，　　離垢微妙說。<a class="t" id="t0195c21"></a><br>　念、擇法、精進、　　喜、猗、定、捨覺，<a class="t" id="t0195c22"></a><br>　此則七覺分，　　微妙之善說。<a class="t" id="t0195c23"></a><br>　聞說七覺分，　　深達正覺味，<a class="t" id="t0195c24"></a><br>　身嬰大苦患，　　忍疾端坐聽，<a class="t" id="t0195c25"></a><br>　觀為正法王，　　常為人演說，<a class="t" id="t0195c26"></a><br>　猶樂聞所說，　　況餘未聞者，<a class="t" id="t0195c27"></a><br>　第一大智慧，　　十力所禮者，<a class="t" id="t0195c28"></a><br>　彼亦應疾疾，　　來聽說正法，<a class="t" id="t0195c29"></a><br>　諸多聞通達，　　契經阿毘曇，<a class="t" id="t0196a01"></a><br>　善通法律者，　　應聽況餘者，<a class="t" id="t0196a02"></a><br>　聞說如實法，　　專心<span class="gaiji">黠<!--gaiji,黠,1[烈-列＋（里＊吉）],2,3--></span>慧聽，<a class="t" id="t0196a03"></a><br>　於佛所說法，　　得離欲歡喜，<a class="t" id="t0196a04"></a><br>　歡喜身猗息，　　心自樂亦然，<a class="t" id="t0196a05"></a><br>　心樂得正受，　　正觀有事行，<a class="t" id="t0196a06"></a><br>　厭惡三趣者，　　離欲心解脫，<a class="t" id="t0196a07"></a><br>　厭惡諸有趣，　　不集於人天，<a class="t" id="t0196a08"></a><br>　無餘猶燈滅，　　究竟般涅槃，<a class="t" id="t0196a09"></a><br>　聞法多福利，　　最勝之所說，<a class="t" id="t0196a10"></a><br>　是故當專思，　　聽大師所說。」</p>
</blockquote>
<a class="t" id="t0196a11"></a><p><a class="t-linehead" id="t-linehead0196a11"></a>異比丘說此偈已，從座起而去。</p>
<a class="t" id="t0196a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>