<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa725">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 725</span><span class="mirror-right">（七二五） 不善聚</span></h1>
</div>
<p><a class="t-linehead" id="t-linehead0195b01"></a>如是我聞：</p>
<p>一時，佛住舍衛國祇樹給孤<a class="t" id="t0195b02"></a>獨園。</p>
<p><a class="t-linehead" id="t-linehead0195b02"></a>爾時，世尊告諸比丘：「說不善積聚者，<a class="t" id="t0195b03"></a>所謂五蓋，是為正說。所以者何？純一不善聚<a class="t" id="t0195b04"></a>者，謂五蓋故。何等為五？謂貪欲蓋、瞋恚蓋、<a class="t" id="t0195b05"></a>睡眠蓋、掉悔蓋、疑蓋。說善積聚者，謂七覺<a class="t" id="t0195b06"></a>分，是為正說。所以者何？純一滿淨者，是<a class="t" id="t0195b07"></a>七覺分故。何等為七？謂念覺分、擇法覺分、<a class="t" id="t0195b08"></a>精進覺分、喜覺分、猗覺分、定覺分、捨覺分。」</p>
<a class="t" id="t0195b09"></a><p><a class="t-linehead" id="t-linehead0195b09"></a>佛說此經已，諸比丘聞佛所說，歡喜奉行。</p>
<a class="t" id="t0195b10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>