<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa781">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 781</span><span class="mirror-right">（七八一） 一法</span></h1>
</div>
<p><a class="t-linehead" id="t-linehead0202b15"></a>如是我聞：</p>
<p>一時，佛住舍衛國祇樹給<a class="t" id="t0202b16"></a>孤獨園。</p>
<p><a class="t-linehead" id="t-linehead0202b16"></a>爾時，世尊告諸比丘：「於內法中，我<a class="t" id="t0202b17"></a>不見一法能令未生惡不善法生，已生者<a class="t" id="t0202b18"></a>重生令增廣，未生善法不生，已生者令退，<a class="t" id="t0202b19"></a>如說不正思惟。諸比丘！不正思惟者，能令<a class="t" id="t0202b20"></a>未生邪見生，已生邪見令重生增廣，未生<a class="t" id="t0202b21"></a>正見不生，已生正見令退。</p>
<p><a class="t-linehead" id="t-linehead0202b21"></a>「諸比丘！於內法<a class="t" id="t0202b22"></a>中，我不見一法能令未生惡不善法不生，<a class="t" id="t0202b23"></a>已生惡不善法令滅，未生善法令生，已生善<a class="t" id="t0202b24"></a>法重生令增廣，如說正思惟。諸比丘！正思<a class="t" id="t0202b25"></a>惟者，能令未生邪見不生，已生者令滅，未<a class="t" id="t0202b26"></a>生正見令生，已生者重生令增廣。」</p>
<p><a class="t-linehead" id="t-linehead0202b26"></a>佛說此<a class="t" id="t0202b27"></a>經已，諸比丘聞佛所說，歡喜奉行。</p>
<a class="t" id="t0202b28"></a><p><a class="t-linehead" id="t-linehead0202b28"></a>如說邪見、正見，如是邪志、正志，邪語、正語，<a class="t" id="t0202b29"></a>邪業、正業，邪命、正命，邪方便、正方便，邪念、正<a class="t" id="t0202c01"></a>念，邪定、正定七經如上說。</p>
<p><a class="t-linehead" id="t-linehead0202c01"></a>如內法八經，如<a class="t" id="t0202c02"></a>是外法八經，亦如是說。</p>
<a class="t" id="t0202c03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>