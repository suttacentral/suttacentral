<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa719">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 719</span><span class="mirror-right">（七一九） 優波摩</span></h1>
</div>
<p><a class="t-linehead" id="t-linehead0193b28"></a>如是我聞：</p>
<p>一時，佛住巴連弗邑。爾時，<a class="t" id="t0193b29"></a>尊者優波摩、尊者阿提目多住巴連弗邑<a class="t" id="t0193c01"></a>鷄林精舍。</p>
<p><a class="t-linehead" id="t-linehead0193c01"></a>爾時，尊者阿提目多晡時從禪<a class="t" id="t0193c02"></a>覺，詣尊者優波摩所，共相問訊慰勞已，退<a class="t" id="t0193c03"></a>坐一面，問尊者優波摩：「尊者！能知七覺分方<a class="t" id="t0193c04"></a>便，如是樂住正受，如是苦住正受？」</p>
<p><a class="t-linehead" id="t-linehead0193c04"></a>優波摩<a class="t" id="t0193c05"></a>答言：「尊者阿提目多！比丘善知方便修七<a class="t" id="t0193c06"></a>覺分，如是樂住正受，如是苦住正受。」</p>
<p><a class="t-linehead" id="t-linehead0193c06"></a>復問：<a class="t" id="t0193c07"></a>「云何比丘善知方便修七覺分？」</p>
<p><a class="t-linehead" id="t-linehead0193c07"></a>優波摩答言：<a class="t" id="t0193c08"></a>「比丘方便修念覺分時知思惟：『彼心不善解<a class="t" id="t0193c09"></a>脫，不害睡眠，不善調伏掉悔，不害睡眠，<a class="t" id="t0193c10"></a>如我念覺處法思惟，精進方便，不得平<a class="t" id="t0193c11"></a>等。』如是擇法、精進、喜、猗、定、捨覺分，亦如<a class="t" id="t0193c12"></a>是說。若比丘念覺分方便時先思惟：『心善解<a class="t" id="t0193c13"></a>脫，正害睡眠，調伏掉悔，如我於此念覺處<a class="t" id="t0193c14"></a>法思惟已，不勤方便，而得平等。』如是。阿提<a class="t" id="t0193c15"></a>目多！比丘知方便修七覺分，如是樂住正<a class="t" id="t0193c16"></a>受，如是不樂住正受。」</p>
<p><a class="t-linehead" id="t-linehead0193c16"></a>時，二正士共論義已，各<a class="t" id="t0193c17"></a>從座起而去。</p>
<a class="t" id="t0193c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>