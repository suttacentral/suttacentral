<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa717">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 717</span><span class="mirror-right">（七一七） 一法</span></h1>
</div>
<p><a class="t-linehead" id="t-linehead0193a26"></a>如是我聞：</p>
<p>一時，佛住舍衛國祇樹給<a class="t" id="t0193a27"></a>孤獨園。</p>
<p><a class="t-linehead" id="t-linehead0193a27"></a>爾時，世尊告諸比丘：「於外法中，我<a class="t" id="t0193a28"></a>不見一法，未生惡不善法令生，已生者重生<a class="t" id="t0193a29"></a>令增廣，未生善法令不生，已生者令退，如<a class="t" id="t0193a30"></a>惡知識、惡伴黨。惡知識、惡伴黨者，未生貪欲<a class="t" id="t0193b01"></a>蓋令生，已生者重生令增廣。未生瞋恚、睡<a class="t" id="t0193b02"></a>眠、掉悔、疑蓋令生，已生者重生令增廣。未<a class="t" id="t0193b03"></a>生念覺分令不生，已生者令退，未生擇法、精<a class="t" id="t0193b04"></a>進、喜、猗、定、捨覺分令不生，已生者令退。</p>
<p><a class="t-linehead" id="t-linehead0193b04"></a>「諸<a class="t" id="t0193b05"></a>比丘！我不見一法，未生惡不善法令不生，已<a class="t" id="t0193b06"></a>生者令斷，未生善法令生，已生者重生令<a class="t" id="t0193b07"></a>增廣，所謂善知識、善伴黨、善隨從者，若善知<a class="t" id="t0193b08"></a>識、善伴黨、善隨從者，未生貪欲蓋令不生，<a class="t" id="t0193b09"></a>已生者令斷。未生瞋恚、睡眠、掉悔、疑蓋令<a class="t" id="t0193b10"></a>不生，已生者令斷，未生念覺分令生，已生<a class="t" id="t0193b11"></a>者重生令增廣。未生擇法、精進、喜、猗、定、捨<a class="t" id="t0193b12"></a>覺分令生，已生者重生令增廣。」</p>
<p><a class="t-linehead" id="t-linehead0193b12"></a>佛說此經<a class="t" id="t0193b13"></a>已，諸比丘聞佛所說，歡喜奉行。</p>
<a class="t" id="t0193b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>