<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa777">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 777</span><span class="mirror-right">（七七七） 一法</span></h1>
</div>
<p><a class="t-linehead" id="t-linehead0201c09"></a>如是我聞：</p>
<p>一時，佛住舍衛國祇樹給孤<a class="t" id="t0201c10"></a>獨園。</p>
<p><a class="t-linehead" id="t-linehead0201c10"></a>爾時，世尊告諸比丘：「於內法中，我不<a class="t" id="t0201c11"></a>見一法令未生惡不善法生，已生惡不善法<a class="t" id="t0201c12"></a>重生令增廣，未生善法不生，已生者令退，<a class="t" id="t0201c13"></a>所謂不正思惟。諸比丘！不正思惟者，未生邪<a class="t" id="t0201c14"></a>見令生，已生者重生令增廣，未生正見不<a class="t" id="t0201c15"></a>生，已生者令退。如是未生邪志、邪語、邪業、<a class="t" id="t0201c16"></a>邪命、邪方便、邪念、邪定令生，已生者重生<a class="t" id="t0201c17"></a>令增廣；未生正志、正語、正業、正命、正方便、<a class="t" id="t0201c18"></a>正念、正定不生，已生者令退。</p>
<p><a class="t-linehead" id="t-linehead0201c18"></a>「諸比丘！我於<a class="t" id="t0201c19"></a>內法中，不見一法，未生惡不善法令不生，<a class="t" id="t0201c20"></a>已生惡不善法令滅，未生善法令生，已生善<a class="t" id="t0201c21"></a>法重生令增廣，如說正思惟。諸比丘！正思<a class="t" id="t0201c22"></a>惟者，令未生邪見不生，已生邪見令滅，未<a class="t" id="t0201c23"></a>生正見令生，已生正見重生令增廣。如是<a class="t" id="t0201c24"></a>未生邪志、邪語、邪業、邪命、邪方便、邪念、邪<a class="t" id="t0201c25"></a>定令不生，已生者令滅，未生正志、正語、正<a class="t" id="t0201c26"></a>業、正命、正方便、正念、正定令生，已生者重<a class="t" id="t0201c27"></a>生令增廣。」</p>
<p><a class="t-linehead" id="t-linehead0201c27"></a>佛說此經已，諸比丘聞佛所說，<a class="t" id="t0201c28"></a>歡喜奉行。</p>
<a class="t" id="t0201c29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>