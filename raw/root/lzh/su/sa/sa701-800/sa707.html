<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa707">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 707</span><span class="mirror-right">（七〇七） 障蓋</span></h1>
</div>
<p><a class="t-linehead" id="t-linehead0189c14"></a>如是我聞：</p>
<p>一時，佛住舍衛國祇樹給<a class="t" id="t0189c15"></a>孤獨園。</p>
<p><a class="t-linehead" id="t-linehead0189c15"></a>爾時，世尊告諸比丘：「有五障、五<a class="t" id="t0189c16"></a>蓋，煩惱於心，能羸智慧，障閡之分，非明、<a class="t" id="t0189c17"></a>非正覺，不轉趣涅槃。何等為五？謂貪欲蓋、<a class="t" id="t0189c18"></a>瞋<span class="corr" title="[&gt;恚] cf.【麗】">恚</span>蓋、睡眠蓋、掉悔蓋、疑蓋。如此五蓋，為覆<a class="t" id="t0189c19"></a>為蓋，煩惱於心，令智慧羸，為障閡分，<a class="t" id="t0189c20"></a>非明、非等覺，不轉趣涅槃。</p>
<p><a class="t-linehead" id="t-linehead0189c20"></a>「若七覺支，非<a class="t" id="t0189c21"></a><a class="t-linehead" id="t-linehead0189c21"></a>覆非蓋，不惱於心，增長智慧，為明、為正<a class="t" id="t0189c22"></a>覺，轉趣涅槃。何等為七？謂念覺支等……」如上<a class="t" id="t0189c23"></a>說，乃至捨覺支。「如此七覺支，非翳非蓋，<a class="t" id="t0189c24"></a>不惱於心，增長智慧，為明、為正覺，轉趣<a class="t" id="t0189c25"></a><a class="t-linehead" id="t-linehead0189c25"></a>涅槃。」爾時，世尊即說偈曰：</p>
<a class="t" id="t0189c26"></a><blockquote class="gatha">
<p>「貪欲瞋恚蓋，　　睡眠掉悔疑，<a class="t" id="t0189c27"></a><br>　如此五種蓋，　　增長諸煩惱，<a class="t" id="t0189c28"></a><br>　此五覆世間，　　深著難可度，<a class="t" id="t0189c29"></a><br>　障蔽於眾生，　　令不見正道。<a class="t" id="t0190a01"></a><br>　若得七覺支，　　則能為照明，<a class="t" id="t0190a02"></a><br>　唯此真諦言，　　等正覺所說，<a class="t" id="t0190a03"></a><br>　念覺支為首，　　擇法正思惟，<a class="t" id="t0190a04"></a><br>　精進猗喜覺，　　三昧捨覺支，<a class="t" id="t0190a05"></a><br>　如此七覺支，　　牟尼之正道，<a class="t" id="t0190a06"></a><br>　隨順大仙人，　　脫生死怖畏。」</p>
</blockquote>
<a class="t" id="t0190a07"></a><p><a class="t-linehead" id="t-linehead0190a07"></a>佛說此經已，諸比丘聞佛所說，歡喜奉行。</p>
<a class="t" id="t0190a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>