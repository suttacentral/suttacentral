<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa783">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 783</span><span class="mirror-right">（七八三） 斷貪</span></h1>
</div>
<p><a class="t-linehead" id="t-linehead0202c12"></a>如是我聞：</p>
<p>一時，佛住拘睒彌國瞿師羅<a class="t" id="t0202c13"></a>園。爾時，尊者阿難亦在彼住。</p>
<p><a class="t-linehead" id="t-linehead0202c13"></a>有異婆羅門<a class="t" id="t0202c14"></a>來詣尊者阿難所，與尊者阿難共相問訊慰<a class="t" id="t0202c15"></a>勞，問訊慰勞已，退坐一面，白尊者阿難：「欲<a class="t" id="t0202c16"></a>有所問，寧有閑暇為記說不？」</p>
<p><a class="t-linehead" id="t-linehead0202c16"></a>阿難答言：<a class="t" id="t0202c17"></a>「隨汝所問，知者當答。」</p>
<p><a class="t-linehead" id="t-linehead0202c17"></a>婆羅門問：「尊者阿難！<a class="t" id="t0202c18"></a>何故於沙門瞿曇所出家修梵行？」</p>
<p><a class="t-linehead" id="t-linehead0202c18"></a>阿難答言：<a class="t" id="t0202c19"></a>「婆羅門！為斷故。」</p>
<p><a class="t-linehead" id="t-linehead0202c19"></a>復問：「斷何等？」</p>
<p>答言：「貪欲斷，<a class="t" id="t0202c20"></a>瞋恚、愚癡斷。」</p>
<p><a class="t-linehead" id="t-linehead0202c20"></a>又問：「阿難！有道有跡，能斷貪<a class="t" id="t0202c21"></a>欲、瞋恚、愚癡耶？」</p>
<p><a class="t-linehead" id="t-linehead0202c21"></a>阿難答言：「有，謂八聖道，正<a class="t" id="t0202c22"></a>見、正志、正語、正業、正命、正方便、正念、正定。」</p>
<a class="t" id="t0202c23"></a><p><a class="t-linehead" id="t-linehead0202c23"></a>婆羅門言：「阿難！賢哉之道！賢哉之跡！修習<a class="t" id="t0202c24"></a>多修習，能斷斯等貪欲、恚、癡。」</p>
<p><a class="t-linehead" id="t-linehead0202c24"></a>尊者阿難說<a class="t" id="t0202c25"></a>是法時，彼婆羅門聞其所說，歡喜隨喜，從<a class="t" id="t0202c26"></a>座起去。</p>
<p><a class="t-linehead" id="t-linehead0202c26"></a>如斷貪、恚、癡。如是調伏貪、恚、<a class="t" id="t0202c27"></a>癡，及得涅槃，及厭離，及不趣涅槃，及沙門<a class="t" id="t0202c28"></a>義，及婆羅門義，及解脫，及苦斷，及究竟苦<a class="t" id="t0202c29"></a>邊，及正盡苦，一一經皆如上說。</p>
<a class="t" id="t0203a01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>