<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa723">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 723</span><span class="mirror-right">（七二三） 年少</span></h1>
</div>
<p><a class="t-linehead" id="t-linehead0195a11"></a>如是我聞：</p>
<p>一時，佛住舍衛國祇樹給孤<a class="t" id="t0195a12"></a>獨園。</p>
<p><a class="t-linehead" id="t-linehead0195a12"></a>爾時，世尊告諸比丘：「善哉！比丘！僧人<a class="t" id="t0195a13"></a>聞法，諸年少比丘供養奉事諸尊長老。所<a class="t" id="t0195a14"></a>以者何？年少比丘供養奉事長老比丘者，<a class="t" id="t0195a15"></a>時時得聞深妙之法，聞深法已，二正事成<a class="t" id="t0195a16"></a>就，身正及心正。爾時修念覺分，修念覺分<a class="t" id="t0195a17"></a>已，念覺分滿足；念覺滿足已，於法選擇，分<a class="t" id="t0195a18"></a>別於法，思量於法。爾時，方便修擇法覺分，<a class="t" id="t0195a19"></a>乃至捨覺分修習滿足。」</p>
<p><a class="t-linehead" id="t-linehead0195a19"></a>佛說此經已，諸比丘<a class="t" id="t0195a20"></a>聞佛所說，歡喜奉行。</p>
<a class="t" id="t0195a21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>