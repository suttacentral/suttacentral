<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa721">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 721</span><span class="mirror-right">（七二一） 轉輪王</span></h1>
</div>
<p><a class="t-linehead" id="t-linehead0194a05"></a>如是我聞：</p>
<p>一時，佛住舍衛國祇樹給<a class="t" id="t0194a06"></a>孤獨園。</p>
<p><a class="t-linehead" id="t-linehead0194a06"></a>爾時，世尊告諸比丘：「轉輪聖王出世<a class="t" id="t0194a07"></a>之時，有七寶現於世間，金輪寶、象寶、馬寶、<a class="t" id="t0194a08"></a>神珠寶、玉女寶、主藏臣寶、主兵臣寶。如是，如<a class="t" id="t0194a09"></a>來出世，亦有七覺分寶現，齋戒處樓觀上，大<a class="t" id="t0194a10"></a>臣圍遶，有金輪寶從東方出，輪有千輻，齊<a class="t" id="t0194a11"></a>轂圓輞，輪相具足，有此吉瑞，必是轉輪聖<a class="t" id="t0194a12"></a>王，我今決定為轉輪王。即以兩手承金輪<a class="t" id="t0194a13"></a>寶，著左手中，右手旋轉，而說是言：『若是轉<a class="t" id="t0194a14"></a>輪聖王金輪寶者，當復轉輪聖王古道而<a class="t" id="t0194a15"></a>去。』於是輪寶即發，王蕃前隨，而於東方乘<a class="t" id="t0194a16"></a>虛而逝，向於東方，遊古聖王正直之道。王<a class="t" id="t0194a17"></a>隨輪寶，四兵亦從，若所至方，輪寶住者，王<a class="t" id="t0194a18"></a>於彼住，四兵亦住。東方諸國處處小王，見聖<a class="t" id="t0194a19"></a>王來，悉皆歸伏。</p>
<p><a class="t-linehead" id="t-linehead0194a19"></a>「如來出興於世，有七覺<a class="t" id="t0194a20"></a>分現於世間，所謂念覺分、擇法覺分、精進覺<a class="t" id="t0194a21"></a>分、喜覺分、猗覺分、定覺分、捨覺分。」</p>
<p><a class="t-linehead" id="t-linehead0194a21"></a>佛說此<a class="t" id="t0194a22"></a>經已，諸比丘聞佛所說，歡喜奉行。</p>
<a class="t" id="t0194a23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>