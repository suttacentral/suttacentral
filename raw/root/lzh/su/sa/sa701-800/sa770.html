<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa770">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 770</span><span class="mirror-right">（七七〇） 邪</span></h1>
</div>
<p><a class="t-linehead" id="t-linehead0201a09"></a>如是我聞：</p>
<p>一時，佛住舍衛國祇樹給<a class="t" id="t0201a10"></a>孤獨園。</p>
<p><a class="t-linehead" id="t-linehead0201a10"></a>爾時，世尊告諸比丘：「應離邪見，應<a class="t" id="t0201a11"></a>斷邪見，若邪見不可斷者，我終不說應<a class="t" id="t0201a12"></a>離、斷邪見。以邪見可斷故，我說比丘當<a class="t" id="t0201a13"></a>離邪見。若不離邪見者，邪見當作非義<a class="t" id="t0201a14"></a>不饒益苦，是故我說當離邪見。如是邪志、<a class="t" id="t0201a15"></a>邪語、邪業、邪命、邪方便、邪念、邪定亦如是說。</p>
<a class="t" id="t0201a16"></a><p><a class="t-linehead" id="t-linehead0201a16"></a>「諸比丘！離邪見已，當修正見，若不得修<a class="t" id="t0201a17"></a>正見者，我終不說修習正見。以得修正<a class="t" id="t0201a18"></a>見故，我說比丘應修正見。若不修正見者，<a class="t" id="t0201a19"></a>當作非義不饒益苦，以不修正見，作非義<a class="t" id="t0201a20"></a>不饒益苦故，是故我說當修正見，以義饒<a class="t" id="t0201a21"></a>益，常得安樂。是故，比丘！當修正見。如是正<a class="t" id="t0201a22"></a>志、正語、正業、正命、正方便、正念、正定亦如是<a class="t" id="t0201a23"></a>說。」</p>
<p><a class="t-linehead" id="t-linehead0201a23"></a>佛說此經已，諸比丘聞佛所說，歡喜奉<a class="t" id="t0201a24"></a>行。</p>
<a class="t" id="t0201a25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>