<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa704">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 704</span><span class="mirror-right">（七〇四） 不正思惟</span></h1>
</div>
<p><a class="t-linehead" id="t-linehead0189b10"></a>如是我聞：</p>
<p>一時，佛住舍衛國祇樹給<a class="t" id="t0189b11"></a>孤獨園。</p>
<p><a class="t-linehead" id="t-linehead0189b11"></a>爾時，世尊告諸比丘：「若不正思惟者，<a class="t" id="t0189b12"></a>未起貪欲蓋則起，已起貪欲蓋重生令增廣；<a class="t" id="t0189b13"></a>未起瞋恚、睡眠、掉悔、疑蓋則起，已起瞋恚、睡<a class="t" id="t0189b14"></a>眠、掉悔、疑蓋重生令增廣。未起念覺支不起，<a class="t" id="t0189b15"></a>已起念覺支則退；未起擇法、精進、猗、喜、定、<a class="t" id="t0189b16"></a>捨覺支不起，已起擇法、精進、猗、喜、定、捨覺<a class="t" id="t0189b17"></a>支則退。</p>
<p><a class="t-linehead" id="t-linehead0189b17"></a>「若比丘正思惟者，未起貪欲蓋不<a class="t" id="t0189b18"></a>起，已起貪欲蓋令滅；未起瞋恚、睡眠、掉悔、疑<a class="t" id="t0189b19"></a>蓋不起，已起瞋恚、睡眠、掉悔、疑蓋則斷。未起<a class="t" id="t0189b20"></a>念覺支則起，已起者重生令增廣；未起擇法、<a class="t" id="t0189b21"></a>精進、猗、喜、定、捨覺支則起，已起者重生令增<a class="t" id="t0189b22"></a>廣。」</p>
<p><a class="t-linehead" id="t-linehead0189b22"></a>佛說此經已，諸比丘聞佛所說，歡喜奉<a class="t" id="t0189b23"></a>行。</p>
<a class="t" id="t0189b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>