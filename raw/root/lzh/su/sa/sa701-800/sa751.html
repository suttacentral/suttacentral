<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa751">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 751</span><span class="mirror-right">（七五一） 起</span></h1>
</div>
<p><a class="t-linehead" id="t-linehead0198c14"></a>如是我聞：</p>
<p>一時，佛住舍衛國祇樹給<a class="t" id="t0198c15"></a>孤獨園。</p>
<p><a class="t-linehead" id="t-linehead0198c15"></a>爾時，世尊告諸比丘：「若在家、若出家<a class="t" id="t0198c16"></a>而起邪事者，我所不說。所以者何？若在家、<a class="t" id="t0198c17"></a>出家而起邪事者，則不樂正法。何等為邪<a class="t" id="t0198c18"></a>事？謂邪見，乃至邪定，若在家、出家而起正<a class="t" id="t0198c19"></a>事，我所讚歎。所以者何？起正事者，則樂正<a class="t" id="t0198c20"></a>法，善於正法。何等為正事？謂正見，乃至正<a class="t" id="t0198c21"></a>定。」</p>
<p><a class="t-linehead" id="t-linehead0198c21"></a>爾時，世尊即說偈言：</p>
<a class="t" id="t0198c22"></a><blockquote class="gatha">
<p>「在家及出家，　　而起邪事者，<a class="t" id="t0198c23"></a><br>　彼則終不樂，　　無上之正法，<a class="t" id="t0198c24"></a><br>　在家及出家，　　而起正事者，<a class="t" id="t0198c25"></a><br>　彼則常心樂，　　無上之正法。」</p>
</blockquote>
<a class="t" id="t0198c26"></a><p><a class="t-linehead" id="t-linehead0198c26"></a>佛說此經已，諸比丘聞佛所說，歡喜奉行。</p>
<a class="t" id="t0198c27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>