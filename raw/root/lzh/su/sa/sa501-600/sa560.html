<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa560">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 560</span><span class="mirror-right">（五六〇） 度量</span></h1>
</div>
<p><a class="t-linehead" id="t-linehead0146c20"></a>如是我聞：</p>
<p>一時，佛住俱睒彌國瞿師<a class="t" id="t0146c21"></a>羅園。爾時，尊者阿難亦在彼住。</p>
<p><a class="t-linehead" id="t-linehead0146c21"></a>時，尊者阿<a class="t" id="t0146c22"></a>難告諸比丘：「若比丘！比丘尼於我前自<a class="t" id="t0146c23"></a>記說，我當善哉慰勞問訊，或求以四道。何<a class="t" id="t0146c24"></a>等為四？若比丘、比丘尼坐，作如是住心、<a class="t" id="t0146c25"></a>善住心、局住心、調伏心、止、觀、一心、等受，<a class="t" id="t0146c26"></a>分別於法量度，修習多修習已，得斷諸<a class="t" id="t0146c27"></a>使。若有比丘、比丘尼於我前自記說，我<a class="t" id="t0146c28"></a>則如是善哉慰喻，或求是，名說初道。</p>
<p><a class="t-linehead" id="t-linehead0146c28"></a>「復<a class="t" id="t0146c29"></a>次，比丘、比丘尼正坐思惟，於法選擇，思<a class="t" id="t0146c30"></a>量住心，善住、局住，調伏止觀，一心等受。<a class="t" id="t0147a01"></a>如是正向多住，得離諸使，若有比丘、比丘<a class="t" id="t0147a02"></a>尼於我前自記說，我當如是善哉慰喻，<a class="t" id="t0147a03"></a>或求是，名第二說道。</p>
<p><a class="t-linehead" id="t-linehead0147a03"></a>「復次，比丘、比丘尼為<a class="t" id="t0147a04"></a>掉亂所持，以調伏心坐、正坐，住心、善住心、<a class="t" id="t0147a05"></a>局住心，調伏止觀，一心等受化。如是正向<a class="t" id="t0147a06"></a>多住已，則斷諸使，若有比丘、比丘尼於我<a class="t" id="t0147a07"></a>前自記說，我則如是善哉慰喻，或求是，名<a class="t" id="t0147a08"></a>第三說道。</p>
<p><a class="t-linehead" id="t-linehead0147a08"></a>「復次，比丘、比丘尼止觀和合俱<a class="t" id="t0147a09"></a>行，作如是正向多住，則斷諸使。若比丘、比<a class="t" id="t0147a10"></a>丘尼於我前自記說者，我則如是善哉慰<a class="t" id="t0147a11"></a>喻教誡，或求是，名第四說道。」</p>
<p><a class="t-linehead" id="t-linehead0147a11"></a>時，諸比丘聞<a class="t" id="t0147a12"></a>尊者阿難所說，歡喜奉行。</p>
<a class="t" id="t0147a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>