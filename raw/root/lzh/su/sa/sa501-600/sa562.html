<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa562">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 562</span><span class="mirror-right">（五六二） 瞿師多</span></h1>
</div>
<p><a class="t-linehead" id="t-linehead0147b13"></a>如是我聞：</p>
<p>一時，佛住拘睒彌國瞿師<a class="t" id="t0147b14"></a>羅園，尊者阿難亦在彼住。</p>
<p><a class="t-linehead" id="t-linehead0147b14"></a>爾時，瞿師羅長者<a class="t" id="t0147b15"></a>詣尊者阿難所，稽首禮足，退坐一面，白<a class="t" id="t0147b16"></a>尊者阿難：「云何名為世間說法者？云何名<a class="t" id="t0147b17"></a>世間善向？云何名世間善到？」</p>
<p><a class="t-linehead" id="t-linehead0147b17"></a>尊者阿難語瞿<a class="t" id="t0147b18"></a>師羅長者：「我今問汝，隨意答我。長者！於意<a class="t" id="t0147b19"></a>云何？若有說法，調伏貪欲、調伏瞋恚、調<a class="t" id="t0147b20"></a>伏愚癡，得名世間說法者不？」</p>
<p><a class="t-linehead" id="t-linehead0147b20"></a>長者答言：「尊<a class="t" id="t0147b21"></a>者阿難！若有說法，能調伏貪欲、瞋恚、愚癡，<a class="t" id="t0147b22"></a>是則名為世間說法。」</p>
<p><a class="t-linehead" id="t-linehead0147b22"></a>復問：「長者！於意云何？<a class="t" id="t0147b23"></a>若世間向調伏貪欲、調伏瞋恚、調伏愚癡，<a class="t" id="t0147b24"></a>是名世間善向；若世間已調伏貪欲、瞋恚、愚<a class="t" id="t0147b25"></a>癡，是名善到耶？為非耶？」</p>
<p><a class="t-linehead" id="t-linehead0147b25"></a>長者答言：「尊<a class="t" id="t0147b26"></a>者阿難！若調伏貪欲，已斷無餘，瞋恚、愚癡<a class="t" id="t0147b27"></a>已斷無餘，是名善到。」</p>
<p><a class="t-linehead" id="t-linehead0147b27"></a>尊者阿難答言：「長者！<a class="t" id="t0147b28"></a>我試問汝，汝便真實答我，其義如此，當<a class="t" id="t0147b29"></a>受持之。」</p>
<p><a class="t-linehead" id="t-linehead0147b29"></a>瞿師羅長者聞尊者阿難所說，歡<a class="t" id="t0147c01"></a>喜隨喜，作禮而去。</p>
<a class="t" id="t0147c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>