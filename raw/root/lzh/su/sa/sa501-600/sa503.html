<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa503">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 503</span><span class="mirror-right">（五〇三） 寂滅</span></h1>
</div>
<p><a class="t-linehead" id="t-linehead0132c08"></a>如是我聞：</p>
<p>一時，佛住舍衛國祇樹給<a class="t" id="t0132c09"></a>孤獨園。爾時，尊者舍利弗、尊者大目揵連、尊<a class="t" id="t0132c10"></a>者阿難在王舍城迦蘭陀竹園，於一房共<a class="t" id="t0132c11"></a>住。</p>
<p><a class="t-linehead" id="t-linehead0132c11"></a>時，尊者舍利弗於後夜時告尊者目揵<a class="t" id="t0132c12"></a>連：「奇哉！尊者目揵連！汝於今夜住寂滅正<a class="t" id="t0132c13"></a>受。」</p>
<p><a class="t-linehead" id="t-linehead0132c13"></a>尊者目揵連聞尊者舍利弗語尊者目揵<a class="t" id="t0132c14"></a>連言：「我都不聞汝喘息之聲。」</p>
<p><a class="t-linehead" id="t-linehead0132c14"></a>尊者目揵連<a class="t" id="t0132c15"></a>言：「此非寂滅正受，麁正受住耳。尊者舍利<a class="t" id="t0132c16"></a>弗！我於今夜與世尊共語。」</p>
<p><a class="t-linehead" id="t-linehead0132c16"></a>尊者舍利弗言：<a class="t" id="t0132c17"></a>「目揵連！世尊住舍衛國祇樹給孤獨園，去此<a class="t" id="t0132c18"></a>極遠。云何共語？汝今在竹園，云何共語？汝<a class="t" id="t0132c19"></a>以神通力至世尊所？為是世尊神通力來<a class="t" id="t0132c20"></a>至汝所？」</p>
<p><a class="t-linehead" id="t-linehead0132c20"></a>尊者目揵連語尊者舍利弗：「我不<a class="t" id="t0132c21"></a>以神通力詣世尊所，世尊不以神通力來<a class="t" id="t0132c22"></a>至我所，然我於舍衛國王舍城中聞，世尊<a class="t" id="t0132c23"></a>及我俱得天眼、天耳故。我能問世尊：『所謂<a class="t" id="t0132c24"></a>慇懃精進。云何名為慇懃精進？』世尊答我<a class="t" id="t0132c25"></a>言：『目揵連！若此比丘晝則經行、若坐，以不障<a class="t" id="t0132c26"></a>礙法自淨其心。初夜若坐、經行，以不障礙<a class="t" id="t0132c27"></a>法自淨其心。於中夜時，出房外洗足，還入<a class="t" id="t0132c28"></a>房，右脇而臥，足足相累，係念明相，正念正<a class="t" id="t0132c29"></a>知，作起思惟。於後夜時，徐覺徐起，若坐亦<a class="t" id="t0133a01"></a>經行，以不障礙法自淨其心，目揵連！是名<a class="t" id="t0133a02"></a>比丘慇懃精進。』」</p>
<p><a class="t-linehead" id="t-linehead0133a02"></a>尊者舍利弗語尊者目揵連<a class="t" id="t0133a03"></a>言：「汝大目揵連真為大神通力、大功德力，<a class="t" id="t0133a04"></a>安坐而坐，我亦大力，得與汝俱。目揵連！譬<a class="t" id="t0133a05"></a>如大山，有人持一小石，投之，大山色味悉<a class="t" id="t0133a06"></a>同，我亦如是，得與尊者大力大德，同座而<a class="t" id="t0133a07"></a>坐。譬如世間鮮淨好物，人皆頂戴。如是，尊者<a class="t" id="t0133a08"></a>目揵連大德大力，諸梵行者皆應頂戴。諸有<a class="t" id="t0133a09"></a>得遇尊者目揵連交遊往來，恭敬供養者，<a class="t" id="t0133a10"></a>大得善利，今亦得與尊者大目揵連交遊<a class="t" id="t0133a11"></a>往來，亦得善利。」</p>
<p><a class="t-linehead" id="t-linehead0133a11"></a>時，尊者大目揵連語尊者舍<a class="t" id="t0133a12"></a>利弗：「我今得與大智大德尊者舍利弗同座<a class="t" id="t0133a13"></a>而坐，如以小石投之大山，得同其色，我亦<a class="t" id="t0133a14"></a>如是，得與尊者大智舍利弗同座而坐，為<a class="t" id="t0133a15"></a>第二伴。」</p>
<p><a class="t-linehead" id="t-linehead0133a15"></a>時，二正士共論議已，各從座起而去。</p>
<a class="t" id="t0133a16"></a><p class="endsutta"><span class="t-juanname">雜阿含經卷第十八</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>