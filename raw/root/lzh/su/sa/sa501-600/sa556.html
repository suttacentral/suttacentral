<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa556">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 556</span><span class="mirror-right">（五五六） 無相心三昧</span></h1>
</div>
<p><a class="t-linehead" id="t-linehead0145c18"></a>如是我聞：</p>
<p>一時，佛住娑祇城安禪林中。</p>
<a class="t" id="t0145c19"></a><p><a class="t-linehead" id="t-linehead0145c19"></a>爾時眾多比丘尼詣佛所，稽首禮足，退住<a class="t" id="t0145c20"></a>一面。</p>
<p><a class="t-linehead" id="t-linehead0145c20"></a>爾時，世尊為眾多比丘尼種種說法，示、<a class="t" id="t0145c21"></a>教、照、喜；示、教、照、喜已，默然住。</p>
<p><a class="t-linehead" id="t-linehead0145c21"></a>時，諸比丘<a class="t" id="t0145c22"></a>尼白佛言：「世尊！若無相心三昧，不涌、<a class="t" id="t0145c23"></a>不沒，解脫已住，住已解脫，此無相心三昧，<a class="t" id="t0145c24"></a>世尊說是何果、何功德？」</p>
<p><a class="t-linehead" id="t-linehead0145c24"></a>佛告諸比丘尼：「若<a class="t" id="t0145c25"></a>無相心三昧，不涌、不沒，解脫已住，住已解<a class="t" id="t0145c26"></a>脫，此無相心三昧智果、智功德。」</p>
<p><a class="t-linehead" id="t-linehead0145c26"></a>時，諸比<a class="t" id="t0145c27"></a>丘尼聞世尊所說，歡喜隨喜，作禮而<a class="t" id="t0145c28"></a>去。</p>
<a class="t" id="t0145c29"></a><p><a class="t-linehead" id="t-linehead0145c29"></a>時，眾多比丘尼往詣尊者阿難所，稽首禮足，<a class="t" id="t0146a01"></a>退坐一面，白尊者阿難：「若無相心三昧，不<a class="t" id="t0146a02"></a>涌、不沒，解脫已住，住已解脫，此三昧說，是<a class="t" id="t0146a03"></a>何果、何功德？」</p>
<p><a class="t-linehead" id="t-linehead0146a03"></a>尊者阿難語諸比丘尼：「姊妹！<a class="t" id="t0146a04"></a>若無相心三昧，不涌、不沒、解脫已住，住已解<a class="t" id="t0146a05"></a>脫，世尊說是智果、智功德。」</p>
<p><a class="t-linehead" id="t-linehead0146a05"></a>諸比丘尼言：「奇<a class="t" id="t0146a06"></a>哉！尊者阿難！大師及弟子同句、同味、同義，所<a class="t" id="t0146a07"></a>謂第一句義。今諸比丘尼詣世尊所，以<a class="t" id="t0146a08"></a>如是句、如是味、如是義問世尊，世尊亦已<a class="t" id="t0146a09"></a>如是句、如是味、如是義為我等說，如尊者<a class="t" id="t0146a10"></a>阿難所說不異，是故奇特，大師及弟子同<a class="t" id="t0146a11"></a>句、同味、同義。」</p>
<p><a class="t-linehead" id="t-linehead0146a11"></a>時，諸比丘尼聞尊者阿難所<a class="t" id="t0146a12"></a>說，歡喜隨喜，作禮而去。</p>
<a class="t" id="t0146a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>