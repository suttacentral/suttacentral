<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa527">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 527</span><span class="mirror-right">（五二七） 盜取七果</span></h1>
</div>
<p><a class="t-linehead" id="t-linehead0138a13"></a>如是我聞：</p>
<p>一時，佛住舍衛國祇樹給<a class="t" id="t0138a14"></a>孤獨園。乃至尊者大目犍連言：「我於路中<a class="t" id="t0138a15"></a>見一大身眾生，有熾熱鐵丸從身出入，乘<a class="t" id="t0138a16"></a>虛而行，苦痛切迫，啼哭號呼。」乃至佛告諸<a class="t" id="t0138a17"></a>比丘：「此眾生者，過去世時，於此舍衛國迦<a class="t" id="t0138a18"></a>葉佛法中出家作沙彌，次守眾僧果園，盜<a class="t" id="t0138a19"></a>取七果，持奉和上，緣斯罪故，已地獄中<a class="t" id="t0138a20"></a>受無量苦，地獄餘罪，今得此身，續受斯<a class="t" id="t0138a21"></a>苦。諸比丘！如大目犍連所見，真實不異，當<a class="t" id="t0138a22"></a>受持之。」</p>
<p><a class="t-linehead" id="t-linehead0138a22"></a>佛說此經已，諸比丘聞佛所說，歡<a class="t" id="t0138a23"></a>喜奉行。</p>
<a class="t" id="t0138a24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>