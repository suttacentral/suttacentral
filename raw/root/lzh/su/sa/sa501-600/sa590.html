<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa590">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 590</span><span class="mirror-right">（五九〇） 古客</span></h1>
</div>
<p><a class="t-linehead" id="t-linehead0156c03"></a>如是我聞：</p>
<p>一時，佛住舍衛國祇樹給<a class="t" id="t0156c04"></a>孤獨園。</p>
<p><a class="t-linehead" id="t-linehead0156c04"></a>爾時，世尊告諸比丘：「過去世時，拘薩<a class="t" id="t0156c05"></a>羅國有諸商人，五百乘車，共行治生，至曠<a class="t" id="t0156c06"></a>野中。曠野有五百群賊在後隨逐，伺便<a class="t" id="t0156c07"></a>欲作劫盜。時，曠野中有一天神，止住路<a class="t" id="t0156c08"></a>側。</p>
<p><a class="t-linehead" id="t-linehead0156c08"></a>「時，彼天神作是念：『當往詣彼拘薩羅國<a class="t" id="t0156c09"></a>諸商人所，問其義理。若彼商人喜我所問，<a class="t" id="t0156c10"></a>時解說者，我當方便令其安隱，得脫賊難；<a class="t" id="t0156c11"></a>若不喜我所問者，當放捨之，如餘天神。』</p>
<a class="t" id="t0156c12"></a><p><a class="t-linehead" id="t-linehead0156c12"></a>「時，彼天神作是念已，即放身光，遍照商人<a class="t" id="t0156c13"></a>車營，而說偈言：</p>
<a class="t" id="t0156c14"></a><blockquote class="gatha">
<p>「『誰於覺睡眠，　　誰復睡眠覺，<a class="t" id="t0156c15"></a><br>　　誰有解此義，　　誰能為我說。』</p>
</blockquote>
<a class="t" id="t0156c16"></a><p><a class="t-linehead" id="t-linehead0156c16"></a>「爾時，商人中有一優婆塞信佛、信法、信比丘<a class="t" id="t0156c17"></a>僧，一心向佛、法、僧，歸依佛、法、僧，於佛離疑，<a class="t" id="t0156c18"></a>於法、僧離疑，於苦、集、滅、道離疑，見四聖<a class="t" id="t0156c19"></a>諦得第一無間等果，在商人中與諸商人<a class="t" id="t0156c20"></a>共為行侶。彼優婆塞於後夜時端坐思惟，<a class="t" id="t0156c21"></a>繫念在前，於十二因緣逆順觀察，所謂是<a class="t" id="t0156c22"></a>事有故是事有，是事起故是事起。謂緣無明<a class="t" id="t0156c23"></a>行，緣行識，緣識名色，緣名色六入處，緣六<a class="t" id="t0156c24"></a>入處觸，緣觸受，緣受愛，緣愛取，緣取有，<a class="t" id="t0156c25"></a>緣有生，緣生老、死、憂、悲、惱、苦。如是純大苦<a class="t" id="t0156c26"></a>聚集；如是無明滅則行滅，行滅則識滅，識滅<a class="t" id="t0156c27"></a>則名色滅，名色滅則六入處滅，六入處滅則<a class="t" id="t0156c28"></a>觸滅，觸滅則受滅，受滅則愛滅，愛滅則取滅，<a class="t" id="t0156c29"></a>取滅則有滅，有滅則生滅，生滅則老、死、憂、悲、<a class="t" id="t0157a01"></a>惱、苦滅，如是如是純大苦聚滅。</p>
<p><a class="t-linehead" id="t-linehead0157a01"></a>「時，彼優婆塞<a class="t" id="t0157a02"></a>如是思惟已，而說偈言：</p>
<a class="t" id="t0157a03"></a><blockquote class="gatha">
<p>「『我於覺睡眠，　　我於睡眠覺，<a class="t" id="t0157a04"></a><br>　　我解知此義，　　能為人記說。』</p>
</blockquote>
<a class="t" id="t0157a05"></a><p><a class="t-linehead" id="t-linehead0157a05"></a>「時，彼天神問優婆塞：『云何覺睡眠？云何睡眠<a class="t" id="t0157a06"></a>覺？云何能解知？云何能記說？』</p>
<p><a class="t-linehead" id="t-linehead0157a06"></a>「時，優婆塞說偈<a class="t" id="t0157a07"></a>答言：</p>
<a class="t" id="t0157a08"></a><blockquote class="gatha">
<p>「『貪欲及瞋恚，　　愚癡得離欲，<a class="t" id="t0157a09"></a><br>　　漏盡阿羅漢，　　正智心解脫，<a class="t" id="t0157a10"></a><br>　　彼則為覺悟，　　我於彼睡眠，<a class="t" id="t0157a11"></a><br>　　不知因生苦，　　及苦因緣集，<a class="t" id="t0157a12"></a><br>　　於此一切苦，　　得無餘滅盡，<a class="t" id="t0157a13"></a><br>　　又不知正道，　　等趣息苦處，<a class="t" id="t0157a14"></a><br>　　斯等為常眠，　　我於彼則覺，<a class="t" id="t0157a15"></a><br>　　如是覺睡眠，　　如是睡眠覺，<a class="t" id="t0157a16"></a><br>　　如是善知義，　　如是能記說。』</p>
</blockquote>
<a class="t" id="t0157a17"></a><p><a class="t-linehead" id="t-linehead0157a17"></a>「時，彼天神復說偈言：</p>
<a class="t" id="t0157a18"></a><blockquote class="gatha">
<p>「『善哉覺睡眠，　　善哉眠中覺，<a class="t" id="t0157a19"></a><br>　　善哉解知義，　　善哉能記說，<a class="t" id="t0157a20"></a><br>　　久遠乃今見，　　諸兄弟而來，<a class="t" id="t0157a21"></a><br>　　緣汝恩力故，　　令諸商人眾，<a class="t" id="t0157a22"></a><br>　　得免於劫賊，　　隨道安樂去。』</p>
</blockquote>
<a class="t" id="t0157a23"></a><p><a class="t-linehead" id="t-linehead0157a23"></a>「如是，諸比丘！彼拘薩羅澤中諸商人眾皆<a class="t" id="t0157a24"></a>得安隱從曠野出。」</p>
<p><a class="t-linehead" id="t-linehead0157a24"></a>佛說此經已，諸比丘<a class="t" id="t0157a25"></a>聞佛所說，歡喜奉行。</p>
<a class="t" id="t0157a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>