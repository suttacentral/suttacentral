<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa582">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 582</span><span class="mirror-right">（五八二） 羅漢</span></h1>
</div>
<p><a class="t-linehead" id="t-linehead0154c16"></a>如是我聞：</p>
<p>一時，佛在舍衛國祇樹給<a class="t" id="t0154c17"></a>孤獨園。</p>
<p><a class="t-linehead" id="t-linehead0154c17"></a>時，有天子容色絕妙，於後夜時來<a class="t" id="t0154c18"></a>詣佛所，稽首佛足，身諸光明遍照祇樹給<a class="t" id="t0154c19"></a>孤獨園。</p>
<p><a class="t-linehead" id="t-linehead0154c19"></a>時，彼天子說偈白佛：</p>
<a class="t" id="t0154c20"></a><blockquote class="gatha">
<p>「若羅漢比丘，　　漏盡持後身，<a class="t" id="t0154c21"></a><br>　頗說言有我，　　及說我所不？」</p>
</blockquote>
<a class="t" id="t0154c22"></a><p><a class="t-linehead" id="t-linehead0154c22"></a>爾時，世尊說偈答言：</p>
<a class="t" id="t0154c23"></a><blockquote class="gatha">
<p>「若羅漢比丘，　　漏盡持後身，<a class="t" id="t0154c24"></a><br>　亦說言有我，　　及說有我所。」</p>
</blockquote>
<a class="t" id="t0154c25"></a><p><a class="t-linehead" id="t-linehead0154c25"></a>時，彼天子復說偈言：</p>
<a class="t" id="t0154c26"></a><blockquote class="gatha">
<p>「若羅漢比丘，　　自所作已作，<a class="t" id="t0154c27"></a><br>　已盡諸有漏，　　唯持最後身，<a class="t" id="t0154c28"></a><br>　何言說有我，　　說何是我所。」</p>
</blockquote>
<a class="t" id="t0154c29"></a><p><a class="t-linehead" id="t-linehead0154c29"></a>爾時，世尊說偈答言：</p>
<a class="t" id="t0155a01"></a><blockquote class="gatha">
<p>「若羅漢比丘，　　自所作已作，<a class="t" id="t0155a02"></a><br>　一切諸漏盡，　　唯持最後身，<a class="t" id="t0155a03"></a><br>　說我漏已盡，　　亦不著我所，<a class="t" id="t0155a04"></a><br>　善解世名字，　　平等假名說。」</p>
</blockquote>
<a class="t" id="t0155a05"></a><p><a class="t-linehead" id="t-linehead0155a05"></a>時，彼天子聞佛所說，歡喜隨喜，稽首佛<a class="t" id="t0155a06"></a>足，即沒不現。</p>
<a class="t" id="t0155a07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>