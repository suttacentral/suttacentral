<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa559">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 559</span><span class="mirror-right">（五五九） 迦摩</span></h1>
</div>
<a class="t" id="t-juan21"></a>　<a class="t" id="t0146b20"></a><a class="t" id="t0146b21"></a><p class="suttainfo"><span class="t-juanname">雜阿含經卷第二十一</span><br><a class="t" id="t0146b22"></a><a class="t" id="t0146b23"></a><span class="t-byline">宋天竺三藏求那跋陀羅譯</span></p>
<a class="t" id="t0146b24"></a><p><a class="t-linehead" id="t-linehead0146b24"></a>如是我聞：</p>
<p>一時，佛住波羅利弗妬路<a class="t" id="t0146b25"></a>國，尊者阿難及尊者迦摩亦在波羅利弗<a class="t" id="t0146b26"></a>妬路雞林精舍。</p>
<p><a class="t-linehead" id="t-linehead0146b26"></a>時，尊者迦摩詣尊者阿難<a class="t" id="t0146b27"></a>所，共相問訊慰勞已，於一面坐。語尊者<a class="t" id="t0146b28"></a>阿難：「奇哉！尊者阿難！有眼有色、有耳有<a class="t" id="t0146b29"></a>聲、有鼻有香、有舌有味、有身有觸、有<a class="t" id="t0146c01"></a>意有法，而有比丘有是等法，能不覺知。<a class="t" id="t0146c02"></a>云何？尊者阿難！彼比丘為有想不覺知，為<a class="t" id="t0146c03"></a>無想故不覺知？」</p>
<p><a class="t-linehead" id="t-linehead0146c03"></a>尊者阿難語迦摩比丘言：<a class="t" id="t0146c04"></a>「有想者亦不覺知，況復無想。」</p>
<p><a class="t-linehead" id="t-linehead0146c04"></a>復問尊者阿<a class="t" id="t0146c05"></a>難：「何等為有想於有而不覺知？」</p>
<p><a class="t-linehead" id="t-linehead0146c05"></a>尊者阿難<a class="t" id="t0146c06"></a>語迦摩比丘言：「若比丘離欲、惡不善法，有<a class="t" id="t0146c07"></a>覺有觀，離生喜樂，初禪具足住。如是有想<a class="t" id="t0146c08"></a>比丘有法而不覺知。如是第二、第三、第四<a class="t" id="t0146c09"></a>禪，空入處、識入處、無所有入處具足住。如<a class="t" id="t0146c10"></a>是有想比丘有法而不覺知。云何無想有<a class="t" id="t0146c11"></a>法而不覺知？如是比丘一切想不憶念，無<a class="t" id="t0146c12"></a>想心三昧身作證具足住，是名比丘無想於<a class="t" id="t0146c13"></a>有法而不覺知。」</p>
<p><a class="t-linehead" id="t-linehead0146c13"></a>尊者迦摩比丘復問尊者<a class="t" id="t0146c14"></a>阿難：「若比丘無想心三昧，不涌不沒，解<a class="t" id="t0146c15"></a>脫已住，住已解脫，世尊說此是何果、何功<a class="t" id="t0146c16"></a>德？」</p>
<p><a class="t-linehead" id="t-linehead0146c16"></a>尊者阿難語迦摩比丘言：「若比丘無想<a class="t" id="t0146c17"></a>心三昧，不涌不沒，解脫已住，住已解脫，世<a class="t" id="t0146c18"></a>尊說此是智果、智功德。」</p>
<p><a class="t-linehead" id="t-linehead0146c18"></a>時，二正士共論議<a class="t" id="t0146c19"></a>已，歡喜隨喜，各從坐起去。</p>
<a class="t" id="t0146c20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>