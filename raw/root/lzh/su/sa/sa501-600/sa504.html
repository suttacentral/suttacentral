<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa504">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 504</span><span class="mirror-right">（五〇四） 愛盡</span></h1>
</div>
<a class="t" id="t-juan19"></a>　<a class="t" id="t0133a17"></a><a class="t" id="t0133a18"></a><a class="t" id="t0133a19"></a><p class="suttainfo"><span class="t-juanname">雜阿含經卷第十九</span><br><a class="t" id="t0133a20"></a><a class="t" id="t0133a21"></a><span class="t-byline">宋天竺三藏求那跋陀羅譯</span></p>
<a class="t" id="t0133a22"></a><p><a class="t-linehead" id="t-linehead0133a22"></a>如是我聞：</p>
<p>一時，佛住王舍城迦蘭陀竹<a class="t" id="t0133a23"></a>園。爾時，尊者大目揵連在耆闍崛山。</p>
<p><a class="t-linehead" id="t-linehead0133a23"></a>時，釋提<a class="t" id="t0133a24"></a>桓因有上妙堂觀，於夜來詣尊者大目揵<a class="t" id="t0133a25"></a>連所，稽首禮足，退坐一面。時，釋提桓因光明<a class="t" id="t0133a26"></a>普照耆闍崛山，周匝大明。爾時，釋提桓因坐<a class="t" id="t0133a27"></a>已，即說偈言：</p>
<a class="t" id="t0133a28"></a><blockquote class="gatha">
<p>「能伏於慳垢，　　大德隨時施，<a class="t" id="t0133a29"></a><br>　是名施中賢，　　來世見殊勝。」</p>
</blockquote>
<a class="t" id="t0133b01"></a><p><a class="t-linehead" id="t-linehead0133b01"></a>時，大目揵連問帝釋言：「憍尸迦！云何為調<a class="t" id="t0133b02"></a>伏慳垢，見於殊勝，而汝說言：</p>
<a class="t" id="t0133b03"></a><blockquote class="gatha">
<p>「『能調伏慳垢，　　大德隨時施，<a class="t" id="t0133b04"></a><br>　　是則施中賢，　　來世見殊勝。』？」</p>
</blockquote>
<a class="t" id="t0133b05"></a><p><a class="t-linehead" id="t-linehead0133b05"></a>時，天帝釋答言：「尊者大目揵連！勝婆羅門大<a class="t" id="t0133b06"></a>姓、勝剎利大姓、勝長者大姓、勝四王天、勝<a class="t" id="t0133b07"></a>三十三天，稽首敬禮故。尊者大目揵連！我為<a class="t" id="t0133b08"></a>勝婆羅門大姓、勝剎利大姓、勝長者大姓、勝<a class="t" id="t0133b09"></a>四王天、勝三十三天恭敬作禮，見斯果報，<a class="t" id="t0133b10"></a>故說此偈。</p>
<p><a class="t-linehead" id="t-linehead0133b10"></a>「復次，尊者大目揵連！乃至日所<a class="t" id="t0133b11"></a>周行，照於諸方，至千世界、千月千日、千須<a class="t" id="t0133b12"></a>彌山王、千弗婆提舍、千欝多羅提舍、千瞿陀<a class="t" id="t0133b13"></a>尼迦、千閻浮提、千四天王、千三十三天、炎<a class="t" id="t0133b14"></a>摩天、兜率陀天、化樂天、他化自在天、千梵<a class="t" id="t0133b15"></a>天，名為小千世界。此小千世界中無有堂<a class="t" id="t0133b16"></a>觀與毘闍延堂觀等者，毘闍延有百一樓<a class="t" id="t0133b17"></a>觀，觀有七重，重有七房，房有七天后，后各<a class="t" id="t0133b18"></a>七侍女。尊者大目揵連！於小千世界無有<a class="t" id="t0133b19"></a>如是堂觀端嚴如毘闍延者，我見是調伏<a class="t" id="t0133b20"></a>慳故，有此妙果，故說斯偈。」</p>
<p><a class="t-linehead" id="t-linehead0133b20"></a>大目揵連語帝<a class="t" id="t0133b21"></a>釋言：「善哉！善哉！憍尸迦！汝能見此勝妙果<a class="t" id="t0133b22"></a>報，而說斯偈。」</p>
<p><a class="t-linehead" id="t-linehead0133b22"></a>時，天帝釋聞尊者大目揵連<a class="t" id="t0133b23"></a>所說，歡喜隨喜，忽然不現。</p>
<a class="t" id="t0133b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>