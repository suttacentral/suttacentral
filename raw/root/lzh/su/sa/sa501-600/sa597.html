<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa597">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 597</span><span class="mirror-right">（五九七） 顏色</span></h1>
</div>
<p><a class="t-linehead" id="t-linehead0160a06"></a>如是我聞：</p>
<p>一時，佛住舍衛國祇樹給<a class="t" id="t0160a07"></a>孤獨園。</p>
<p><a class="t-linehead" id="t-linehead0160a07"></a>時，有一天子，容色絕妙，於後夜時<a class="t" id="t0160a08"></a>來詣佛所，稽首佛足，退坐一面。身諸光明<a class="t" id="t0160a09"></a>遍照祇樹給孤獨園。</p>
<p><a class="t-linehead" id="t-linehead0160a09"></a>時，彼天子說偈問佛：</p>
<a class="t" id="t0160a10"></a><blockquote class="gatha">
<p>「云何諸眾生，　　受身得妙色？<a class="t" id="t0160a11"></a><br>　云何修方便，　　而得乘出道？<a class="t" id="t0160a12"></a><br>　眾生住何法，　　為何所修習，<a class="t" id="t0160a13"></a><br>　為何等眾生，　　諸天所供養。」</p>
</blockquote>
<a class="t" id="t0160a14"></a><p><a class="t-linehead" id="t-linehead0160a14"></a>爾時，世尊說偈答言：</p>
<a class="t" id="t0160a15"></a><blockquote class="gatha">
<p>「持戒明智慧，　　自修習正受，<a class="t" id="t0160a16"></a><br>　正直心繫念，　　熾然憂悉滅，<a class="t" id="t0160a17"></a><br>　得平等智慧，　　其心善解脫，<a class="t" id="t0160a18"></a><br>　斯等因緣故，　　受身得妙色，<a class="t" id="t0160a19"></a><br>　成就乘出道，　　心住於中學，<a class="t" id="t0160a20"></a><br>　如是德備者，　　為諸天供養。」</p>
</blockquote>
<a class="t" id="t0160a21"></a><p><a class="t-linehead" id="t-linehead0160a21"></a>時，彼天子復說偈言：</p>
<a class="t" id="t0160a22"></a><blockquote class="gatha">
<p>「久見婆羅門，　　逮得般涅槃，<a class="t" id="t0160a23"></a><br>　一切怖已過，　　永超世恩愛。」</p>
</blockquote>
<a class="t" id="t0160a24"></a><p><a class="t-linehead" id="t-linehead0160a24"></a>時，彼天子聞佛所說，歡喜隨喜，稽首佛足，<a class="t" id="t0160a25"></a>即沒不現。</p>
<a class="t" id="t0160a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>