<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa544">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 544</span><span class="mirror-right">（五四四） 何故出家</span></h1>
</div>
<p><a class="t-linehead" id="t-linehead0141b01"></a>如是我聞：</p>
<p>一時，佛住舍衛國祇樹給孤<a class="t" id="t0141b02"></a>獨園。時，尊者阿那律在舍衛國松林精舍。</p>
<a class="t" id="t0141b03"></a><p><a class="t-linehead" id="t-linehead0141b03"></a>時，有眾多外道出家詣尊者阿那律所，共相<a class="t" id="t0141b04"></a>問訊慰勞已，於一面坐。語尊者阿那律：「尊<a class="t" id="t0141b05"></a>者何故於沙門瞿曇法中出家？」</p>
<p><a class="t-linehead" id="t-linehead0141b05"></a>尊者阿那<a class="t" id="t0141b06"></a>律言：「為修習故。」</p>
<p><a class="t-linehead" id="t-linehead0141b06"></a>復問：「何所修習？」</p>
<p>答言：「謂<a class="t" id="t0141b07"></a>修諸根、修諸力、修諸覺分、修諸念處，汝<a class="t" id="t0141b08"></a>欲聞何等修？」</p>
<p><a class="t-linehead" id="t-linehead0141b08"></a>復問：「根、力、覺分，我不知其名<a class="t" id="t0141b09"></a>字，況復問義，然我欲聞念處。」</p>
<p><a class="t-linehead" id="t-linehead0141b09"></a>尊者阿那律<a class="t" id="t0141b10"></a>言：「諦聽，善思，當為汝說。若比丘內身身<a class="t" id="t0141b11"></a>觀念處，乃至法法觀念處。」</p>
<p><a class="t-linehead" id="t-linehead0141b11"></a>時，眾多外道出<a class="t" id="t0141b12"></a>家聞尊者阿那律所說，歡喜隨喜，各從座<a class="t" id="t0141b13"></a>起而去。</p>
<a class="t" id="t0141b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>