<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa540">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 540</span><span class="mirror-right">（五四〇） 所患</span></h1>
</div>
<p><a class="t-linehead" id="t-linehead0140b26"></a>如是我聞：</p>
<p>一時，佛住舍衛國祇樹給孤<a class="t" id="t0140b27"></a>獨園。爾時，尊者阿那律在舍衛國松林精<a class="t" id="t0140b28"></a>舍，身遭病苦。</p>
<p><a class="t-linehead" id="t-linehead0140b28"></a>時，有眾多比丘詣尊者阿那<a class="t" id="t0140b29"></a>律所，問訊慰勞已，於一面住，語尊者阿那<a class="t" id="t0140c01"></a>律言：「尊者阿那律！所患增損可安忍不？病<a class="t" id="t0140c02"></a>勢漸損不轉增耶？」</p>
<p><a class="t-linehead" id="t-linehead0140c02"></a>尊者阿那律言：「我病不<a class="t" id="t0140c03"></a>安，難可安忍，身諸苦痛，轉增無損。」即說<a class="t" id="t0140c04"></a>三種譬，如上叉摩經說。</p>
<p><a class="t-linehead" id="t-linehead0140c04"></a>「然我身已遭此苦<a class="t" id="t0140c05"></a>痛，且當安忍，正念正知。」</p>
<p><a class="t-linehead" id="t-linehead0140c05"></a>諸比丘問尊者阿<a class="t" id="t0140c06"></a>那律：「心住何所，而能安忍如是大苦，正念<a class="t" id="t0140c07"></a>正知？」</p>
<p><a class="t-linehead" id="t-linehead0140c07"></a>尊者阿那律語諸比丘言：「住四念處，<a class="t" id="t0140c08"></a>我於所起身諸苦痛能自安忍，正念正知。何<a class="t" id="t0140c09"></a>等為四念處？謂內身身觀念處，乃至受、心、法<a class="t" id="t0140c10"></a>觀念處，是名住於四念處，身諸苦痛能自安<a class="t" id="t0140c11"></a>忍，正念正知。」</p>
<p><a class="t-linehead" id="t-linehead0140c11"></a>時，諸正士共論議已，歡喜隨<a class="t" id="t0140c12"></a>喜，各從座起而去。</p>
<a class="t" id="t0140c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>