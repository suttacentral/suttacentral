<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa532">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 532</span><span class="mirror-right">（五三二） 呵責諸比丘</span></h1>
</div>
<p><a class="t-linehead" id="t-linehead0138c11"></a>如是我聞：</p>
<p>一時，佛住舍衛國。乃至尊<a class="t" id="t0138c12"></a>者大目犍連言：「我於路中見一大身眾生，<a class="t" id="t0138c13"></a>其舌長廣，熾然鐵釘以釘其舌，乘虛而行，<a class="t" id="t0138c14"></a>啼哭號呼。」乃至佛告諸比丘：「此眾生者，過去<a class="t" id="t0138c15"></a>世時，於此舍衛國迦葉佛法中出家作比<a class="t" id="t0138c16"></a>丘，為摩摩帝，呵責諸比丘言：『諸長老！汝等<a class="t" id="t0138c17"></a>可去此處，儉薄不能相供，各隨意去，求<a class="t" id="t0138c18"></a>豐樂處，饒衣食所，衣、食、床臥、應病湯藥，可<a class="t" id="t0138c19"></a>得不乏。』先住比丘悉皆捨去，客僧聞之<a class="t" id="t0138c20"></a>亦復不來，緣斯罪故，已地獄中受無量苦，<a class="t" id="t0138c21"></a>地獄餘罪，今得此身，續受斯苦。諸比丘！如<a class="t" id="t0138c22"></a>大目犍連所見，真實不異，當受持之。」</p>
<p><a class="t-linehead" id="t-linehead0138c22"></a>佛說<a class="t" id="t0138c23"></a>此經已，諸比丘聞佛所說，歡喜奉行。</p>
<a class="t" id="t0138c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>