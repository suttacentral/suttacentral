<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa596">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 596</span><span class="mirror-right">（五九六） 常驚</span></h1>
</div>
<p><a class="t-linehead" id="t-linehead0159c19"></a>如是我聞：</p>
<p>一時，佛住舍衛國祇樹給<a class="t" id="t0159c20"></a>孤獨園。</p>
<p><a class="t-linehead" id="t-linehead0159c20"></a>時，有一天子，容色絕妙，於後夜<a class="t" id="t0159c21"></a>時來詣佛所，稽首佛足，退坐一面。身諸<a class="t" id="t0159c22"></a>光明遍照祇樹給孤獨園。</p>
<p><a class="t-linehead" id="t-linehead0159c22"></a>時，彼天子說偈<a class="t" id="t0159c23"></a>問佛：</p>
<a class="t" id="t0159c24"></a><blockquote class="gatha">
<p>「此世多恐怖，　　眾生常惱亂，<a class="t" id="t0159c25"></a><br>　已起者亦苦，　　未起亦當苦，<a class="t" id="t0159c26"></a><br>　頗有離恐處，　　唯願慧眼說。」</p>
</blockquote>
<a class="t" id="t0159c27"></a><p><a class="t-linehead" id="t-linehead0159c27"></a>爾時，世尊說偈答言：</p>
<a class="t" id="t0159c28"></a><blockquote class="gatha">
<p>「無有異苦行，　　無異伏諸根，<a class="t" id="t0159c29"></a><br>　無異一切捨，　　而得見解脫。」</p>
</blockquote>
<a class="t" id="t0160a01"></a><p><a class="t-linehead" id="t-linehead0160a01"></a>時，彼天子復說偈言：</p>
<a class="t" id="t0160a02"></a><blockquote class="gatha">
<p>「久見婆羅門，　　逮得般涅槃，<a class="t" id="t0160a03"></a><br>　一切怖已過，　　永超世恩愛。」</p>
</blockquote>
<a class="t" id="t0160a04"></a><p><a class="t-linehead" id="t-linehead0160a04"></a>時，彼天子聞佛所說，歡喜隨喜，稽首佛足，<a class="t" id="t0160a05"></a>即沒不現。</p>
<a class="t" id="t0160a06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>