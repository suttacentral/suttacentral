<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa587">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 587</span><span class="mirror-right">（五八七） 天女</span></h1>
</div>
<p><a class="t-linehead" id="t-linehead0156a11"></a>如是我聞：</p>
<p>一時，佛住舍衛國祇樹給<a class="t" id="t0156a12"></a>孤獨園。</p>
<p><a class="t-linehead" id="t-linehead0156a12"></a>時，有一天子，容色絕妙，於後夜時<a class="t" id="t0156a13"></a>來詣佛所，稽首佛足，身諸光明遍照祇樹<a class="t" id="t0156a14"></a>給孤獨園。</p>
<p><a class="t-linehead" id="t-linehead0156a14"></a>時，彼天子而說偈言：</p>
<a class="t" id="t0156a15"></a><blockquote class="gatha">
<p>「天女眾圍遶，　　如毘舍脂眾，<a class="t" id="t0156a16"></a><br>　癡惑叢林中，　　何由而得出？」</p>
</blockquote>
<a class="t" id="t0156a17"></a><p><a class="t-linehead" id="t-linehead0156a17"></a>爾時，世尊說偈答言：</p>
<a class="t" id="t0156a18"></a><blockquote class="gatha">
<p>「正直平等道，　　離恐怖之方，<a class="t" id="t0156a19"></a><br>　乘寂默之車，　　法想為密覆，<a class="t" id="t0156a20"></a><br>　慚愧為長縻，　　正念為羈絡，<a class="t" id="t0156a21"></a><br>　智慧善御士，　　正見為前導，<a class="t" id="t0156a22"></a><br>　如是之妙乘，　　男女之所乘，<a class="t" id="t0156a23"></a><br>　出生死叢林，　　逮得安樂處。」</p>
</blockquote>
<a class="t" id="t0156a24"></a><p><a class="t-linehead" id="t-linehead0156a24"></a>時，彼天子復說偈言：</p>
<a class="t" id="t0156a25"></a><blockquote class="gatha">
<p>「久見婆羅門，　　逮得般涅槃，<a class="t" id="t0156a26"></a><br>　一切怖已過，　　永超世恩愛。」</p>
</blockquote>
<a class="t" id="t0156a27"></a><p><a class="t-linehead" id="t-linehead0156a27"></a>時，彼天子聞佛所說，歡喜隨喜，稽首佛足，<a class="t" id="t0156a28"></a>即沒不現。</p>
<a class="t" id="t0156a29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>