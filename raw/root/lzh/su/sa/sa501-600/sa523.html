<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa523">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 523</span><span class="mirror-right">（五二三） 賣色</span></h1>
</div>
<p><a class="t-linehead" id="t-linehead0137b12"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙<a class="t" id="t0137b13"></a>人住處鹿野苑中。時，尊者大目犍連、尊者勒<a class="t" id="t0137b14"></a>叉那比丘晨朝共入波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食，於路<a class="t" id="t0137b15"></a>中，尊者大目犍連思惟顧念，欣然微笑。</p>
<a class="t" id="t0137b16"></a><p><a class="t-linehead" id="t-linehead0137b16"></a>時，尊者勒叉那白尊者大目犍連言：「世尊<a class="t" id="t0137b17"></a>及世尊弟子欣然微笑，必有因緣，何緣尊<a class="t" id="t0137b18"></a>者今日欣然微笑？」</p>
<p><a class="t-linehead" id="t-linehead0137b18"></a>尊者大目犍連語尊者勒<a class="t" id="t0137b19"></a>叉那：「此非時問，且乞食，還詣世尊前，當問<a class="t" id="t0137b20"></a><span class="corr" title="[所&gt;此]">此</span>事。」</p>
<p><a class="t-linehead" id="t-linehead0137b20"></a>時，俱入城乞食，還洗足，舉衣鉢，俱詣<a class="t" id="t0137b21"></a>世尊，稽首禮足，退坐一面。時，尊者勒叉那<a class="t" id="t0137b22"></a>問尊者大目犍連：「晨朝路中何因何緣欣<a class="t" id="t0137b23"></a>然微笑？」</p>
<p><a class="t-linehead" id="t-linehead0137b23"></a>尊者大目犍連語尊者勒叉那：「我<a class="t" id="t0137b24"></a>於路中見一大身眾生，舉體膿壞，臭穢不<a class="t" id="t0137b25"></a>淨，乘虛而行，烏、鵄、鵰、鷲、野干、餓狗隨逐<a class="t" id="t0137b26"></a>擭食，啼哭號呼，我念眾生得如是身，受<a class="t" id="t0137b27"></a>如是苦，一何痛哉！」</p>
<p><a class="t-linehead" id="t-linehead0137b27"></a>佛告諸比丘：「我亦見此<a class="t" id="t0137b28"></a>眾生，而不說者，恐不信故。所以者何？如<a class="t" id="t0137b29"></a>來所說，有不信者，是愚癡人長夜受苦。此<a class="t" id="t0137c01"></a>眾生者，過去世時，於此波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城為女<a class="t" id="t0137c02"></a>人賣色自活。時，有比丘於迦葉佛所出家，<a class="t" id="t0137c03"></a>彼女人以不清淨心請彼比丘，比丘直心受<a class="t" id="t0137c04"></a>請，不解其意，女人瞋恚，以不淨水灑比<a class="t" id="t0137c05"></a>丘身，緣斯罪故，已地獄中受無量苦，地<a class="t" id="t0137c06"></a>獄餘罪，今得此身，續受斯苦。諸比丘！如<a class="t" id="t0137c07"></a>大目犍連所見，真實不異，當受持之。」</p>
<p><a class="t-linehead" id="t-linehead0137c07"></a>佛說<a class="t" id="t0137c08"></a>是經已，諸比丘聞佛所說，歡喜奉行。</p>
<a class="t" id="t0137c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>