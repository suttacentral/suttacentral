<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa542">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 542</span><span class="mirror-right">（五四二） 盡諸漏</span></h1>
</div>
<p><a class="t-linehead" id="t-linehead0140c25"></a>如是我聞：</p>
<p>一時，佛住舍衛國祇樹給孤<a class="t" id="t0140c26"></a>獨園。時，尊者阿那律在舍衛國松林精舍。</p>
<a class="t" id="t0140c27"></a><p><a class="t-linehead" id="t-linehead0140c27"></a>時，有眾多比丘詣尊者阿那律所，共相問訊<a class="t" id="t0140c28"></a>慰勞已，於一面坐，問尊者阿那律：「若比丘<a class="t" id="t0140c29"></a>在於學地，上求安隱涅槃住，聖弟子云何<a class="t" id="t0141a01"></a>修習多修習，於此法、律得盡諸漏，無漏心<a class="t" id="t0141a02"></a>解脫、慧解脫，現法自知作證：『我生已盡，梵行<a class="t" id="t0141a03"></a>已立，所作已作，自知不受後有。』？」</p>
<p><a class="t-linehead" id="t-linehead0141a03"></a>尊者阿那<a class="t" id="t0141a04"></a>律語諸比丘言：「若比丘在於學地，上<span class="corr" title="[述&gt;求]">求</span>安<a class="t" id="t0141a05"></a>隱涅槃心住，聖弟子云何修習多修習？於<a class="t" id="t0141a06"></a>此法、律得盡諸漏，無漏心解脫、慧解脫，現<a class="t" id="t0141a07"></a>法自知作證：『我生已盡，梵行已立，所作已作，<a class="t" id="t0141a08"></a>自知不受後有。』者？當住四念處。何等為<a class="t" id="t0141a09"></a>四？謂內身身觀念處，乃至法法觀念處。如<a class="t" id="t0141a10"></a>是四念處修習多修習，於此法、律得盡<a class="t" id="t0141a11"></a>諸漏，無漏心解脫、慧解脫，現法自知作證：『我<a class="t" id="t0141a12"></a>生已盡，梵行已立，所作已作，自知不受後<a class="t" id="t0141a13"></a>有。』」</p>
<p><a class="t-linehead" id="t-linehead0141a13"></a>時，諸比丘共聞尊者阿那律所說，歡喜隨<a class="t" id="t0141a14"></a>喜，各從座起而去。</p>
<a class="t" id="t0141a15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>