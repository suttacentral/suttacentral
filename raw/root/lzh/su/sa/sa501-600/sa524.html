<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa524">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 524</span><span class="mirror-right">（五二四） 瞋恚燈油灑</span></h1>
</div>
<p><a class="t-linehead" id="t-linehead0137c09"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙<a class="t" id="t0137c10"></a>人住處鹿野苑中。乃至我於路中見一大身<a class="t" id="t0137c11"></a>眾生，舉體火然，乘虛而行，啼哭號呼，受諸<a class="t" id="t0137c12"></a>苦痛。乃至佛告諸比丘：「此眾生者，過去世時，<a class="t" id="t0137c13"></a>於此波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城為自在王第一夫人，與王<a class="t" id="t0137c14"></a>共宿，起瞋恚心，以然燈油灑王身上，緣斯<a class="t" id="t0137c15"></a>罪故，已地獄中受無量苦，地獄餘罪，今得<a class="t" id="t0137c16"></a>此身，續受斯苦。諸比丘！如大目犍連所見，<a class="t" id="t0137c17"></a>真實不異，當受持之。」</p>
<p><a class="t-linehead" id="t-linehead0137c17"></a>佛說是經已，諸比<a class="t" id="t0137c18"></a>丘聞佛所說，歡喜奉行。</p>
<a class="t" id="t0137c19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>