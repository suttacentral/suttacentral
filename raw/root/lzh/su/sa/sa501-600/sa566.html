<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa566">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 566</span><span class="mirror-right">（五六六） 那迦達多</span></h1>
</div>
<p><a class="t-linehead" id="t-linehead0149a28"></a>如是我聞：</p>
<p>一時，佛住菴羅聚落菴<a class="t" id="t0149a29"></a>羅林中，與眾上座比丘俱。</p>
<p><a class="t-linehead" id="t-linehead0149a29"></a>時，有質多羅長<a class="t" id="t0149b01"></a>者詣諸上座比丘，稽首禮足，退坐一面。</p>
<p><a class="t-linehead" id="t-linehead0149b01"></a>時，<a class="t" id="t0149b02"></a>諸上座比丘為質多羅長者種種說法，示、<a class="t" id="t0149b03"></a>教、照、喜；種種說法，示、教、照、喜已，默然住。時，<a class="t" id="t0149b04"></a>質多羅長者稽首禮諸上座比丘足，往詣<a class="t" id="t0149b05"></a>那伽達多比丘房，稽首禮那伽達多比丘足，<a class="t" id="t0149b06"></a>退坐一面。</p>
<p><a class="t-linehead" id="t-linehead0149b06"></a>時，那伽達多比丘問質多羅長<a class="t" id="t0149b07"></a>者，如所說：</p>
<a class="t" id="t0149b08"></a><blockquote class="gatha">
<p>「枝青以白覆，　　一輻轉之車，<a class="t" id="t0149b09"></a><br>　離結觀察來，　　斷流不復縛。</p>
</blockquote>
<a class="t" id="t0149b10"></a><p><a class="t-linehead" id="t-linehead0149b10"></a>「長者！此偈有何義？」</p>
<p>質多羅長者言：「尊者<a class="t" id="t0149b11"></a>那伽達多！世尊說此偈耶？」</p>
<p><a class="t-linehead" id="t-linehead0149b11"></a>答言：「如是。」</p>
<p>質<a class="t" id="t0149b12"></a>多羅長者語尊者那伽達多言：「尊者！須臾<a class="t" id="t0149b13"></a>默然，我當思惟此義。」</p>
<p><a class="t-linehead" id="t-linehead0149b13"></a>須臾默然思惟已，語<a class="t" id="t0149b14"></a>尊者那伽達多言：「青者謂戒也，白覆謂<a class="t" id="t0149b15"></a>解脫也，一輻者身念也，轉者轉出也，車者止<a class="t" id="t0149b16"></a>觀也，離結者有三種結，謂貪、恚、癡。彼阿羅<a class="t" id="t0149b17"></a>漢諸漏已盡、已滅、已知、已斷根本，如截<a class="t" id="t0149b18"></a>多羅樹頭更不復生，未來世滅不起法。</p>
<p><a class="t-linehead" id="t-linehead0149b18"></a>「觀<a class="t" id="t0149b19"></a>察者謂見也，來者人也，斷流者愛流於生<a class="t" id="t0149b20"></a>死。彼羅漢比丘諸漏已盡、已知，斷其根本，<a class="t" id="t0149b21"></a>如截多羅樹頭不復生，於未來世成不起<a class="t" id="t0149b22"></a>法。</p>
<p><a class="t-linehead" id="t-linehead0149b22"></a>「不縛者謂三縛，貪欲縛、瞋恚縛、愚癡縛，<a class="t" id="t0149b23"></a>彼阿羅漢比丘諸漏已盡、已斷、已知，斷其<a class="t" id="t0149b24"></a>根本，如截多羅樹頭更不復生，於未來<a class="t" id="t0149b25"></a>世成不起法。是故，尊者那伽達多！世尊說<a class="t" id="t0149b26"></a>此偈：</p>
<a class="t" id="t0149b27"></a><blockquote class="gatha">
<p>「枝青以白覆，　　一輻轉之車，<a class="t" id="t0149b28"></a><br>　離結觀察來，　　斷流不復縛。</p>
</blockquote>
<a class="t" id="t0149b29"></a><p><a class="t-linehead" id="t-linehead0149b29"></a>「此世尊所說偈，我已分別也。」</p>
<p>尊者那伽達<a class="t" id="t0149c01"></a>多問質多羅長者言：「此義汝先聞耶？」</p>
<p><a class="t-linehead" id="t-linehead0149c01"></a>答言：<a class="t" id="t0149c02"></a>「不聞。」</p>
<p><a class="t-linehead" id="t-linehead0149c02"></a>尊者那伽達多言：「長者！汝得善利，<a class="t" id="t0149c03"></a>於此甚深佛法，賢聖慧眼得入。」</p>
<p><a class="t-linehead" id="t-linehead0149c03"></a>時，質多羅<a class="t" id="t0149c04"></a>長者聞尊者那伽達多所說，歡喜隨喜，作<a class="t" id="t0149c05"></a>禮而去。</p>
<a class="t" id="t0149c06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>