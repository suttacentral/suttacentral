<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa546">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 546</span><span class="mirror-right">（五四六） 澡灌杖</span></h1>
</div>
<p><a class="t-linehead" id="t-linehead0141b22"></a>如是我聞：</p>
<p>一時，佛住舍衛國祇樹給<a class="t" id="t0141b23"></a>孤獨園。爾時，尊者摩訶迦旃延在跋蘭那<a class="t" id="t0141b24"></a>聚落烏泥池側。</p>
<p><a class="t-linehead" id="t-linehead0141b24"></a>時，有執澡灌杖梵志詣<a class="t" id="t0141b25"></a>摩訶迦旃延所，共相問訊慰勞已，於一面坐，<a class="t" id="t0141b26"></a>問摩訶迦旃延言：「何因何緣王、王共諍，婆<a class="t" id="t0141b27"></a>羅門居士、婆羅門居士共諍？」</p>
<p><a class="t-linehead" id="t-linehead0141b27"></a>摩訶迦旃延<a class="t" id="t0141b28"></a>答梵志言：「貪欲繫著因緣故，王、王共諍，婆<a class="t" id="t0141b29"></a>羅門居士、婆羅門居士共諍。」</p>
<p><a class="t-linehead" id="t-linehead0141b29"></a>梵志復問：「何因<a class="t" id="t0141c01"></a>何緣出家、出家而復共諍？」</p>
<p><a class="t-linehead" id="t-linehead0141c01"></a>摩訶迦旃延答言：<a class="t" id="t0141c02"></a>「以見欲繫著故，出家、出家而復共諍。」</p>
<p><a class="t-linehead" id="t-linehead0141c02"></a>梵志<a class="t" id="t0141c03"></a>復問：「摩訶迦旃延！頗有能離貪欲繫著及<a class="t" id="t0141c04"></a>離此見欲繫著不？」</p>
<p><a class="t-linehead" id="t-linehead0141c04"></a>尊者摩訶迦旃延答言：「梵<a class="t" id="t0141c05"></a>志！有，我大師如來、應、等正覺、明行足、善逝、世<a class="t" id="t0141c06"></a>間解、無上士、調御丈夫、天人師、佛世尊能離<a class="t" id="t0141c07"></a>此貪欲繫著及見欲繫著。」</p>
<p><a class="t-linehead" id="t-linehead0141c07"></a>梵志復問：「佛世尊<a class="t" id="t0141c08"></a>今在何所？」</p>
<p><a class="t-linehead" id="t-linehead0141c08"></a>答言：「佛世尊今在婆羅耆人中，<a class="t" id="t0141c09"></a>拘薩羅國舍衛城祇樹給孤獨園。」</p>
<p><a class="t-linehead" id="t-linehead0141c09"></a>爾時，梵志<a class="t" id="t0141c10"></a>從座起，整衣服，偏袒右肩，右膝著地，向佛<a class="t" id="t0141c11"></a>所住處合掌讚歎。</p>
<a class="t" id="t0141c12"></a><p><a class="t-linehead" id="t-linehead0141c12"></a>「南無南無佛世尊、如來、應供、等正覺，能離<a class="t" id="t0141c13"></a>欲貪諸繫著，悉能遠離貪欲縛及諸見欲，淨<a class="t" id="t0141c14"></a>根本。」</p>
<p><a class="t-linehead" id="t-linehead0141c14"></a>時，持澡灌杖梵志聞尊者摩訶迦旃<a class="t" id="t0141c15"></a>延所說，歡喜隨喜，從座起去。</p>
<a class="t" id="t0141c16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>