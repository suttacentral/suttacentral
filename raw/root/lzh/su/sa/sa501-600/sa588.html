<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa588">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 588</span><span class="mirror-right">（五八八） 四轉輪</span></h1>
</div>
<p><a class="t-linehead" id="t-linehead0156a29"></a>如是我聞：</p>
<p>一時，佛住舍衛國祇樹給<a class="t" id="t0156b01"></a>孤獨園。</p>
<p><a class="t-linehead" id="t-linehead0156b01"></a>時，有一天子，容色絕妙，於後夜時<a class="t" id="t0156b02"></a>來詣佛所，稽首佛足，身諸光明遍照祇樹<a class="t" id="t0156b03"></a>給孤獨園。</p>
<p><a class="t-linehead" id="t-linehead0156b03"></a>時，彼天子說偈問佛：</p>
<a class="t" id="t0156b04"></a><blockquote class="gatha">
<p>「有四轉九門，　　充滿貪欲住，<a class="t" id="t0156b05"></a><br>　深溺烏泥中，　　大象云何出？」</p>
</blockquote>
<a class="t" id="t0156b06"></a><p><a class="t-linehead" id="t-linehead0156b06"></a>爾時，世尊說偈答言：</p>
<a class="t" id="t0156b07"></a><blockquote class="gatha">
<p>「斷愛喜長縻，　　貪欲等諸惡，<a class="t" id="t0156b08"></a><br>　拔愛欲根本，　　正向於彼處。」</p>
</blockquote>
<a class="t" id="t0156b09"></a><p><a class="t-linehead" id="t-linehead0156b09"></a>時，彼天子復說偈言：</p>
<a class="t" id="t0156b10"></a><blockquote class="gatha">
<p>「久見婆羅門，　　逮得般涅槃，<a class="t" id="t0156b11"></a><br>　一切怖已過，　　永超世恩愛。」</p>
</blockquote>
<a class="t" id="t0156b12"></a><p><a class="t-linehead" id="t-linehead0156b12"></a>時，彼天子聞佛所說，歡喜隨喜，稽首佛足，<a class="t" id="t0156b13"></a>即沒不現。</p>
<a class="t" id="t0156b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>