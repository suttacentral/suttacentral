<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa569">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 569</span><span class="mirror-right">（五六九） 黎犀達多</span></h1>
</div>
<p><a class="t-linehead" id="t-linehead0150c08"></a>如是我聞：</p>
<p>一時，佛住菴羅聚落菴羅<a class="t" id="t0150c09"></a>林中，與眾多上座比丘俱。</p>
<p><a class="t-linehead" id="t-linehead0150c09"></a>時，質多羅長者<a class="t" id="t0150c10"></a>詣諸上座比丘所，稽首禮足，於一面坐。諸<a class="t" id="t0150c11"></a>上座比丘為質多羅長者種種說法，示、教、<a class="t" id="t0150c12"></a>照、喜；示、教、照、喜已，默然住。</p>
<p><a class="t-linehead" id="t-linehead0150c12"></a>時，質多羅長者<a class="t" id="t0150c13"></a>從座起，偏袒右肩，右膝著地，合十指掌，<a class="t" id="t0150c14"></a>請諸上座言：「唯願諸尊受我薄食。」時，諸<a class="t" id="t0150c15"></a>上座默然受請。</p>
<p><a class="t-linehead" id="t-linehead0150c15"></a>時，彼長者知諸上座默<a class="t" id="t0150c16"></a>然受請已，禮足而去。還歸自家，辦種種飲<a class="t" id="t0150c17"></a>食，敷床座，晨朝遣使白：「時到。」</p>
<p><a class="t-linehead" id="t-linehead0150c17"></a>時，諸上座<a class="t" id="t0150c18"></a>著衣持鉢，至長者舍，就座而坐，長者稽<a class="t" id="t0150c19"></a>首禮諸上座足，於一面坐。白諸上座：「所<a class="t" id="t0150c20"></a>謂種種界，云何為種種界？」</p>
<p><a class="t-linehead" id="t-linehead0150c20"></a>時，諸上座默然而<a class="t" id="t0150c21"></a>住。如是再三。</p>
<p><a class="t-linehead" id="t-linehead0150c21"></a>爾時，尊者梨犀達多眾中<a class="t" id="t0150c22"></a>下坐，白諸上座比丘言：「諸尊！我欲答<a class="t" id="t0150c23"></a>彼長者所問。」</p>
<p><a class="t-linehead" id="t-linehead0150c23"></a>諸上座答言：「可。」</p>
<p>長者質多羅即<a class="t" id="t0150c24"></a>問言：「尊者！所謂種種界，何等種種界？」</p>
<p><a class="t-linehead" id="t-linehead0150c24"></a>梨<a class="t" id="t0150c25"></a>犀達多答言：「長者！眼界異、色界異、眼識<a class="t" id="t0150c26"></a>界異；耳界異、聲界異、耳識界異；鼻界異、<a class="t" id="t0150c27"></a>香界異、鼻識界異；舌界異、味界異、舌識<a class="t" id="t0150c28"></a>界異；身界異、觸界異、身識界異；意界異、<a class="t" id="t0150c29"></a>法界異、意識界異。如是，長者！是名種種界。」</p>
<a class="t" id="t0151a01"></a><p><a class="t-linehead" id="t-linehead0151a01"></a>爾時，質多羅長者下種種淨美飲食供養。眾<a class="t" id="t0151a02"></a>僧食已，澡嗽、洗鉢訖，質多羅長者敷一<a class="t" id="t0151a03"></a>卑床，於上座前坐聽法。</p>
<p><a class="t-linehead" id="t-linehead0151a03"></a>爾時，上座為長<a class="t" id="t0151a04"></a>者種種說法，示、教、照、喜已，從座起去。</p>
<p><a class="t-linehead" id="t-linehead0151a04"></a>時，<a class="t" id="t0151a05"></a>諸上座於路中語梨犀達多：「善哉！善哉！梨<a class="t" id="t0151a06"></a>犀達多比丘！汝真辯捷，知事而說，若於餘<a class="t" id="t0151a07"></a>時，汝應常如此應。」</p>
<p><a class="t-linehead" id="t-linehead0151a07"></a>時，諸上座聞梨犀達多<a class="t" id="t0151a08"></a>所說，歡喜奉行。</p>
<a class="t" id="t0151a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>