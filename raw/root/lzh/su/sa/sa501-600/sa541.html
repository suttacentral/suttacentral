<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa541">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 541</span><span class="mirror-right">（五四一） 所患</span></h1>
</div>
<p><a class="t-linehead" id="t-linehead0140c13"></a>如是我聞：</p>
<p>一時，佛住舍衛國祇樹給孤<a class="t" id="t0140c14"></a>獨園。時，尊者阿那律在舍衛國松林精舍，<a class="t" id="t0140c15"></a>病差未久。</p>
<p><a class="t-linehead" id="t-linehead0140c15"></a>時，有眾多比丘往詣阿那律所，<a class="t" id="t0140c16"></a>問訊慰勞已，於一面坐，問尊者阿那律：「安<a class="t" id="t0140c17"></a>隱樂住不？」</p>
<p><a class="t-linehead" id="t-linehead0140c17"></a>阿那律言：「安隱樂住，身諸苦痛漸<a class="t" id="t0140c18"></a>已休息。」</p>
<p><a class="t-linehead" id="t-linehead0140c18"></a>諸比丘問尊者阿那律：「住何所住，<a class="t" id="t0140c19"></a>身諸苦痛得安隱？」</p>
<p><a class="t-linehead" id="t-linehead0140c19"></a>尊者阿那律言：「住四念<a class="t" id="t0140c20"></a>處，身諸苦痛漸得安隱。何等為四？謂內身<a class="t" id="t0140c21"></a>身觀念處，乃至法法觀念處，是名四念處。<a class="t" id="t0140c22"></a>住此四念處故，身諸苦痛漸得休息。」</p>
<p><a class="t-linehead" id="t-linehead0140c22"></a>時，<a class="t" id="t0140c23"></a>諸正士共論議已，歡喜隨喜，各從座起而<a class="t" id="t0140c24"></a>去。</p>
<a class="t" id="t0140c25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>