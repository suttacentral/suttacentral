<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa537">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 537</span><span class="mirror-right">（五三七） 松林</span></h1>
</div>
<a class="t" id="t-juan20"></a>　<a class="t" id="t0139c11"></a><a class="t" id="t0139c12"></a><a class="t" id="t0139c13"></a><p class="suttainfo"><span class="t-juanname">雜阿含經卷第二十</span><br><a class="t" id="t0139c14"></a><a class="t" id="t0139c15"></a><span class="t-byline">宋天竺三藏求那跋陀羅譯</span></p>
<a class="t" id="t0139c16"></a><p><a class="t-linehead" id="t-linehead0139c16"></a>如是我聞：</p>
<p>一時，佛住舍衛國祇樹給<a class="t" id="t0139c17"></a>孤獨園。爾時，尊者大目犍連、尊者阿那律<a class="t" id="t0139c18"></a>住舍衛國手成浴池側。</p>
<p><a class="t-linehead" id="t-linehead0139c18"></a>尊者舍利弗詣尊者<a class="t" id="t0139c19"></a>阿那律所，共相問訊慰勞已，於一面坐。尊<a class="t" id="t0139c20"></a>者舍利弗語尊者阿那律言：「奇哉！阿那律！<a class="t" id="t0139c21"></a>有大德神力，於何功德修習多修習而能<a class="t" id="t0139c22"></a>至此？」</p>
<p><a class="t-linehead" id="t-linehead0139c22"></a>尊者阿那律語尊者舍利弗言：「於四<a class="t" id="t0139c23"></a>念處修習多修習，成此大德神力。何等為<a class="t" id="t0139c24"></a>四念處？內身身觀念處，精勤方便，正念正<a class="t" id="t0139c25"></a>知，調伏世間貪憂。如是外身、內外身，內受、<a class="t" id="t0139c26"></a>外受、內外受，內心、外心、內外心，內法、外法、內<a class="t" id="t0139c27"></a>外法觀念處，精勤方便，正念正知，如是調<a class="t" id="t0139c28"></a>伏世間貪憂。尊者舍利弗！是名四念處修<a class="t" id="t0139c29"></a>習多修習，成此大德神力。</p>
<p><a class="t-linehead" id="t-linehead0139c29"></a>「尊者舍利弗！我<a class="t" id="t0140a01"></a>於四念處善修習故，於小千世界少作方<a class="t" id="t0140a02"></a>便，能遍觀察，如明目士夫於樓觀上，觀下<a class="t" id="t0140a03"></a>平地種種之物，我少作方便，觀察小千世<a class="t" id="t0140a04"></a>界亦復如是。如是我於四念處修習多修<a class="t" id="t0140a05"></a>習，成此大德神力。」</p>
<p><a class="t-linehead" id="t-linehead0140a05"></a>時，二正士共論議已，各<a class="t" id="t0140a06"></a>從座起而去。</p>
<a class="t" id="t0140a07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>