<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa528">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 528</span><span class="mirror-right">（五二八） 盜食石蜜</span></h1>
</div>
<p><a class="t-linehead" id="t-linehead0138a24"></a>如是我聞：</p>
<p>一時，佛住舍衛國。乃至尊者<a class="t" id="t0138a25"></a>大目犍連言：「我於路中見一大身眾生，<a class="t" id="t0138a26"></a>其舌廣長，見有利釿，炎火熾然，以釿其<a class="t" id="t0138a27"></a>舌，乘虛而行，啼哭號呼。」乃至佛告諸比丘：<a class="t" id="t0138a28"></a>「此眾生者，過去世時，於此舍衛國迦葉佛法<a class="t" id="t0138a29"></a>中出家作沙彌，以斧破石蜜，供養眾僧，<a class="t" id="t0138b01"></a>著斧刃者，盜取食之，緣斯罪故，入地獄<a class="t" id="t0138b02"></a>中受無量苦，地獄餘罪，今得此身，續受斯<a class="t" id="t0138b03"></a>苦。諸比丘！如大目犍連所見，真實不異，當<a class="t" id="t0138b04"></a>受持之。」</p>
<p><a class="t-linehead" id="t-linehead0138b04"></a>佛說此經已，諸比丘聞佛所說，歡<a class="t" id="t0138b05"></a>喜奉行。</p>
<a class="t" id="t0138b06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>