<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa505">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 505</span><span class="mirror-right">（五〇五） 愛盡</span></h1>
</div>
<p><a class="t-linehead" id="t-linehead0133b24"></a>如是我聞：</p>
<p>一時，佛住王舍城。時，尊者大<a class="t" id="t0133b25"></a>目揵連在耆闍崛山中。</p>
<p><a class="t-linehead" id="t-linehead0133b25"></a>爾時，尊者大目揵連<a class="t" id="t0133b26"></a>獨一靜處禪思，作是念：「昔有時，釋提桓因<a class="t" id="t0133b27"></a>於界隔山石窟中，問世尊愛盡解脫之義，世<a class="t" id="t0133b28"></a>尊為說，聞已隨喜，似欲更有所問義，我<a class="t" id="t0133b29"></a>今當往問其喜意。」作是念已，如力士屈申<a class="t" id="t0133c01"></a>臂頃，於耆闍崛山沒，至三十三天，去一分<a class="t" id="t0133c02"></a>陀利池不遠而住。</p>
<p><a class="t-linehead" id="t-linehead0133c02"></a>時，天帝釋與五百婇<a class="t" id="t0133c03"></a>女遊戲浴池，有諸天女，音聲美妙。爾時，帝<a class="t" id="t0133c04"></a>釋遙見尊者大目揵連，語諸天女言：「莫歌。<a class="t" id="t0133c05"></a>莫歌。」時，諸天女即便默然，天帝釋即詣尊<a class="t" id="t0133c06"></a>者大目犍連所，稽首禮足，退住一面。</p>
<p><a class="t-linehead" id="t-linehead0133c06"></a>尊<a class="t" id="t0133c07"></a>者大目揵連問帝釋言：「汝先於界隔山中<a class="t" id="t0133c08"></a>問世尊愛盡解脫義，聞已隨喜，汝意云何？<a class="t" id="t0133c09"></a>為聞說隨喜？為更欲有所問，故隨喜耶？」</p>
<a class="t" id="t0133c10"></a><p><a class="t-linehead" id="t-linehead0133c10"></a>天帝釋語尊者大目揵連：「我三十三天多<a class="t" id="t0133c11"></a>著放逸樂，或憶先事，或時不憶。世尊今在<a class="t" id="t0133c12"></a>王舍城迦蘭陀竹園，尊者欲知我先界隔山<a class="t" id="t0133c13"></a>中所問事者，今可往問世尊，如世尊說，汝<a class="t" id="t0133c14"></a>當受持。然我此處有好堂觀，新成未久，可<a class="t" id="t0133c15"></a>入觀看。」</p>
<p><a class="t-linehead" id="t-linehead0133c15"></a>時，尊者大目揵連默然受請，即與<a class="t" id="t0133c16"></a>天帝釋共入堂觀。彼諸天女遙見帝釋來，<a class="t" id="t0133c17"></a>皆作天樂，或歌或舞。諸天女輩著身瓔珞<a class="t" id="t0133c18"></a>莊嚴之具，出妙音聲，合於五樂，如善作樂，<a class="t" id="t0133c19"></a>音聲不異。諸天女輩既見尊者大目揵連，<a class="t" id="t0133c20"></a>悉皆慚愧，入室藏隱。</p>
<p><a class="t-linehead" id="t-linehead0133c20"></a>時，天帝釋語尊者大<a class="t" id="t0133c21"></a>目揵連：「觀此堂觀地好平正，其壁、柱、梁、重<a class="t" id="t0133c22"></a>閣、牕牖、羅網、簾障，悉皆嚴好。」</p>
<p><a class="t-linehead" id="t-linehead0133c22"></a>尊者大目揵連<a class="t" id="t0133c23"></a>語帝釋言：「憍尸迦！先修善法福德因緣，成<a class="t" id="t0133c24"></a>此妙果。」</p>
<p><a class="t-linehead" id="t-linehead0133c24"></a>如是，帝釋三自稱歎，問尊者大目<a class="t" id="t0133c25"></a>揵連，尊者大目揵連亦再三答。</p>
<p><a class="t-linehead" id="t-linehead0133c25"></a>時，尊者大目<a class="t" id="t0133c26"></a>揵連作是念：「今此帝釋極自放逸，著界神<a class="t" id="t0133c27"></a>住，歎此堂觀，我當令彼心生厭離。」即入三<a class="t" id="t0133c28"></a>昧，以神通力，以一足指撇其堂觀，悉令震<a class="t" id="t0133c29"></a>動。時，尊者大目揵連即沒不現。</p>
<p><a class="t-linehead" id="t-linehead0133c29"></a>諸天女眾<a class="t" id="t0134a01"></a>見此堂觀震掉動搖，顛沛恐怖，東西馳走，<a class="t" id="t0134a02"></a>白帝釋言：「此是憍尸迦大師，有此大功德<a class="t" id="t0134a03"></a>力耶？」</p>
<p><a class="t-linehead" id="t-linehead0134a03"></a>時，天帝釋語諸天女：「此非我師，是大<a class="t" id="t0134a04"></a>師弟子大目揵連，梵行清淨，大德大力者。」</p>
<p><a class="t-linehead" id="t-linehead0134a04"></a>諸<a class="t" id="t0134a05"></a>天女言：「善哉！憍尸迦！乃有如此梵行大德大<a class="t" id="t0134a06"></a>力同學，大師德力當復如何？」</p>
<a class="t" id="t0134a07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>