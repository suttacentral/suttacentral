<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa533">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 533</span><span class="mirror-right">（五三三） 惡口形名</span></h1>
</div>
<p><a class="t-linehead" id="t-linehead0138c24"></a>如是我聞：</p>
<p>一時，佛住舍衛國。乃至尊<a class="t" id="t0138c25"></a>者大目犍連言：「我於路中見一大身眾生，比<a class="t" id="t0138c26"></a>丘之像，皆著鐵葉以為衣服，舉體火然，亦<a class="t" id="t0138c27"></a>以鐵鉢盛熱鐵丸而食之。」乃至佛告諸<a class="t" id="t0138c28"></a>比丘：「此眾生者，過去世時，於此舍衛國迦<a class="t" id="t0138c29"></a>葉佛法中出家作比丘，作摩摩帝，惡口形<a class="t" id="t0139a01"></a>名諸比丘，或言此是惡禿，此惡風法，此惡<a class="t" id="t0139a02"></a>衣服，以彼惡口故，先住者去，未來不來，<a class="t" id="t0139a03"></a>緣斯罪故，已地獄中受無量苦，地獄餘<a class="t" id="t0139a04"></a>罪，今得此身，續受斯苦。諸比丘！如大目犍<a class="t" id="t0139a05"></a>連所見，真實不異，當受持之。」</p>
<p><a class="t-linehead" id="t-linehead0139a05"></a>佛說此經<a class="t" id="t0139a06"></a>已，諸比丘聞佛所說，歡喜奉行。</p>
<a class="t" id="t0139a07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>