<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa530">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 530</span><span class="mirror-right">（五三〇） 比丘比丘尼等</span></h1>
</div>
<p><a class="t-linehead" id="t-linehead0138b17"></a>如是我聞：</p>
<p>一時，佛住舍衛國。乃至尊<a class="t" id="t0138b18"></a>者大目犍連言：「我於路中見一大身眾生，<a class="t" id="t0138b19"></a>以熾然鐵葉以纏其身，衣被床臥悉皆熱<a class="t" id="t0138b20"></a>鐵，炎火熾然，食熱鐵丸，乘虛而行，啼哭號<a class="t" id="t0138b21"></a>呼。」乃至佛告諸比丘：「此眾生者，過去世時，<a class="t" id="t0138b22"></a>於此舍衛國迦葉佛法中出家作比丘，為<a class="t" id="t0138b23"></a>眾僧乞衣食，供僧之餘，輒自受用，緣斯罪<a class="t" id="t0138b24"></a>故，已地獄中受無量苦，地獄餘罪，今得<a class="t" id="t0138b25"></a>此身，續受斯苦。諸比丘！如大目犍連所見，<a class="t" id="t0138b26"></a>真實不異，當受持之。」</p>
<p><a class="t-linehead" id="t-linehead0138b26"></a>佛說此經已，諸比丘<a class="t" id="t0138b27"></a>聞佛所說，歡喜奉行。</p>
<a class="t" id="t0138b28"></a><p><a class="t-linehead" id="t-linehead0138b28"></a>如比丘，如是比丘尼、式叉摩那、沙彌、<a class="t" id="t0138b29"></a>沙彌尼、優婆塞、優婆夷，亦復如是。</p>
<a class="t" id="t0138c01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>