<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa584">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 584</span><span class="mirror-right">（五八四） 手杻</span></h1>
</div>
<p><a class="t-linehead" id="t-linehead0155b05"></a>如是我聞：</p>
<p>一時，佛住舍衛國祇樹給<a class="t" id="t0155b06"></a>孤獨園。</p>
<p><a class="t-linehead" id="t-linehead0155b06"></a>時，有一天子，容色絕妙，於後夜時<a class="t" id="t0155b07"></a>來詣佛所，稽首佛足，退坐一面。身諸光明<a class="t" id="t0155b08"></a>遍照祇樹給孤獨園。</p>
<p><a class="t-linehead" id="t-linehead0155b08"></a>時，彼天子說偈問佛：</p>
<a class="t" id="t0155b09"></a><blockquote class="gatha">
<p>「為有族本不？　　有轉生族耶？<a class="t" id="t0155b10"></a><br>　有俱相屬無，　　云何解於縛？」</p>
</blockquote>
<a class="t" id="t0155b11"></a><p><a class="t-linehead" id="t-linehead0155b11"></a>爾時，世尊說偈答言：</p>
<a class="t" id="t0155b12"></a><blockquote class="gatha">
<p>「我無有族本，　　亦無轉生族，<a class="t" id="t0155b13"></a><br>　俱相屬永斷，　　解脫一切縛。」</p>
</blockquote>
<a class="t" id="t0155b14"></a><p><a class="t-linehead" id="t-linehead0155b14"></a>時，彼天子復說偈言：</p>
<a class="t" id="t0155b15"></a><blockquote class="gatha">
<p>「何名為族本，　　云何轉生族，<a class="t" id="t0155b16"></a><br>　云何俱相續，　　何名為堅縛？」</p>
</blockquote>
<a class="t" id="t0155b17"></a><p><a class="t-linehead" id="t-linehead0155b17"></a>爾時，世尊說偈答言：</p>
<a class="t" id="t0155b18"></a><blockquote class="gatha">
<p>「母為世族本，　　妻名轉生族，<a class="t" id="t0155b19"></a><br>　子俱是相屬，　　愛欲為堅縛，<a class="t" id="t0155b20"></a><br>　我無此族本，　　亦無轉生族，<a class="t" id="t0155b21"></a><br>　俱相屬亦無，　　是名脫堅縛。」</p>
</blockquote>
<a class="t" id="t0155b22"></a><p><a class="t-linehead" id="t-linehead0155b22"></a>時，彼天子復說偈言：</p>
<a class="t" id="t0155b23"></a><blockquote class="gatha">
<p>「善哉無族本，　　無生族亦善，<a class="t" id="t0155b24"></a><br>　善哉無相屬，　　善哉縛解脫。<a class="t" id="t0155b25"></a><br>　久見婆羅門，　　逮得般涅槃，<a class="t" id="t0155b26"></a><br>　一切怨悉過，　　永超世恩愛。」</p>
</blockquote>
<a class="t" id="t0155b27"></a><p><a class="t-linehead" id="t-linehead0155b27"></a>時，彼天子聞佛所說，歡喜隨喜，稽首佛<a class="t" id="t0155b28"></a>足，即沒不現。</p>
<a class="t" id="t0155b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>