<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa553">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 553</span><span class="mirror-right">（五五三） 訶梨</span></h1>
</div>
<p><a class="t-linehead" id="t-linehead0145a08"></a>如是我聞：</p>
<p>一時，佛住舍衛國祇樹給<a class="t" id="t0145a09"></a>孤獨園。爾時，尊者摩訶迦旃延在釋氏訶<a class="t" id="t0145a10"></a>梨聚落。</p>
<p><a class="t-linehead" id="t-linehead0145a10"></a>聚落主長者詣尊者摩訶迦旃延<a class="t" id="t0145a11"></a>所，稽首禮足，退坐一面，問尊者摩訶迦旃<a class="t" id="t0145a12"></a>延：「如世尊界隔山石窟中為天帝釋說言：<a class="t" id="t0145a13"></a>『憍尸迦！若沙門、婆羅門無上愛盡解脫，心<a class="t" id="t0145a14"></a>善解脫，邊際究竟，究竟無垢，究竟梵行，畢<a class="t" id="t0145a15"></a>竟清淨。』云何於此法、律究竟邊際，究竟無<a class="t" id="t0145a16"></a>垢，究竟梵行，畢竟清淨？」</p>
<p><a class="t-linehead" id="t-linehead0145a16"></a>尊者迦旃延語長<a class="t" id="t0145a17"></a>者言：「若比丘眼界取，心法境界繫著使，彼<a class="t" id="t0145a18"></a>若盡、無欲、息、沒，於此法、律究竟邊際，究竟<a class="t" id="t0145a19"></a>無垢，究竟梵行，究竟清淨。耳、鼻、舌、身、意、<a class="t" id="t0145a20"></a>意界取，心法境界繫著使，若盡、離、滅、息、沒，<a class="t" id="t0145a21"></a>於此法、律究竟邊際，究竟無垢，究竟梵行，<a class="t" id="t0145a22"></a>畢竟清淨。」</p>
<p><a class="t-linehead" id="t-linehead0145a22"></a>時，訶梨聚落主長者聞尊者摩<a class="t" id="t0145a23"></a>訶迦旃延所說，歡喜隨喜，作禮而去。</p>
<a class="t" id="t0145a24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>