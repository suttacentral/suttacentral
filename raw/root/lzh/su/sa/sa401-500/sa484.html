<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa484">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 484</span><span class="mirror-right">（四八四） 跋陀羅</span></h1>
</div>
<p><a class="t-linehead" id="t-linehead0123b20"></a>如是我聞：</p>
<p>一時，佛住舍衛國祇樹給<a class="t" id="t0123b21"></a>孤獨園。</p>
<p><a class="t-linehead" id="t-linehead0123b21"></a>爾時，尊者跋陀羅比丘及尊者阿<a class="t" id="t0123b22"></a>難俱住祇樹給孤獨園。</p>
<p><a class="t-linehead" id="t-linehead0123b22"></a>爾時，尊者阿難往<a class="t" id="t0123b23"></a>詣尊者跋陀羅所，共相問訊慰勞已，於一面<a class="t" id="t0123b24"></a>住。時，尊者阿難問尊者跋陀羅比丘言：「云何<a class="t" id="t0123b25"></a>名為見第一？云何聞第一？云何樂第一？云何<a class="t" id="t0123b26"></a>想第一？云何有第一？」</p>
<p><a class="t-linehead" id="t-linehead0123b26"></a>尊者跋陀羅語尊者<a class="t" id="t0123b27"></a>阿難言：「有梵天自在造作、化如意，為世之<a class="t" id="t0123b28"></a>父，若見彼梵天者，名曰見第一。</p>
<p><a class="t-linehead" id="t-linehead0123b28"></a>「阿難！<a class="t" id="t0123b29"></a>有眾生離生喜樂，處處潤澤，處處敷悅，舉<a class="t" id="t0123c01"></a>身充滿，無不滿處。所謂離生喜樂，彼從<a class="t" id="t0123c02"></a>三昧起，舉聲唱說，遍告大眾：『極寂靜者，<a class="t" id="t0123c03"></a>離生喜樂，極樂者，離生喜樂。』諸有聞彼聲<a class="t" id="t0123c04"></a>者，是名聞第一。</p>
<p><a class="t-linehead" id="t-linehead0123c04"></a>「復次，阿難！有眾生於<a class="t" id="t0123c05"></a>此身離喜之樂潤澤，處處潤澤，敷悅充滿，<a class="t" id="t0123c06"></a>舉身充滿，無不滿處，所謂離喜之樂，是<a class="t" id="t0123c07"></a>名樂第一。</p>
<p><a class="t-linehead" id="t-linehead0123c07"></a>「云何想第一？阿難！有眾生度一<a class="t" id="t0123c08"></a>切識入處無所有，無所有入處具足住，若起<a class="t" id="t0123c09"></a>彼想者，是名想第一。</p>
<p><a class="t-linehead" id="t-linehead0123c09"></a>「云何有第一？復次，阿<a class="t" id="t0123c10"></a>難！有眾生度一切無所有入處，非想非非<a class="t" id="t0123c11"></a>想入處具足住，若起彼有者，是名有第一。」</p>
<a class="t" id="t0123c12"></a><p><a class="t-linehead" id="t-linehead0123c12"></a>尊者阿難語尊者跋陀羅比丘言：「多有人<a class="t" id="t0123c13"></a>作如是見、如是說，汝亦同彼，有何差別？<a class="t" id="t0123c14"></a>我作方便問汝，汝當諦聽，當為汝說。如<a class="t" id="t0123c15"></a>其所觀，次第盡諸漏，是為見第一。如其<a class="t" id="t0123c16"></a>所<span class="corr" title="[問&gt;聞]">聞</span>，次第盡諸漏，是名聞第一。如所生<a class="t" id="t0123c17"></a>樂，次第盡諸漏者，是名樂第一。如其所想，<a class="t" id="t0123c18"></a>次第盡諸漏者，是名想第一。如實觀察，<a class="t" id="t0123c19"></a>次第盡諸漏，是名有第一。」</p>
<p><a class="t-linehead" id="t-linehead0123c19"></a>時，二正士共論說<a class="t" id="t0123c20"></a>已，從座起去。</p>
<a class="t" id="t0123c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>