<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa476">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 476</span><span class="mirror-right">（四七六） 禪思</span></h1>
</div>
<p><a class="t-linehead" id="t-linehead0121c13"></a>如是我聞：</p>
<p>一時，佛住王舍城迦蘭陀<a class="t" id="t0121c14"></a>竹園。</p>
<p><a class="t-linehead" id="t-linehead0121c14"></a>爾時，有異比丘獨一靜處禪思。如是<a class="t" id="t0121c15"></a>觀察諸受。云何受？云何受集？云何受滅？云<a class="t" id="t0121c16"></a>何受集道跡？云何受滅道跡？云何受味？云何<a class="t" id="t0121c17"></a>受患？云何受離？</p>
<p><a class="t-linehead" id="t-linehead0121c17"></a>時，彼比丘從禪覺已，詣世<a class="t" id="t0121c18"></a>尊所，稽首禮足，退住一面，白佛言：「世尊！<a class="t" id="t0121c19"></a>我獨一靜處禪思，觀察諸受。云何為受？云<a class="t" id="t0121c20"></a>何受集？云何受滅？云何受集道跡？云何受滅<a class="t" id="t0121c21"></a>道跡？云何受味？云何受患？云何受離？」</p>
<p><a class="t-linehead" id="t-linehead0121c21"></a>佛告<a class="t" id="t0121c22"></a>比丘：「有三受——樂受、苦受、不苦不樂受。觸集是<a class="t" id="t0121c23"></a>受集，觸滅是受滅。若於受愛樂、讚歎、染著、堅<a class="t" id="t0121c24"></a>住，是名受集道跡。若於受不愛樂、讚歎、染著、<a class="t" id="t0121c25"></a>堅住，是名受滅道跡。若受因緣生樂喜，是<a class="t" id="t0121c26"></a>名受味，若受無常變易法，是名受患。若於<a class="t" id="t0121c27"></a>受斷欲貪、越欲貪，是名受離。」</p>
<p><a class="t-linehead" id="t-linehead0121c27"></a>佛說此經<a class="t" id="t0121c28"></a>已，諸比丘聞佛所說，歡喜奉行。</p>
<a class="t" id="t0121c29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>