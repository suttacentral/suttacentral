<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa472">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 472</span><span class="mirror-right">（四七二） 客舍</span></h1>
</div>
<p><a class="t-linehead" id="t-linehead0120c08"></a>如是我聞：</p>
<p>一時，佛住王舍城迦蘭陀<a class="t" id="t0120c09"></a>竹園。</p>
<p><a class="t-linehead" id="t-linehead0120c09"></a>爾時，世尊告諸比丘：「譬如客舍種種人<a class="t" id="t0120c10"></a>住，若<span class="corr" title="[[04]&gt;]"></span>剎利、婆羅門、長者居士、野人獵師、持<a class="t" id="t0120c11"></a>戒犯戒、在家出家，悉於中住。此身亦復如<a class="t" id="t0120c12"></a>是，種種受生——苦受、樂受、不苦不樂受，樂身<a class="t" id="t0120c13"></a>受、苦身受、不苦不樂身受，樂心受、苦心受、<a class="t" id="t0120c14"></a>不苦不樂心受，樂食受、苦食受、不苦不樂食<a class="t" id="t0120c15"></a>受，樂無食受、苦無食受、不苦不樂無食受，樂<a class="t" id="t0120c16"></a>貪著受、苦貪著受、不苦不樂貪著受，樂出要<a class="t" id="t0120c17"></a>受、苦出要受、不苦不樂出要受。」</p>
<p><a class="t-linehead" id="t-linehead0120c17"></a>爾時，世尊即<a class="t" id="t0120c18"></a>說偈言：</p>
<a class="t" id="t0120c19"></a><blockquote class="gatha">
<p>「譬如客舍中，　　種種人住止，<a class="t" id="t0120c20"></a><br>　剎利婆羅門，　　長者居士等，<a class="t" id="t0120c21"></a><br>　旃陀羅野人，　　持戒犯戒者，<a class="t" id="t0120c22"></a><br>　在家出家人，　　如是等種種，<a class="t" id="t0120c23"></a><br>　此身亦如是。　　種種諸受生，<a class="t" id="t0120c24"></a><br>　若樂若苦受，　　及不苦不樂，<a class="t" id="t0120c25"></a><br>　有食與無食，　　貪著不貪著，<a class="t" id="t0120c26"></a><br>　比丘勤方便，　　正智不傾動，<a class="t" id="t0120c27"></a><br>　於此一切受，　　黠慧能了知，<a class="t" id="t0120c28"></a><br>　了知諸受故，　　現法盡諸漏，<a class="t" id="t0120c29"></a><br>　身死不墮數，　　永處般涅槃。」</p>
</blockquote>
<a class="t" id="t0121a01"></a><p><a class="t-linehead" id="t-linehead0121a01"></a>佛說此經已，諸比丘聞佛所說，歡喜奉行。</p>
<a class="t" id="t0121a02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>