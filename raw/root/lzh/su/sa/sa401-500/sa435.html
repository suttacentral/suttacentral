<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa435">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 435</span><span class="mirror-right">（四三五） 須達多</span></h1>
</div>
<p><a class="t-linehead" id="t-linehead0112c21"></a>如是我聞：</p>
<p>一時，佛住舍衛國祇樹給孤<a class="t" id="t0112c22"></a>獨園。</p>
<p><a class="t-linehead" id="t-linehead0112c22"></a>時，須達長者往詣佛所，稽首佛足，於<a class="t" id="t0112c23"></a>一面坐。白佛言：「世尊！此四聖諦為漸次<a class="t" id="t0112c24"></a>無間等？為一頓無間等？」</p>
<p><a class="t-linehead" id="t-linehead0112c24"></a>佛告長者：「此四<a class="t" id="t0112c25"></a>聖諦漸次無間，非頓無間等。」</p>
<p><a class="t-linehead" id="t-linehead0112c25"></a>佛告長者：<a class="t" id="t0112c26"></a>「若有說言於苦聖諦未無間等，而於彼<a class="t" id="t0112c27"></a>苦集聖諦、苦滅聖諦、苦滅道跡聖諦無<a class="t" id="t0112c28"></a>間等者，此說不應。所以者何？若於苦聖<a class="t" id="t0112c29"></a>諦未無間等，而欲於苦集聖諦、苦滅聖<a class="t" id="t0113a01"></a>諦、苦滅道跡聖諦無間等者，無有是處。</p>
<p><a class="t-linehead" id="t-linehead0113a01"></a>「猶<a class="t" id="t0113a02"></a>如有人，兩細樹葉連合為器，盛水持行，無<a class="t" id="t0113a03"></a>有是處。如是於苦聖諦未無間等，而欲<a class="t" id="t0113a04"></a>於苦集聖諦、苦滅聖諦、苦滅道跡聖諦無間<a class="t" id="t0113a05"></a>等者，無有是處。</p>
<p><a class="t-linehead" id="t-linehead0113a05"></a>「譬如有人，取蓮華葉連<a class="t" id="t0113a06"></a>合為器，盛水遊行，斯有是處。如是，長者！<a class="t" id="t0113a07"></a>於苦聖諦無間等已，而欲於苦集聖諦、苦<a class="t" id="t0113a08"></a>滅聖諦、苦滅道跡聖諦無間等者，斯有是<a class="t" id="t0113a09"></a>處。是故，長者！於四聖諦未無間等者，當勤<a class="t" id="t0113a10"></a>方便，起增上欲，學無間等。」</p>
<p><a class="t-linehead" id="t-linehead0113a10"></a>佛說此經已，諸<a class="t" id="t0113a11"></a>比丘聞佛所說，歡喜奉行。</p>
<a class="t" id="t0113a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>