<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa478">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 478</span><span class="mirror-right">（四七八） 比丘</span></h1>
</div>
<p><a class="t-linehead" id="t-linehead0122a02"></a>如是我聞：</p>
<p>一時，佛住王舍城迦蘭陀<a class="t" id="t0122a03"></a>竹園。</p>
<p><a class="t-linehead" id="t-linehead0122a03"></a>爾時，世尊告諸比丘：「云何為受？云何<a class="t" id="t0122a04"></a>受集？云何受滅？云何受集道跡？云何受滅道<a class="t" id="t0122a05"></a>跡？」</p>
<p><a class="t-linehead" id="t-linehead0122a05"></a>諸比丘白佛言：「世尊是法根、法眼、法依。<a class="t" id="t0122a06"></a>善哉！世尊！唯願廣說，諸比丘聞已，當受奉<a class="t" id="t0122a07"></a>行。」</p>
<p><a class="t-linehead" id="t-linehead0122a07"></a>佛告諸比丘：「諦聽，善思，當為汝說。」佛告<a class="t" id="t0122a08"></a>比丘：「有三受——樂受、苦受、不苦不樂受。觸集<a class="t" id="t0122a09"></a>是受集、觸滅是受滅。若於受愛樂、讚歎、染著、<a class="t" id="t0122a10"></a>堅住，是名受集道跡；若於受不愛樂、讚歎、染<a class="t" id="t0122a11"></a>著、堅住，是名受滅道跡。若受因緣生樂喜，<a class="t" id="t0122a12"></a>是名受味；若受無常變易，是名受患；若於<a class="t" id="t0122a13"></a>受斷欲貪、越欲貪，是名受離。」</p>
<p><a class="t-linehead" id="t-linehead0122a13"></a>佛說此經<a class="t" id="t0122a14"></a>已，諸比丘聞佛所說，歡喜奉行。</p>
<a class="t" id="t0122a15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>