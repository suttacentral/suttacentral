<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa434">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 434</span><span class="mirror-right">（四三四） 點慧</span></h1>
</div>
<p><a class="t-linehead" id="t-linehead0112c10"></a>如是我聞：</p>
<p>一時，佛住王舍城迦蘭陀竹<a class="t" id="t0112c11"></a>園。</p>
<p><a class="t-linehead" id="t-linehead0112c11"></a>爾時，世尊告諸比丘：「何等為黠慧？為此<a class="t" id="t0112c12"></a>苦聖諦如實知，此苦集聖諦、苦滅聖諦、苦滅<a class="t" id="t0112c13"></a>道跡聖諦如實知、為不知耶？」</p>
<p><a class="t-linehead" id="t-linehead0112c13"></a>諸比丘白佛：<a class="t" id="t0112c14"></a>「如我解世尊所說，於四聖諦如實知者，此<a class="t" id="t0112c15"></a>為黠慧。」</p>
<p><a class="t-linehead" id="t-linehead0112c15"></a>佛告比丘：「善哉！善哉！於苦聖諦、<a class="t" id="t0112c16"></a>苦集聖諦、苦滅聖諦、苦滅道跡聖諦如實知<a class="t" id="t0112c17"></a>者，是則黠慧。是故，諸比丘！於四聖諦未<a class="t" id="t0112c18"></a>無間等者，當勤方便，起增上欲，學無間<a class="t" id="t0112c19"></a>等。」</p>
<p><a class="t-linehead" id="t-linehead0112c19"></a>佛說是經已，諸比丘聞佛所說，歡喜奉<a class="t" id="t0112c20"></a>行。</p>
<a class="t" id="t0112c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>