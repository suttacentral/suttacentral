<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa452">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 452</span><span class="mirror-right">（四五二） 觸</span></h1>
</div>
<p><a class="t-linehead" id="t-linehead0116a05"></a>如是我聞：</p>
<p>一時，佛住舍衛國祇樹給<a class="t" id="t0116a06"></a>孤獨園。</p>
<p><a class="t-linehead" id="t-linehead0116a06"></a>爾時，世尊告諸比丘：「緣種種界生<a class="t" id="t0116a07"></a>種種觸，緣種種觸生種種受，緣種種受生<a class="t" id="t0116a08"></a>種種愛。云何種種界？謂十八界，眼界、色界、眼<a class="t" id="t0116a09"></a>識界，乃至意界、法界、意識界，是名種種界。</p>
<p><a class="t-linehead" id="t-linehead0116a09"></a>「云<a class="t" id="t0116a10"></a>何緣種種界生種種觸，乃至云何緣種種<a class="t" id="t0116a11"></a>受生種種愛？謂緣眼界生眼觸，緣眼觸<a class="t" id="t0116a12"></a>生眼觸生受，緣眼觸生受生眼觸生愛。<a class="t" id="t0116a13"></a>耳、鼻、舌、身、意界緣生意觸，緣意觸生意觸<a class="t" id="t0116a14"></a>生受，緣意觸生受生意觸生愛。</p>
<p><a class="t-linehead" id="t-linehead0116a14"></a>「諸比丘！<a class="t" id="t0116a15"></a>非緣種種愛生種種受，非緣種種受生<a class="t" id="t0116a16"></a>種種觸，非緣種種觸生種種界，要緣種種<a class="t" id="t0116a17"></a>界生種種觸，緣種種觸生種種受，緣種種<a class="t" id="t0116a18"></a>受生種種愛，是名比丘緣種種界生種種<a class="t" id="t0116a19"></a>觸，緣種種觸生種種受，緣種種受生<a class="t" id="t0116a20"></a>種種愛。」</p>
<p><a class="t-linehead" id="t-linehead0116a20"></a>佛說此經已，諸比丘聞佛所說，歡<a class="t" id="t0116a21"></a>喜奉行。</p>
<a class="t" id="t0116a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>