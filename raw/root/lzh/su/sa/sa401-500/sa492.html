<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa492">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 492</span><span class="mirror-right">（四九二） 泥水</span></h1>
</div>
<p><a class="t-linehead" id="t-linehead0128b01"></a>如是我聞：</p>
<p>一時，佛住王舍城迦蘭陀<a class="t" id="t0128b02"></a>竹園。爾時，尊者舍利弗亦在彼住。</p>
<p><a class="t-linehead" id="t-linehead0128b02"></a>時，尊者舍<a class="t" id="t0128b03"></a>利弗語諸比丘：「若有比丘得無量三昧，身<a class="t" id="t0128b04"></a>作證具足住，於有身滅涅槃心不樂著，顧<a class="t" id="t0128b05"></a>念有身。譬如士夫膠著於手，以執樹<span class="corr" title="[技&gt;枝]">枝</span>，手<a class="t" id="t0128b06"></a>即著樹，不能得離。所以者何？膠著手故。比<a class="t" id="t0128b07"></a>丘！無量三摩提身作證，心不樂著有身滅涅<a class="t" id="t0128b08"></a>槃，顧念有身，終不得離，不得現法隨順法<a class="t" id="t0128b09"></a>教，乃至命終，亦無所得，還復來生此界，終<a class="t" id="t0128b10"></a>不能得破於癡冥。譬如聚落傍有泥池，泥<a class="t" id="t0128b11"></a>極深溺，久旱不雨，池水乾消，其地破裂。如是，<a class="t" id="t0128b12"></a>比丘！不得見法隨順法教，乃至命終，亦無<a class="t" id="t0128b13"></a>所得，來生當復還墮此界。</p>
<p><a class="t-linehead" id="t-linehead0128b13"></a>「若有比丘得無<a class="t" id="t0128b14"></a>量三昧，身作證具足住，於有身滅涅槃心<a class="t" id="t0128b15"></a>生信樂，不念有身。譬如士夫以乾淨手<a class="t" id="t0128b16"></a>執持樹枝，手不著樹。所以者何？以手淨<a class="t" id="t0128b17"></a>故。如是，比丘！得無量三昧，身作證具足住，<a class="t" id="t0128b18"></a>於有識滅涅槃心生信樂，不念有身，現法<a class="t" id="t0128b19"></a>隨順法教，乃至命終，不復來還生於此界。<a class="t" id="t0128b20"></a>是故，比丘！當勤方便，破壞無明。譬如聚落<a class="t" id="t0128b21"></a>傍有泥池，四方流水及數天雨，水常入池，其<a class="t" id="t0128b22"></a>水盈溢，穢惡流出，其池清淨。如是皆得現<a class="t" id="t0128b23"></a>法隨順法教，乃至命終，不復還生此界。是<a class="t" id="t0128b24"></a>故，比丘！當勤方便，破壞無明。」</p>
<p><a class="t-linehead" id="t-linehead0128b24"></a>尊者舍利弗<a class="t" id="t0128b25"></a>說此經已，諸比丘聞其所說，歡喜奉行。</p>
<a class="t" id="t0128b26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>