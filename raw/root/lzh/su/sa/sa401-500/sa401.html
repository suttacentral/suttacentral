<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa401">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 401</span><span class="mirror-right">（四〇一） 百槍</span></h1>
</div>
<p><a class="t-linehead" id="t-linehead0107c11"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0107c12"></a>住處鹿野苑中。</p>
<p><a class="t-linehead" id="t-linehead0107c12"></a>爾時，世尊告諸比丘：「譬如士<a class="t" id="t0107c13"></a>夫年壽百歲，有人語言：『士夫若欲聞法，當<a class="t" id="t0107c14"></a>日日三時受苦，晨朝時受百槍苦，日中、晡<a class="t" id="t0107c15"></a>時亦復如是。於一日中受三百槍苦。如是<a class="t" id="t0107c16"></a>日日，至於百歲，然後聞法，得無<span class="corr" title="[聞&gt;間] cf.【麗】">間</span>等，汝寧<a class="t" id="t0107c17"></a>能不？』</p>
<p><a class="t-linehead" id="t-linehead0107c17"></a>「時，彼士夫為聞法故，悉堪能受。所以<a class="t" id="t0107c18"></a>者何？人生於世，長夜受苦，有時地獄，有時<a class="t" id="t0107c19"></a>畜生，有時餓鬼，於三惡道空受眾苦，亦不<a class="t" id="t0107c20"></a>聞法，是故我今為無間等故，不以終身受<a class="t" id="t0107c21"></a>三百槍為大苦也。是故，比丘！於四聖諦<a class="t" id="t0107c22"></a>未得無間等者，當勤方便，起增上欲，學無<a class="t" id="t0107c23"></a>間等。」</p>
<p><a class="t-linehead" id="t-linehead0107c23"></a>佛說此經已，諸比丘聞佛所說，歡喜<a class="t" id="t0107c24"></a>奉行。</p>
<a class="t" id="t0107c25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>