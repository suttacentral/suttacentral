<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa473">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 473</span><span class="mirror-right">（四七三） 禪</span></h1>
</div>
<p><a class="t-linehead" id="t-linehead0121a02"></a>如是我聞：</p>
<p>一時，佛住王舍城迦蘭陀<a class="t" id="t0121a03"></a>竹園。</p>
<p><a class="t-linehead" id="t-linehead0121a03"></a>時，有異比丘獨一靜處禪思，念言：「世<a class="t" id="t0121a04"></a>尊說三受——樂受、苦受、不苦不樂受，又說諸所<a class="t" id="t0121a05"></a>有受悉皆是苦，此有何義？」是比丘作是念<a class="t" id="t0121a06"></a>已，從禪起，往詣佛所，稽首禮足，退住一<a class="t" id="t0121a07"></a>面，白佛言：「世尊！我於靜處禪思，念言：『世<a class="t" id="t0121a08"></a>尊說三受——樂受、苦受、不苦不樂受，又說諸所<a class="t" id="t0121a09"></a>有受悉皆是苦，此有何義？』」</p>
<p><a class="t-linehead" id="t-linehead0121a09"></a>佛告比丘：「我以<a class="t" id="t0121a10"></a>一切行無常故，一切諸行變易法故，說諸所<a class="t" id="t0121a11"></a>有受悉皆是苦。」</p>
<p><a class="t-linehead" id="t-linehead0121a11"></a>爾時，世尊即說偈言：</p>
<a class="t" id="t0121a12"></a><blockquote class="gatha">
<p>「知諸行無常，　　皆是變易法，<a class="t" id="t0121a13"></a><br>　故說受悉苦，　　正覺之所知。<a class="t" id="t0121a14"></a><br>　比丘勤方便，　　正智不傾動，<a class="t" id="t0121a15"></a><br>　於諸一切受，　　<span class="gaiji">黠<!--gaiji,黠,1[烈-列＋（里＊吉）],2,3--></span>慧能了知。<a class="t" id="t0121a16"></a><br>　悉知諸受已，　　現法盡諸漏，<a class="t" id="t0121a17"></a><br>　身死不墮數，　　永處般涅槃。」</p>
</blockquote>
<a class="t" id="t0121a18"></a><p><a class="t-linehead" id="t-linehead0121a18"></a>佛說是經已，諸比丘聞佛所說，歡喜奉行。</p>
<a class="t" id="t0121a19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>