<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa465">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 465</span><span class="mirror-right">（四六五） 著使</span></h1>
</div>
<p><a class="t-linehead" id="t-linehead0118c24"></a>如是我聞：</p>
<p>一時，佛住王舍城迦蘭陀<a class="t" id="t0118c25"></a>竹園。</p>
<p><a class="t-linehead" id="t-linehead0118c25"></a>爾時，尊者羅睺羅詣世尊所，稽首禮<a class="t" id="t0118c26"></a>足，退坐一面，白佛言：「世尊！云何知、云何見<a class="t" id="t0118c27"></a>我此識身及外境界一切相，得無有我、我所<a class="t" id="t0118c28"></a>見、我慢繫著使？」</p>
<p><a class="t-linehead" id="t-linehead0118c28"></a>佛告羅睺羅：「諦聽，善思，當<a class="t" id="t0118c29"></a>為汝說。羅睺羅！若比丘於所有地界，若過<a class="t" id="t0119a01"></a>去、若未來、若現在，若內、若外，若麁、若細，若好、<a class="t" id="t0119a02"></a>若醜，若遠、若近，彼一切非我、不異我、不相<a class="t" id="t0119a03"></a>在如實知，水界、火界、風界、空界、識界亦復如<a class="t" id="t0119a04"></a>是。</p>
<p><a class="t-linehead" id="t-linehead0119a04"></a>「羅睺羅！比丘如是知、如是見，於我此識<a class="t" id="t0119a05"></a>身及外境界一切相，無有我、我所見、我慢<a class="t" id="t0119a06"></a>繫著使。羅睺羅！若比丘於此識身及外境<a class="t" id="t0119a07"></a>界一切相，無有我、我所見、我慢繫著使，是<a class="t" id="t0119a08"></a>名斷愛縛諸結、斷諸愛，正慢無間等，究竟<a class="t" id="t0119a09"></a>苦邊。」</p>
<p><a class="t-linehead" id="t-linehead0119a09"></a>佛說此經已，尊者羅睺羅聞佛所說，<a class="t" id="t0119a10"></a>歡喜奉行。</p>
<a class="t" id="t0119a11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>