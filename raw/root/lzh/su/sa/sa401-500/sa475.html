<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa475">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 475</span><span class="mirror-right">（四七五） 先時</span></h1>
</div>
<p><a class="t-linehead" id="t-linehead0121b26"></a>如是我聞：</p>
<p>一時，佛住王舍城迦蘭陀<a class="t" id="t0121b27"></a>竹園。</p>
<p><a class="t-linehead" id="t-linehead0121b27"></a>爾時，世尊告諸比丘：「毘婆尸如來未<a class="t" id="t0121b28"></a>成佛時，獨一靜處，禪思思惟，作如是觀，觀<a class="t" id="t0121b29"></a>察諸受。云何為受？云何受集？云何受滅？<a class="t" id="t0121c01"></a>云何受集道跡？云何受滅道跡？云何受味？云<a class="t" id="t0121c02"></a>何受患？云何受離？如是觀察，有三受——樂受、<a class="t" id="t0121c03"></a>苦受、不苦不樂受。觸集是受集，觸滅是受滅。<a class="t" id="t0121c04"></a>若於受愛樂、讚歎、染著、堅住，是名受集道<a class="t" id="t0121c05"></a>跡。若於受不愛樂、讚歎、染著、堅住，是名受<a class="t" id="t0121c06"></a>滅道跡。若受因緣生樂喜，是名受味，若受<a class="t" id="t0121c07"></a>無常變易法，是名受患。若於受斷欲貪、越<a class="t" id="t0121c08"></a>欲貪，是名受離。」</p>
<p><a class="t-linehead" id="t-linehead0121c08"></a>佛說此經已，諸比丘聞<a class="t" id="t0121c09"></a>佛所說，歡喜奉行。</p>
<a class="t" id="t0121c10"></a><p><a class="t-linehead" id="t-linehead0121c10"></a>如毘婆尸佛，如是式棄佛、毘濕波浮佛、迦<a class="t" id="t0121c11"></a>羅迦孫提佛、迦那迦牟尼佛、迦葉佛，及我釋<a class="t" id="t0121c12"></a>迦文佛，未成佛時思惟觀察諸受，亦復如是。</p>
<a class="t" id="t0121c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>