<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa447">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 447</span><span class="mirror-right">（四四七） 行</span></h1>
</div>
<p><a class="t-linehead" id="t-linehead0115a24"></a>如是我聞：</p>
<p>一時，佛住王舍城迦蘭陀竹<a class="t" id="t0115a25"></a>園。</p>
<p><a class="t-linehead" id="t-linehead0115a25"></a>爾時，世尊告諸比丘：「眾生常與界俱，與<a class="t" id="t0115a26"></a>界和合。云何與界俱？謂眾生不善心時與<a class="t" id="t0115a27"></a>不善界俱，善心時與善界俱，鄙心時與鄙<a class="t" id="t0115a28"></a>界俱，勝心時與勝界俱。</p>
<p><a class="t-linehead" id="t-linehead0115a28"></a>「時，尊者憍陳如與<a class="t" id="t0115a29"></a>眾多比丘於近處經行，一切皆是上座多聞<a class="t" id="t0115b01"></a>大德，出家已久，具修梵行。</p>
<p><a class="t-linehead" id="t-linehead0115b01"></a>「復有尊者大迦<a class="t" id="t0115b02"></a>葉與眾多比丘於近處經行，一切皆是少<a class="t" id="t0115b03"></a>欲知足，頭陀苦行，不畜遺餘。</p>
<p><a class="t-linehead" id="t-linehead0115b03"></a>「尊者舍利<a class="t" id="t0115b04"></a>弗與眾多比丘於近處經行，一切皆是大<a class="t" id="t0115b05"></a>智辯才。</p>
<p><a class="t-linehead" id="t-linehead0115b05"></a>「時，尊者大目揵連與眾多比丘於<a class="t" id="t0115b06"></a>近處經行，一切皆是神通大力。</p>
<p><a class="t-linehead" id="t-linehead0115b06"></a>「時，阿那律<a class="t" id="t0115b07"></a>陀與眾多比丘於近處經行，一切皆是天<a class="t" id="t0115b08"></a>眼明徹。</p>
<p><a class="t-linehead" id="t-linehead0115b08"></a>「時，尊者二十億耳與眾多比丘於<a class="t" id="t0115b09"></a>近處經行，一切皆是勇猛精進，專勤修行者。</p>
<a class="t" id="t0115b10"></a><p><a class="t-linehead" id="t-linehead0115b10"></a>「時，尊者陀驃與眾多比丘於近處經行，<a class="t" id="t0115b11"></a>一切皆是能為大眾修供具者。</p>
<p><a class="t-linehead" id="t-linehead0115b11"></a>「時，尊者優<a class="t" id="t0115b12"></a>波離與眾多比丘於近處經行，一切皆是<a class="t" id="t0115b13"></a>通達律行。</p>
<p><a class="t-linehead" id="t-linehead0115b13"></a>「時，尊者富樓那與眾多比丘於<a class="t" id="t0115b14"></a>近處經行，皆是辯才善說法者。</p>
<p><a class="t-linehead" id="t-linehead0115b14"></a>「時，尊者迦旃<a class="t" id="t0115b15"></a>延與眾多比丘於近處經行，一切皆能分<a class="t" id="t0115b16"></a>別諸經，善說法相。時，尊者阿難與眾多比<a class="t" id="t0115b17"></a>丘於近處經行，一切皆是多聞總持。</p>
<p><a class="t-linehead" id="t-linehead0115b17"></a>「時，尊<a class="t" id="t0115b18"></a>者羅睺羅與眾多比丘於近處經行，一切<a class="t" id="t0115b19"></a>皆是善持律行。</p>
<p><a class="t-linehead" id="t-linehead0115b19"></a>「時，提婆達多與眾多比丘<a class="t" id="t0115b20"></a>於近處經行，一切皆是習眾惡行，是名比<a class="t" id="t0115b21"></a>丘常與界俱，與界和合，是故，諸比丘！當善<a class="t" id="t0115b22"></a>分別種種諸界。」</p>
<p><a class="t-linehead" id="t-linehead0115b22"></a>佛說是經時。諸比丘聞佛<a class="t" id="t0115b23"></a>所說，歡喜奉行。</p>
<a class="t" id="t0115b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>