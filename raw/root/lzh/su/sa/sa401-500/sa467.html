<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa467">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 467</span><span class="mirror-right">（四六七） 劍刺</span></h1>
</div>
<p><a class="t-linehead" id="t-linehead0119a22"></a>如是我聞：</p>
<p>一時，佛住王舍城迦蘭陀<a class="t" id="t0119a23"></a>竹園。</p>
<p><a class="t-linehead" id="t-linehead0119a23"></a>爾時，尊者羅睺羅往詣佛所，稽首禮<a class="t" id="t0119a24"></a>足，退住一面，白佛言：「世尊！云何知、云<a class="t" id="t0119a25"></a>何見我此識身及外境界一切相，得無有<a class="t" id="t0119a26"></a>我、我所見、我慢繫著使？」</p>
<p><a class="t-linehead" id="t-linehead0119a26"></a>佛告羅睺羅：「有三<a class="t" id="t0119a27"></a>受，苦受、樂受、不苦不樂受。觀於樂受而作<a class="t" id="t0119a28"></a>苦想，觀於苦受作劍刺想，觀不苦不樂受<a class="t" id="t0119a29"></a>作無常想。若彼比丘觀於樂受而作苦想，<a class="t" id="t0119b01"></a>觀於苦受作劍刺想，觀不苦不樂受作<a class="t" id="t0119b02"></a>無常、滅想者，是名正見。」</p>
<p><a class="t-linehead" id="t-linehead0119b02"></a>爾時，世尊即說偈<a class="t" id="t0119b03"></a>言：</p>
<a class="t" id="t0119b04"></a><blockquote class="gatha">
<p>「觀樂作苦想，　　苦受同劍刺，<a class="t" id="t0119b05"></a><br>　於不苦不樂，　　修無常滅想，<a class="t" id="t0119b06"></a><br>　是則為比丘。　　正見成就者，<a class="t" id="t0119b07"></a><br>　寂滅安樂道，　　住於最後邊，<a class="t" id="t0119b08"></a><br>　永離諸煩惱，　　摧伏眾魔軍。」</p>
</blockquote>
<a class="t" id="t0119b09"></a><p><a class="t-linehead" id="t-linehead0119b09"></a>佛說此經已，尊者羅睺羅聞佛所說，歡喜<a class="t" id="t0119b10"></a>奉行。</p>
<a class="t" id="t0119b11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>