<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa496">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 496</span><span class="mirror-right">（四九六） 靜</span></h1>
</div>
<p><a class="t-linehead" id="t-linehead0129a27"></a>如是我聞：</p>
<p>一時，佛住舍衛國祇樹給孤<a class="t" id="t0129a28"></a>獨園。</p>
<p><a class="t-linehead" id="t-linehead0129a28"></a>爾時，舍利弗告諸比丘：「若諸比丘諍起<a class="t" id="t0129a29"></a>相言，有犯罪比丘、舉罪比丘。彼若不依正<a class="t" id="t0129a30"></a>思惟自省察者，當知彼比丘長夜強梁，諍訟<a class="t" id="t0129b01"></a>轉增，共相違反，結恨彌深，於所起之罪，不<a class="t" id="t0129b02"></a>能以正法、律止令休息。若比丘有此已起<a class="t" id="t0129b03"></a>諍訟，若犯罪比丘、若舉罪比丘！俱依正思<a class="t" id="t0129b04"></a>惟自省察尅責，當知彼比丘不長夜強梁，<a class="t" id="t0129b05"></a>共相違反，結恨轉增，於所起之罪，能以法、<a class="t" id="t0129b06"></a>律止令休息。</p>
<p><a class="t-linehead" id="t-linehead0129b06"></a>「云何比丘正思惟自省察？比<a class="t" id="t0129b07"></a>丘應如是思惟：『我不是、不類、不應作罪，令<a class="t" id="t0129b08"></a>彼見我；若我不為此罪，彼則不見，以彼<a class="t" id="t0129b09"></a>見我罪，不喜嫌責，故舉之耳。餘比丘聞者，<a class="t" id="t0129b10"></a>亦當嫌責，是故長夜諍訟，強梁轉增，諍訟相<a class="t" id="t0129b11"></a>言，於所起之罪，不能以正法、律止令休息，<a class="t" id="t0129b12"></a>我今自知，如己輸稅。』是名比丘於所起<a class="t" id="t0129b13"></a>罪能自觀察。</p>
<p><a class="t-linehead" id="t-linehead0129b13"></a>「云何舉罪比丘能自省察？舉罪<a class="t" id="t0129b14"></a>比丘應如是念：『彼長老比丘作不類罪，令<a class="t" id="t0129b15"></a>我見之，若彼不作此不類罪者，我則不見。<a class="t" id="t0129b16"></a>我見其罪，不喜故舉，餘比丘見，亦當不喜<a class="t" id="t0129b17"></a>故舉之，長夜諍訟，轉增不息，不能以正法、<a class="t" id="t0129b18"></a>律止所起罪，令其休息。我從今日，當自去<a class="t" id="t0129b19"></a>之，如己輸稅。』如是舉罪比丘善能依正<a class="t" id="t0129b20"></a>思惟，內自觀察。</p>
<p><a class="t-linehead" id="t-linehead0129b20"></a>「是故，諸比丘有罪及舉罪者，<a class="t" id="t0129b21"></a>當依正思惟，而自觀察，不令長夜強梁<a class="t" id="t0129b22"></a>增長。諸比丘！得不諍訟，所起之諍，能以法、<a class="t" id="t0129b23"></a>律止令休息。」</p>
<p><a class="t-linehead" id="t-linehead0129b23"></a>尊者舍利弗說是經已，諸比<a class="t" id="t0129b24"></a>丘聞已，歡喜奉行。</p>
<a class="t" id="t0129b25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>