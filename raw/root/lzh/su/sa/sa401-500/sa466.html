<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa466">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 466</span><span class="mirror-right">（四六六） 觸因</span></h1>
</div>
<p><a class="t-linehead" id="t-linehead0119a11"></a>如是我聞：</p>
<p>一時，佛住王舍城迦蘭陀竹<a class="t" id="t0119a12"></a>園。</p>
<p><a class="t-linehead" id="t-linehead0119a12"></a>爾時，尊者羅睺羅往詣佛所，稽首禮足，<a class="t" id="t0119a13"></a>退坐一面，白佛言：「世尊！云何知、云何見我<a class="t" id="t0119a14"></a>此識身及外境界一切相，得無有我、我所見、<a class="t" id="t0119a15"></a>我慢繫著使？」</p>
<p><a class="t-linehead" id="t-linehead0119a15"></a>佛告羅睺羅：「有三受——苦受、樂<a class="t" id="t0119a16"></a>受、不苦不樂受。此三受何因、何集、何生、何轉？<a class="t" id="t0119a17"></a>謂此三受，觸因、觸集、觸生、觸轉；彼彼觸因、<a class="t" id="t0119a18"></a>彼彼受生，若彼彼觸滅，彼彼受亦滅、止、清涼、<a class="t" id="t0119a19"></a>沒。如是知、如是見我此識及外境界一切相，<a class="t" id="t0119a20"></a>得無有我、我所見、我慢繫著使。」</p>
<p><a class="t-linehead" id="t-linehead0119a20"></a>佛說此經<a class="t" id="t0119a21"></a>已，尊者羅睺羅聞佛所說，歡喜奉行。</p>
<a class="t" id="t0119a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>