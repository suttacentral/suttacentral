<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa462">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 462</span><span class="mirror-right">（四六二） 三界</span></h1>
</div>
<p><a class="t-linehead" id="t-linehead0118a20"></a>如是我聞：</p>
<p>一時，佛住拘睒彌國瞿師羅<a class="t" id="t0118a21"></a>園。</p>
<p><a class="t-linehead" id="t-linehead0118a21"></a>爾時，瞿師羅長者詣尊者阿難所，稽首<a class="t" id="t0118a22"></a>禮足，退坐一面，白尊者阿難：「所說種種界。<a class="t" id="t0118a23"></a>云何名為種種界？」</p>
<p><a class="t-linehead" id="t-linehead0118a23"></a>尊者阿難告瞿師羅長<a class="t" id="t0118a24"></a>者：「有三界，色界、無色界、滅界，是名三界。」即<a class="t" id="t0118a25"></a>說偈言：</p>
<a class="t" id="t0118a26"></a><blockquote class="gatha">
<p>「若色界眾生，　　及住無色界，<a class="t" id="t0118a27"></a><br>　不識滅界者，　　還復受諸有。<a class="t" id="t0118a28"></a><br>　若斷於色界，　　不住無色界，<a class="t" id="t0118a29"></a><br>　滅界心解脫，　　永離於生死。」</p>
</blockquote>
<a class="t" id="t0118a30"></a><p><a class="t-linehead" id="t-linehead0118a30"></a>尊者阿難說是經已，瞿師羅長者歡喜隨<a class="t" id="t0118b01"></a>喜，作禮而去。</p>
<a class="t" id="t0118b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>