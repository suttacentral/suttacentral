<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa469">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 469</span><span class="mirror-right">（四六九） 深嶮</span></h1>
</div>
<p><a class="t-linehead" id="t-linehead0119c07"></a>如是我聞：</p>
<p>一時，佛住王舍城迦蘭陀<a class="t" id="t0119c08"></a>竹園。</p>
<p><a class="t-linehead" id="t-linehead0119c08"></a>爾時，世尊告諸比丘：「大海深嶮者，此<a class="t" id="t0119c09"></a>世間愚夫所說深嶮，非賢聖法、律所說深嶮。<a class="t" id="t0119c10"></a>世間所說者，是大水積聚數耳，若從身生諸<a class="t" id="t0119c11"></a>受，眾苦逼迫，或惱、或死，是名大海極深嶮<a class="t" id="t0119c12"></a>處。愚癡無聞凡夫於此身生諸受，苦痛逼<a class="t" id="t0119c13"></a>迫，或惱、或死，憂悲稱怨，啼哭號呼，心亂發<a class="t" id="t0119c14"></a>狂，長淪沒溺，無止息處。多聞聖弟子於身<a class="t" id="t0119c15"></a>生諸受，苦痛逼迫，或惱、或死，不生憂悲、<a class="t" id="t0119c16"></a>啼哭號呼、心生狂亂，不淪生死，得止息處。」</p>
<a class="t" id="t0119c17"></a><p><a class="t-linehead" id="t-linehead0119c17"></a>爾時，世尊即說偈言：</p>
<a class="t" id="t0119c18"></a><blockquote class="gatha">
<p>「身生諸苦受，　　逼迫乃至死，<a class="t" id="t0119c19"></a><br>　憂悲不息忍，　　號呼發狂亂，<a class="t" id="t0119c20"></a><br>　心自生障礙，　　招集眾苦增，<a class="t" id="t0119c21"></a><br>　永淪生死海，　　莫知休息處。<a class="t" id="t0119c22"></a><br>　能捨身諸受，　　身所生苦惱，<a class="t" id="t0119c23"></a><br>　切迫乃至死，　　不起憂悲想。<a class="t" id="t0119c24"></a><br>　不啼哭號呼，　　能自忍眾苦，<a class="t" id="t0119c25"></a><br>　心不生障礙，　　招集眾苦增。<a class="t" id="t0119c26"></a><br>　不淪沒生死，　　永得安隱處。」</p>
</blockquote>
<a class="t" id="t0119c27"></a><p><a class="t-linehead" id="t-linehead0119c27"></a>佛說此經已，諸比丘聞佛所說，歡喜奉行。</p>
<a class="t" id="t0119c28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>