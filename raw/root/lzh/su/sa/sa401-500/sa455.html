<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa455">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 455</span><span class="mirror-right">（四五五） 想</span></h1>
</div>
<div class="w">
<p><a class="t-linehead" id="t-linehead0125a06"></a>如是我聞：</p>
<p>一時，佛住舍衛國祇樹<a class="t" id="t0125a07"></a>給孤獨園。</p>
<p><a class="t-linehead" id="t-linehead0125a07"></a>爾時，世尊告諸比丘：「緣界種<a class="t" id="t0125a08"></a>種故生種種觸，緣種種觸生種種想，緣<a class="t" id="t0125a09"></a>種種想生種種欲，緣種種欲生種種覺，<a class="t" id="t0125a10"></a>緣種種覺生種種熱，緣種種熱生種種<a class="t" id="t0125a11"></a>求。</p>
<p><a class="t-linehead" id="t-linehead0125a11"></a>「云何種種界？謂十八界，眼界，乃至法<a class="t" id="t0125a12"></a>界。</p>
<p><a class="t-linehead" id="t-linehead0125a12"></a>「云何緣種種界生種種觸？云何？乃至<a class="t" id="t0125a13"></a>緣種種熱生種種求？謂緣眼界生眼觸，<a class="t" id="t0125a14"></a>非緣眼觸生眼界，但緣眼界生眼觸；<a class="t" id="t0125a15"></a><span class="corr" title="[非&gt;]"></span>緣眼觸生眼想，非緣眼想生眼觸，<a class="t" id="t0125a16"></a>但緣眼觸生眼想；緣眼想生眼欲，非<a class="t" id="t0125a17"></a>緣眼欲生眼想，但緣眼想生眼欲；緣<a class="t" id="t0125a18"></a>眼欲生眼覺，非緣眼覺生眼欲，但緣<a class="t" id="t0125a19"></a>眼欲生眼覺；緣眼覺生眼熱，非緣眼<a class="t" id="t0125a20"></a>熱生眼覺，但緣眼覺生眼熱；緣眼熱<a class="t" id="t0125a21"></a>生眼求，非緣眼求生眼熱，但緣眼熱<a class="t" id="t0125a22"></a>生眼求。如是耳、鼻、舌、身、意界緣生意觸，乃<a class="t" id="t0125a23"></a>至緣意熱生意求，亦如是廣說。是名比<a class="t" id="t0125a24"></a>丘緣種種界生種種觸，乃至緣種種熱<a class="t" id="t0125a25"></a>生種種求，非緣種種求生種種熱，乃至<a class="t" id="t0125a26"></a>非緣種種觸生種種界，但緣種種界生<a class="t" id="t0125a27"></a>種種觸，乃至緣種種熱生種種求。」</p>
<p><a class="t-linehead" id="t-linehead0125a27"></a>佛說<a class="t" id="t0125a28"></a>是經已，諸比丘聞佛所說，歡喜奉行。</p>
<a class="t" id="t0125a29"></a><p><a class="t-linehead" id="t-linehead0125a29"></a>如內六入處，外六入處亦如是說。</p>
</div>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>