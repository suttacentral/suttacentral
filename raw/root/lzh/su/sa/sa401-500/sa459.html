<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa459">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 459</span><span class="mirror-right">（四五九） 自作</span></h1>
</div>
<p><a class="t-linehead" id="t-linehead0117c02"></a>如是我聞：</p>
<p>一時，佛住舍衛國祇樹給<a class="t" id="t0117c03"></a>孤獨園。</p>
<p><a class="t-linehead" id="t-linehead0117c03"></a>時，有婆羅門來詣佛所，與世尊面<a class="t" id="t0117c04"></a>相慰勞已，於一面住，白佛言：「眾生非自作、<a class="t" id="t0117c05"></a>非他作？」</p>
<p><a class="t-linehead" id="t-linehead0117c05"></a>佛告婆羅門：「如是論者，我不與相<a class="t" id="t0117c06"></a>見，汝今自來，而言我非自作、非他作？」</p>
<p><a class="t-linehead" id="t-linehead0117c06"></a>婆羅<a class="t" id="t0117c07"></a>門言：「云何？瞿曇！眾生為自作、為他作耶？」</p>
<a class="t" id="t0117c08"></a><p><a class="t-linehead" id="t-linehead0117c08"></a>佛告婆羅門：「我今問汝，隨意答我。婆羅門！<a class="t" id="t0117c09"></a>於意云何？有眾生方便界，令諸眾生知作<a class="t" id="t0117c10"></a>方便耶？」</p>
<p><a class="t-linehead" id="t-linehead0117c10"></a>婆羅門言：「瞿曇！有眾生方便界，令<a class="t" id="t0117c11"></a>諸眾生知作方便也。」</p>
<p><a class="t-linehead" id="t-linehead0117c11"></a>佛告婆羅門：「若有方<a class="t" id="t0117c12"></a>便界，令諸眾生知有方便者，是則眾生自<a class="t" id="t0117c13"></a>作、是則他作。婆羅門！於意云何？有眾生<a class="t" id="t0117c14"></a>安住界、堅固界、出界、造作界，令彼眾生<a class="t" id="t0117c15"></a>知有造作耶？」</p>
<p><a class="t-linehead" id="t-linehead0117c15"></a>婆羅門白佛：「有眾生安住<a class="t" id="t0117c16"></a>界、堅固界、出界、造作界，令諸眾生知有造<a class="t" id="t0117c17"></a>作。」</p>
<p><a class="t-linehead" id="t-linehead0117c17"></a>佛告婆羅門：「若彼安住界、堅固界、出界、<a class="t" id="t0117c18"></a>造作界，令諸眾生知有造作者，是則眾生<a class="t" id="t0117c19"></a>自作、是則他作。」</p>
<p><a class="t-linehead" id="t-linehead0117c19"></a>婆羅門白佛：「有眾生自作、<a class="t" id="t0117c20"></a>有他作，瞿曇！世間多事，今當請辭。」</p>
<p><a class="t-linehead" id="t-linehead0117c20"></a>佛告婆<a class="t" id="t0117c21"></a>羅門：「世間多事，宜知是時。」</p>
<p><a class="t-linehead" id="t-linehead0117c21"></a>時，彼婆羅門聞<a class="t" id="t0117c22"></a>佛所說，歡喜隨喜，從座起去。</p>
<a class="t" id="t0117c23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>