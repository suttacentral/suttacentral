<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa421">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 421</span><span class="mirror-right">（四二一） 深嶮</span></h1>
</div>
<p><a class="t-linehead" id="t-linehead0111a20"></a>如是我聞：</p>
<p>一時，佛住王舍城迦蘭陀<a class="t" id="t0111a21"></a>竹園。</p>
<p><a class="t-linehead" id="t-linehead0111a21"></a>爾時，世尊告諸比丘：「汝等共行至深嶮<a class="t" id="t0111a22"></a>巖。」</p>
<p><a class="t-linehead" id="t-linehead0111a22"></a>諸比丘白佛：「唯然，世尊！」</p>
<p>爾時，世尊與諸<a class="t" id="t0111a23"></a>大眾至深嶮巖，敷座而坐，周匝觀察深嶮<a class="t" id="t0111a24"></a>巖已，告諸比丘：「此巖極大深嶮。」</p>
<p><a class="t-linehead" id="t-linehead0111a24"></a>時，有異比<a class="t" id="t0111a25"></a>丘從座起，整衣服，為佛作禮，合掌白佛<a class="t" id="t0111a26"></a>言：「世尊！此極深嶮，然復有一極深嶮極嶮<a class="t" id="t0111a27"></a>於此，甚可怖畏者不？」</p>
<p><a class="t-linehead" id="t-linehead0111a27"></a>佛知其意，即告言：「如<a class="t" id="t0111a28"></a>是，比丘！此極深嶮，然復有大深嶮嶮於<a class="t" id="t0111a29"></a>此者，甚可怖畏，謂諸沙門、婆羅門於苦聖<a class="t" id="t0111b01"></a>諦不如實知，苦集聖諦、苦滅聖諦、苦滅<a class="t" id="t0111b02"></a>道跡聖諦不如實知，彼於生本諸行樂著，<a class="t" id="t0111b03"></a>於老、病、死、憂、悲、惱、苦生本諸行樂著，而作是<a class="t" id="t0111b04"></a>行；老、病、死、憂、悲、惱、苦行，轉增長故，墮於生<a class="t" id="t0111b05"></a>深嶮之處；墮於老、病、死、憂、悲、惱、苦深嶮之處。<a class="t" id="t0111b06"></a>如是，比丘！此則大深嶮嶮於此者。是故，比<a class="t" id="t0111b07"></a>丘！於四聖諦未無間等者，當勤方便，起增<a class="t" id="t0111b08"></a>上欲，學無間等。」</p>
<p><a class="t-linehead" id="t-linehead0111b08"></a>佛說此經已，諸比丘聞佛<a class="t" id="t0111b09"></a>所說，歡喜奉行。</p>
<a class="t" id="t0111b10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>