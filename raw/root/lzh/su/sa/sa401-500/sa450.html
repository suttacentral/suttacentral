<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa450">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 450</span><span class="mirror-right">（四五〇） 少聞等</span></h1>
</div>
<p><a class="t-linehead" id="t-linehead0115c15"></a>如是我聞：</p>
<p>一時，佛住舍衛國祇樹給孤<a class="t" id="t0115c16"></a>獨園。</p>
<p><a class="t-linehead" id="t-linehead0115c16"></a>爾時，世尊告諸比丘：「眾生常與界俱，<a class="t" id="t0115c17"></a>與界和合。不信時與不信界俱，犯戒時與<a class="t" id="t0115c18"></a>犯戒界俱，無慚無愧時與無慚無愧界俱；<a class="t" id="t0115c19"></a>信心時與信界俱，持戒時與持戒界俱，慚<a class="t" id="t0115c20"></a>愧心時與慚愧界俱。是故，諸比丘！當善分<a class="t" id="t0115c21"></a>別種種諸界。」</p>
<p><a class="t-linehead" id="t-linehead0115c21"></a>佛說是經已，諸比丘聞佛所<a class="t" id="t0115c22"></a>說，歡喜奉行。</p>
<a class="t" id="t0115c23"></a><p><a class="t-linehead" id="t-linehead0115c23"></a>如信、不信。如是精進、不精進，失念、不失念，<a class="t" id="t0115c24"></a>正受、不正受，多聞、少聞，慳者、施者，惡慧、善慧，<a class="t" id="t0115c25"></a>難養、易養，難滿、易滿，多欲、少欲，知足、不知足，<a class="t" id="t0115c26"></a>攝受、不攝受界俱，如上經。如是廣說。</p>
<a class="t" id="t0115c27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>