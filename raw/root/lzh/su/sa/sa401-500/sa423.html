<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa423">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 423</span><span class="mirror-right">（四二三） 大闇</span></h1>
</div>
<p><a class="t-linehead" id="t-linehead0111b25"></a>如是我聞：</p>
<p>一時，佛住王舍城迦蘭陀<a class="t" id="t0111b26"></a>竹園。</p>
<p><a class="t-linehead" id="t-linehead0111b26"></a>爾時，世尊告諸比丘：「有大闇地獄，彼<a class="t" id="t0111b27"></a>諸眾生，生彼中者，不見自身分。」</p>
<p><a class="t-linehead" id="t-linehead0111b27"></a>時，有異比<a class="t" id="t0111b28"></a>丘從座起，整衣服，為佛作禮，合掌白佛<a class="t" id="t0111b29"></a>言：「世尊！此則大闇，唯此大闇，復更有餘<a class="t" id="t0111c01"></a>大闇，甚可怖畏，過於此不？」</p>
<p><a class="t-linehead" id="t-linehead0111c01"></a>佛告比丘：「如<a class="t" id="t0111c02"></a>是，更有大闇，甚可怖畏，過於此者，謂沙<a class="t" id="t0111c03"></a>門、婆羅門於四聖諦不如實知，乃至墮於<a class="t" id="t0111c04"></a>生、老、病、死、憂、悲、惱、苦大闇之中。是故，比丘！於<a class="t" id="t0111c05"></a>四聖諦未無間等者，當勤方便，起增上欲，<a class="t" id="t0111c06"></a>學無間等。」</p>
<p><a class="t-linehead" id="t-linehead0111c06"></a>佛說此經已，諸比丘聞佛所說，<a class="t" id="t0111c07"></a>歡喜奉行。</p>
<a class="t" id="t0111c08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>