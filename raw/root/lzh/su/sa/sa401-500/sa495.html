<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa495">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 495</span><span class="mirror-right">（四九五） 戒</span></h1>
</div>
<p><a class="t-linehead" id="t-linehead0129a09"></a>如是我聞：</p>
<p>一時，佛住王舍城迦蘭陀<a class="t" id="t0129a10"></a>竹園。時，尊者舍利弗在耆闍崛山中。</p>
<p><a class="t-linehead" id="t-linehead0129a10"></a>爾時，尊<a class="t" id="t0129a11"></a>者舍利弗告諸比丘：「其犯戒者，以破戒故，<a class="t" id="t0129a12"></a>所依退減，心不樂住；不樂住已，失喜、息、樂、<a class="t" id="t0129a13"></a>寂靜三昧、如實知見、厭離、離欲、解脫已，永<a class="t" id="t0129a14"></a>不能得無餘涅槃。如樹根壞，枝葉華果悉<a class="t" id="t0129a15"></a>不成就，犯戒比丘亦復如是。功德退減，心不<a class="t" id="t0129a16"></a>樂住，不信樂已，失喜、息、樂、寂靜三昧、如實<a class="t" id="t0129a17"></a>知見、厭離、離欲、解脫，失解脫已，永不能得<a class="t" id="t0129a18"></a>無餘涅槃。</p>
<p><a class="t-linehead" id="t-linehead0129a18"></a>「持戒比丘根本具足，所依具足，心<a class="t" id="t0129a19"></a>得信樂；得信樂已，心得歡喜、息、樂、寂靜三昧、<a class="t" id="t0129a20"></a>如實知見、厭離、離欲、解脫；得解脫已，悉能疾<a class="t" id="t0129a21"></a>得無餘涅槃。譬如樹根不壞，枝葉華果悉<a class="t" id="t0129a22"></a>得成就，持戒比丘亦復如是。根本具足，所<a class="t" id="t0129a23"></a>依成就，心得信樂，得信樂已，歡喜、息、樂、寂<a class="t" id="t0129a24"></a>靜三昧、如實知見、厭離、離欲、解脫，疾得無餘<a class="t" id="t0129a25"></a>涅槃。」</p>
<p><a class="t-linehead" id="t-linehead0129a25"></a>尊者舍利弗說是經已，諸比丘聞其<a class="t" id="t0129a26"></a>所說，歡喜奉行。</p>
<a class="t" id="t0129a27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>