<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa463">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 463</span><span class="mirror-right">（四六三） 三界</span></h1>
</div>
<p><a class="t-linehead" id="t-linehead0118b02"></a>如是我聞：</p>
<p>一時，佛住拘睒彌國瞿師羅<a class="t" id="t0118b03"></a>園。</p>
<p><a class="t-linehead" id="t-linehead0118b03"></a>爾時，瞿師羅長者詣尊者阿難所，稽首禮<a class="t" id="t0118b04"></a>足，退坐一面，白尊者阿難：「所說種種界。<a class="t" id="t0118b05"></a>云何為種種界？」</p>
<p><a class="t-linehead" id="t-linehead0118b05"></a>尊者阿難答瞿師羅長者：<a class="t" id="t0118b06"></a>「謂三種出界。云何三？謂從欲界出至色界，<a class="t" id="t0118b07"></a>色界出至無色界、一切諸行一切思想滅界，<a class="t" id="t0118b08"></a>是名三出界。」即說偈言：</p>
<a class="t" id="t0118b09"></a><blockquote class="gatha">
<p>「知從欲界出，　　超踰於色界，<a class="t" id="t0118b10"></a><br>　一切行寂滅，　　勤修正方便。<a class="t" id="t0118b11"></a><br>　斷除一切愛，　　一切行滅盡，<a class="t" id="t0118b12"></a><br>　知一切有餘，　　不復轉還有。」</p>
</blockquote>
<a class="t" id="t0118b13"></a><p><a class="t-linehead" id="t-linehead0118b13"></a>尊者阿難說是經已，瞿師羅長者歡喜隨<a class="t" id="t0118b14"></a>喜，作禮而去。</p>
<a class="t" id="t0118b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>