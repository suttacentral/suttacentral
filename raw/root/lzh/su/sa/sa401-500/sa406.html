<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa406">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 406</span><span class="mirror-right">（四〇六） 龜</span></h1>
</div>
<p><a class="t-linehead" id="t-linehead0108c06"></a>如是我聞：</p>
<p>一時，佛住獼猴池側重閣講<a class="t" id="t0108c07"></a>堂。</p>
<p><a class="t-linehead" id="t-linehead0108c07"></a>爾時，世尊告諸比丘：「譬如大地悉成大<a class="t" id="t0108c08"></a>海，有一盲龜壽無量劫，百年一出其頭，海<a class="t" id="t0108c09"></a>中有浮木，止有一孔，漂流海浪，隨風東西。<a class="t" id="t0108c10"></a>盲龜百年一出其頭，當得遇此孔不？」</p>
<p><a class="t-linehead" id="t-linehead0108c10"></a>阿難<a class="t" id="t0108c11"></a>白佛：「不能。世尊！所以者何？此盲龜若至<a class="t" id="t0108c12"></a>海東，浮木隨風，或至海西，南、北四維圍<a class="t" id="t0108c13"></a>遶亦爾，不必相得。」</p>
<p><a class="t-linehead" id="t-linehead0108c13"></a>佛告阿難：「盲龜浮木，雖<a class="t" id="t0108c14"></a>復差違，或復相得。愚癡凡夫漂流五趣，暫<a class="t" id="t0108c15"></a>復人身，甚難於彼。所以者何？彼諸眾生不<a class="t" id="t0108c16"></a>行其義、不行法、不行善、不行真實，展轉<a class="t" id="t0108c17"></a>殺害，強者陵弱，造無量惡故。是故，比丘！<a class="t" id="t0108c18"></a>於四聖諦當未無間等者，當勤方便，起增<a class="t" id="t0108c19"></a>上欲，學無間等。」</p>
<p><a class="t-linehead" id="t-linehead0108c19"></a>佛說此經已，諸比丘聞佛<a class="t" id="t0108c20"></a>所說，歡喜奉行。</p>
<a class="t" id="t0108c21"></a><p class="endsutta"><span class="t-juanname">雜阿含經卷第十五</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>