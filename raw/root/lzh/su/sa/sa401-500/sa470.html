<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa470">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 470</span><span class="mirror-right">（四七〇） 箭</span></h1>
</div>
<p><a class="t-linehead" id="t-linehead0119c28"></a>如是我聞：</p>
<p>一時，佛住王舍城迦蘭陀<a class="t" id="t0119c29"></a>竹園。</p>
<p><a class="t-linehead" id="t-linehead0119c29"></a>爾時，世尊告諸比丘：「愚癡無聞凡夫<a class="t" id="t0120a01"></a>生苦樂受、不苦不樂受，多聞聖弟子亦生<a class="t" id="t0120a02"></a>苦樂受、不苦不樂受。諸比丘！凡夫、聖人有<a class="t" id="t0120a03"></a>何差別？」</p>
<p><a class="t-linehead" id="t-linehead0120a03"></a>諸比丘白佛：「世尊是法根、法眼、法<a class="t" id="t0120a04"></a>依。善哉！世尊！唯願廣說，諸比丘聞已，當受<a class="t" id="t0120a05"></a>奉行。」</p>
<p><a class="t-linehead" id="t-linehead0120a05"></a>佛告諸比丘：「愚癡無聞凡夫身觸<a class="t" id="t0120a06"></a>生諸受，苦痛逼迫，乃至奪命，憂愁啼哭，稱<a class="t" id="t0120a07"></a>怨號呼。」</p>
<a class="t" id="t0120a08"></a><p><a class="t-linehead" id="t-linehead0120a08"></a>佛告諸比丘：「諦聽，善思，當為汝說。諸比<a class="t" id="t0120a09"></a>丘！愚癡無聞凡夫身觸生諸受，增諸苦<a class="t" id="t0120a10"></a>痛，乃至奪命，愁憂稱怨，啼哭號呼，心生<a class="t" id="t0120a11"></a>狂亂，當於爾時，增長二受，若身受、若心受。</p>
<a class="t" id="t0120a12"></a><p><a class="t-linehead" id="t-linehead0120a12"></a>「譬如士夫身被雙毒箭，極生苦痛，愚癡無<a class="t" id="t0120a13"></a>聞凡夫亦復如是。增長二受，身受、心受，<a class="t" id="t0120a14"></a>極生苦痛。所以者何？以彼愚癡無聞凡夫<a class="t" id="t0120a15"></a>不了知故，於諸五欲生樂受觸，受五<a class="t" id="t0120a16"></a>欲樂，受五欲樂故，為貪使所使；苦受觸故，<a class="t" id="t0120a17"></a>則生瞋恚，生瞋恚故，為恚使所使。於此二<a class="t" id="t0120a18"></a>受，若集、若滅、若味、若患、若離不如實知；<a class="t" id="t0120a19"></a>不如實知故，生不苦不樂受，為癡使所使。<a class="t" id="t0120a20"></a>為樂受所繫終不離，苦受所繫終不離，不<a class="t" id="t0120a21"></a>苦不樂受所繫終不離。云何繫？謂為貪、恚、癡<a class="t" id="t0120a22"></a>所繫，為生、老、病、死、憂、悲、惱、苦所繫。</p>
<p><a class="t-linehead" id="t-linehead0120a22"></a>「多聞聖弟<a class="t" id="t0120a23"></a>子身觸生苦受，大苦逼迫，乃至奪命，不起<a class="t" id="t0120a24"></a>憂<span class="corr" title="[　&gt;悲]">悲</span>稱怨、啼哭號呼、心亂發狂，當於爾時，<a class="t" id="t0120a25"></a>唯生一受，所謂身受，不生心受。</p>
<p><a class="t-linehead" id="t-linehead0120a25"></a>「譬如士夫<a class="t" id="t0120a26"></a>被一毒箭，不被第二毒箭，當於爾時，唯生<a class="t" id="t0120a27"></a>一受，所謂身受，不生心受。為樂受觸，不<a class="t" id="t0120a28"></a>染欲樂，不染欲樂故，於彼樂受，貪使不<a class="t" id="t0120a29"></a>使。於苦觸受不生瞋恚，不生瞋恚故，恚<a class="t" id="t0120b01"></a>使不使。於彼二使，集、滅、<span class="corr" title="[昧&gt;味]">味</span>、患、離如實知，<a class="t" id="t0120b02"></a>如實知故，不苦不樂受癡使不使，於彼樂受<a class="t" id="t0120b03"></a>解脫不繫，苦受、不苦不樂受解脫不繫。於何<a class="t" id="t0120b04"></a>不繫？謂貪、恚、癡不繫，生、老、病、死、憂、悲、惱、苦不<a class="t" id="t0120b05"></a>繫。」</p>
<p><a class="t-linehead" id="t-linehead0120b05"></a>爾時，世尊即說偈言：</p>
<a class="t" id="t0120b06"></a><blockquote class="gatha">
<p>「多聞於苦樂，　　非不受覺知，<a class="t" id="t0120b07"></a><br>　彼於凡夫人，　　其實大有聞。<a class="t" id="t0120b08"></a><br>　樂受不放逸，　　苦觸不增憂，<a class="t" id="t0120b09"></a><br>　苦樂二俱捨，　　不順亦不違。<a class="t" id="t0120b10"></a><br>　比丘勤方便，　　正智不傾動，<a class="t" id="t0120b11"></a><br>　於此一切受，　　黠慧能了知。<a class="t" id="t0120b12"></a><br>　了知諸受故，　　現法盡諸漏，<a class="t" id="t0120b13"></a><br>　身死不墮數，　　永處般涅槃。」</p>
</blockquote>
<a class="t" id="t0120b14"></a><p><a class="t-linehead" id="t-linehead0120b14"></a>佛說此經已，諸比丘聞佛所說，歡喜奉行。</p>
<a class="t" id="t0120b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>