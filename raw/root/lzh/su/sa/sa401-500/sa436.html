<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa436">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 436</span><span class="mirror-right">（四三六） 殿堂</span></h1>
</div>
<p><a class="t-linehead" id="t-linehead0113a12"></a>如須達長者所問，有異比丘問，亦如<a class="t" id="t0113a13"></a>是說，唯譬有差別：「如有四登階道，昇於<a class="t" id="t0113a14"></a>殿堂，若有說言不登初階，而登第二、第<a class="t" id="t0113a15"></a>三、第四階昇堂殿者，無有是處。所以<a class="t" id="t0113a16"></a>者何？要由初階，然後次登第二、第三、第四<a class="t" id="t0113a17"></a>階得昇殿堂。如是，比丘！於苦聖諦未<a class="t" id="t0113a18"></a>無間等，而欲於苦集聖諦、苦滅聖諦、苦滅<a class="t" id="t0113a19"></a>道跡聖諦無間等者，無有是處。</p>
<p><a class="t-linehead" id="t-linehead0113a19"></a>「譬如，比丘！<a class="t" id="t0113a20"></a>若有人言：『以四階道昇於殿堂，要由初<a class="t" id="t0113a21"></a>階，然後次登第二、第三、第四階得昇殿堂，<a class="t" id="t0113a22"></a>應作是說。』所以者何？要由初階，然後次登<a class="t" id="t0113a23"></a>第二、第三、第四階昇於殿堂，有是處故。<a class="t" id="t0113a24"></a>如是，比丘！若言於苦聖諦無間等已，然<a class="t" id="t0113a25"></a>後次第於苦集聖諦、苦滅聖諦、苦滅道跡<a class="t" id="t0113a26"></a>聖諦無間等者，應作是說。所以者何？若於<a class="t" id="t0113a27"></a>苦聖諦無間等已，然後次第於苦集聖諦、<a class="t" id="t0113a28"></a>苦滅聖諦、苦滅道跡聖諦無間等者，有是<a class="t" id="t0113a29"></a>處故。」</p>
<p><a class="t-linehead" id="t-linehead0113a29"></a>佛說此經已，諸比丘聞佛所說，歡喜<a class="t" id="t0113b01"></a>奉行。</p>
<a class="t" id="t0113b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>