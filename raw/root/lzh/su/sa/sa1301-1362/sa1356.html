<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1356">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1356</span><span class="mirror-right">（一三五六） 沙彌</span></h1>
</div>
<p><a class="t-linehead" id="t-linehead0372b04"></a>如是我聞：</p>
<p>一時，佛住舍衛國祇樹給<a class="t" id="t0372b05"></a>孤獨園。</p>
<p><a class="t-linehead" id="t-linehead0372b05"></a>時，有異比丘在拘薩羅人間，住一<a class="t" id="t0372b06"></a>林中。</p>
<p><a class="t-linehead" id="t-linehead0372b06"></a>時，有沙彌而說偈言：</p>
<a class="t" id="t0372b07"></a><blockquote class="gatha">
<p>「云何名為常？　　乞食則為常。<a class="t" id="t0372b08"></a><br>　云何為無常？　　僧食為無常。<a class="t" id="t0372b09"></a><br>　云何名為直？　　唯因陀羅幢。<a class="t" id="t0372b10"></a><br>　云何名為曲？　　曲者唯見鉤。」</p>
</blockquote>
<a class="t" id="t0372b11"></a><p><a class="t-linehead" id="t-linehead0372b11"></a>時，彼比丘作是念：「此沙彌能說斯偈，我今<a class="t" id="t0372b12"></a>何不說偈而答？」即說偈言：</p>
<a class="t" id="t0372b13"></a><blockquote class="gatha">
<p>「云何名為常？　　常者唯涅槃。<a class="t" id="t0372b14"></a><br>　云何為無常？　　謂諸有為法。<a class="t" id="t0372b15"></a><br>　云何名為直？　　謂聖八正道。<a class="t" id="t0372b16"></a><br>　云何名為曲？　　曲者唯惡徑。」</p>
</blockquote>
<a class="t" id="t0372b17"></a><p><a class="t-linehead" id="t-linehead0372b17"></a>時，彼比丘說此偈已，默然而住。</p>
<a class="t" id="t0372b18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>