<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1344">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1344</span><span class="mirror-right">（一三四四） 嬉戲</span></h1>
</div>
<p><a class="t-linehead" id="t-linehead0370b02"></a>如是我聞：</p>
<p>一時，佛在舍衛國祇樹給<a class="t" id="t0370b03"></a>孤獨園。</p>
<p><a class="t-linehead" id="t-linehead0370b03"></a>時，有異比丘在拘薩羅人間，住一<a class="t" id="t0370b04"></a>林中。時，彼比丘與長者婦女嬉戲，起惡名<a class="t" id="t0370b05"></a>聲。</p>
<p><a class="t-linehead" id="t-linehead0370b05"></a>時，彼比丘作是念：「我今不類，共他婦女<a class="t" id="t0370b06"></a>起惡名聲，我今欲於此林中自殺。」</p>
<p><a class="t-linehead" id="t-linehead0370b06"></a>時，彼林<a class="t" id="t0370b07"></a>中止住天神作是思念：「不善不類，此比丘不<a class="t" id="t0370b08"></a>壞、無過，而於林中欲自殺身，我今當作<a class="t" id="t0370b09"></a>方便開悟。」</p>
<p><a class="t-linehead" id="t-linehead0370b09"></a>時，彼天神化作長者女身，語比<a class="t" id="t0370b10"></a>丘言：「於諸巷路四衢道中，世間諸人為我<a class="t" id="t0370b11"></a>及汝起惡名聲，言我與汝共相習近，作不<a class="t" id="t0370b12"></a>正事。已有惡名，今可還俗，共相娛樂。」</p>
<p><a class="t-linehead" id="t-linehead0370b12"></a>比丘<a class="t" id="t0370b13"></a>答言：「以彼里巷四衢道中，為我與汝起惡<a class="t" id="t0370b14"></a>名聲，共相習近，為不正事。我今且自殺身！」</p>
<a class="t" id="t0370b15"></a><p><a class="t-linehead" id="t-linehead0370b15"></a>時，彼天神還復天身，而說偈言：</p>
<a class="t" id="t0370b16"></a><blockquote class="gatha">
<p>「雖聞多惡名，　　苦行者忍之，<a class="t" id="t0370b17"></a><br>　不應苦自苦，　　亦不應起惱。<a class="t" id="t0370b18"></a><br>　聞聲恐怖者，　　是則林中獸，<a class="t" id="t0370b19"></a><br>　是輕躁眾生，　　不成出家法。<a class="t" id="t0370b20"></a><br>　仁者當堪耐，　　不中住惡聲，<a class="t" id="t0370b21"></a><br>　執心堅住者，　　是則出家法。<a class="t" id="t0370b22"></a><br>　不由他人語，　　令汝成劫賊，<a class="t" id="t0370b23"></a><br>　亦不由他語，　　令汝得羅漢。<a class="t" id="t0370b24"></a><br>　如汝自知已，　　諸天亦復知。」</p>
</blockquote>
<a class="t" id="t0370b25"></a><p><a class="t-linehead" id="t-linehead0370b25"></a>爾時，比丘為彼天神所開悟已，專精思惟，<a class="t" id="t0370b26"></a>斷除煩惱，得阿羅漢。</p>
<a class="t" id="t0370b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>