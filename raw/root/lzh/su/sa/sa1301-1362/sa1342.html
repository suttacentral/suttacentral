<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1342">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1342</span><span class="mirror-right">（一三四二） 龍與</span></h1>
</div>
<p><a class="t-linehead" id="t-linehead0369c28"></a>如是我聞：</p>
<p>一時，佛住舍衛國祇樹給<a class="t" id="t0369c29"></a>孤獨園。</p>
<p><a class="t-linehead" id="t-linehead0369c29"></a>有尊者那迦達多在拘薩羅人間，<a class="t" id="t0370a01"></a>住一林中，有在家、出家常相親近。</p>
<p><a class="t-linehead" id="t-linehead0370a01"></a>時，彼林中<a class="t" id="t0370a02"></a>止住天神作是念：「此非比丘法，住於林中，<a class="t" id="t0370a03"></a>與諸在家、出家周旋親數，我今當往方便<a class="t" id="t0370a04"></a>發悟。」而說偈言：</p>
<a class="t" id="t0370a05"></a><blockquote class="gatha">
<p>「比丘旦早出，　　迫暮而還林，<a class="t" id="t0370a06"></a><br>　道俗相習近，　　苦樂必同安。<a class="t" id="t0370a07"></a><br>　恐起家放逸，　　而隨魔自在。」</p>
</blockquote>
<a class="t" id="t0370a08"></a><p><a class="t-linehead" id="t-linehead0370a08"></a>時，那迦達多比丘為彼天神如是如是開<a class="t" id="t0370a09"></a>覺已。如是如是專精思惟，斷諸煩惱，得阿<a class="t" id="t0370a10"></a>羅漢。</p>
<a class="t" id="t0370a11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>