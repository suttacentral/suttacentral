<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1323">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1323</span><span class="mirror-right">（一三二三） 曼尼遮聞</span></h1>
</div>
<p><a class="t-linehead" id="t-linehead0363a22"></a>如是我聞：</p>
<p>一時，佛在摩竭提國人間<a class="t" id="t0363a23"></a>遊行，與諸大眾至摩尼遮羅鬼住處夜宿。</p>
<a class="t" id="t0363a24"></a><p><a class="t-linehead" id="t-linehead0363a24"></a>爾時，摩尼遮羅鬼會諸鬼神，集在一處。</p>
<p>時，<a class="t" id="t0363a25"></a>有一女人，持香花鬘飾、飲食，至彼摩尼遮<a class="t" id="t0363a26"></a>羅鬼神住處。彼女人遙見世尊在摩尼遮羅<a class="t" id="t0363a27"></a>鬼神住處坐，見已，作是念：「我今現見摩尼<a class="t" id="t0363a28"></a>遮羅鬼神。」即說偈言：</p>
<a class="t" id="t0363a29"></a><blockquote class="gatha">
<p>「善哉摩尼遮，　　住摩伽陀國，<a class="t" id="t0363b01"></a><br>　摩伽陀國人，　　所求悉如願。<a class="t" id="t0363b02"></a><br>　云何於此世，　　常得安樂住？<a class="t" id="t0363b03"></a><br>　後世復云何，　　而得生天樂？」</p>
</blockquote>
<a class="t" id="t0363b04"></a><p><a class="t-linehead" id="t-linehead0363b04"></a>爾時，世尊說偈答言：</p>
<a class="t" id="t0363b05"></a><blockquote class="gatha">
<p>「莫放逸慢恣，　　用摩尼鬼為，<a class="t" id="t0363b06"></a><br>　若自修所作，　　能得生天樂。」</p>
</blockquote>
<a class="t" id="t0363b07"></a><p><a class="t-linehead" id="t-linehead0363b07"></a>時，彼女人作是念：「此非摩尼遮羅鬼，是沙門<a class="t" id="t0363b08"></a>瞿曇。」如是知已，即以香花鬘飾供養世尊，<a class="t" id="t0363b09"></a>稽首禮足，退坐一面。而說偈言：</p>
<a class="t" id="t0363b10"></a><blockquote class="gatha">
<p>「何道趣安樂？　　當修何等行，<a class="t" id="t0363b11"></a><br>　此世常安隱，　　後世生天樂？」</p>
</blockquote>
<a class="t" id="t0363b12"></a><p><a class="t-linehead" id="t-linehead0363b12"></a>爾時，世尊說偈答言：</p>
<a class="t" id="t0363b13"></a><blockquote class="gatha">
<p>「布施善調心，　　樂執護諸根，<a class="t" id="t0363b14"></a><br>　正見修賢行，　　親近於沙門。<a class="t" id="t0363b15"></a><br>　以正命自活，　　他世生天樂，<a class="t" id="t0363b16"></a><br>　何用三十三，　　諸天之苦網。<a class="t" id="t0363b17"></a><br>　但當一其心，　　斷除於愛欲，<a class="t" id="t0363b18"></a><br>　我當說離垢，　　甘露法善聽。」</p>
</blockquote>
<a class="t" id="t0363b19"></a><p><a class="t-linehead" id="t-linehead0363b19"></a>時，彼女人聞世尊說法，示、教、照、喜。如佛常法，<a class="t" id="t0363b20"></a>謂布施、持戒，生天之福，欲味欲患煩惱，清淨、<a class="t" id="t0363b21"></a>出要、遠離，功德福利，次第演說清淨佛法。譬<a class="t" id="t0363b22"></a>如鮮淨白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，易染其色。時，彼女人亦復如<a class="t" id="t0363b23"></a>是。即於坐上，於四聖諦得平等觀苦、集、滅、<a class="t" id="t0363b24"></a>道。</p>
<p><a class="t-linehead" id="t-linehead0363b24"></a>時，彼女人見法、得法、知法、入法，度諸疑<a class="t" id="t0363b25"></a>惑，不由於他，於正法、律得無所畏。即從<a class="t" id="t0363b26"></a>座起，整衣服，合掌白佛：「已度，世尊！已度，善<a class="t" id="t0363b27"></a>逝！我從今日，盡壽命，歸佛、歸法、歸比丘<a class="t" id="t0363b28"></a>僧。」</p>
<p><a class="t-linehead" id="t-linehead0363b28"></a>時，彼女人聞佛所說，歡喜隨喜，禮佛而去。</p>
<a class="t" id="t0363b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>