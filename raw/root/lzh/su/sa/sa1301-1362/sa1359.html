<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1359">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1359</span><span class="mirror-right">（一三五九） 劫貝</span></h1>
</div>
<p><a class="t-linehead" id="t-linehead0372c24"></a>如是我聞：</p>
<p>一時，佛住舍衛國祇樹給孤<a class="t" id="t0372c25"></a>獨園。</p>
<p><a class="t-linehead" id="t-linehead0372c25"></a>時，有異比丘在拘薩羅人間，住一林<a class="t" id="t0372c26"></a>中。</p>
<p><a class="t-linehead" id="t-linehead0372c26"></a>時，彼比丘作如是思惟：「若得好劫貝，長<a class="t" id="t0372c27"></a>七肘，廣二肘，作衣已，樂修善法。」</p>
<p><a class="t-linehead" id="t-linehead0372c27"></a>時，有天神，<a class="t" id="t0372c28"></a>依彼林者，作是念：「此非比丘法，住於林中，<a class="t" id="t0372c29"></a>作是思惟，悕望好衣。」</p>
<p><a class="t-linehead" id="t-linehead0372c29"></a>時，天神化作全身骨<a class="t" id="t0373a01"></a>鏁，於彼比丘前舞，而說偈言：</p>
<a class="t" id="t0373a02"></a><blockquote class="gatha">
<p>「比丘思劫貝，　　七肘廣六尺，<a class="t" id="t0373a03"></a><br>　晝則如是想，　　知夜何所思？」</p>
</blockquote>
<a class="t" id="t0373a04"></a><p><a class="t-linehead" id="t-linehead0373a04"></a>時，彼比丘即生恐怖，其身戰悚，而說偈言：</p>
<a class="t" id="t0373a05"></a><blockquote class="gatha">
<p>「止止不須<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，　　今著糞掃衣，<a class="t" id="t0373a06"></a><br>　晝見骨鏁舞，　　知夜復何見？」</p>
</blockquote>
<a class="t" id="t0373a07"></a><p><a class="t-linehead" id="t-linehead0373a07"></a>時，彼比丘心驚怖已，即正思惟，專精修習，斷<a class="t" id="t0373a08"></a>諸煩惱，得阿羅漢。</p>
<a class="t" id="t0373a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>