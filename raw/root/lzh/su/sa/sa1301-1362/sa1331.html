<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1331">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1331</span><span class="mirror-right">（一三三一） 不樂</span></h1>
</div>
<p><a class="t-linehead" id="t-linehead0367c01"></a>如是我聞：</p>
<p>一時，佛住舍衛國祇樹給<a class="t" id="t0367c02"></a>孤獨園。</p>
<p><a class="t-linehead" id="t-linehead0367c02"></a>時，有眾多比丘於拘薩羅國人間<a class="t" id="t0367c03"></a>遊行，住一林中夏安居。彼林中有天神住，<a class="t" id="t0367c04"></a>知十五日諸比丘受歲，極生憂慼。</p>
<p><a class="t-linehead" id="t-linehead0367c04"></a>有餘天神<a class="t" id="t0367c05"></a>語彼天神言：「汝何卒生愁憂苦惱？汝當歡<a class="t" id="t0367c06"></a>喜諸比丘持戒清淨，今日受歲。」</p>
<p><a class="t-linehead" id="t-linehead0367c06"></a>林中天神答<a class="t" id="t0367c07"></a>言：「我知比丘今日受歲，不同無羞外道受<a class="t" id="t0367c08"></a>歲，然精進比丘受歲，持衣鉢，明日至餘處<a class="t" id="t0367c09"></a>去，此林當空。」</p>
<p><a class="t-linehead" id="t-linehead0367c09"></a>比丘去後，林中天神而說偈言：</p>
<a class="t" id="t0367c10"></a><blockquote class="gatha">
<p>「今我心不樂，　　但見空林樹，<a class="t" id="t0367c11"></a><br>　清淨心說法，　　多聞諸比丘，<a class="t" id="t0367c12"></a><br>　瞿曇之弟子，　　今悉何處去？」</p>
</blockquote>
<a class="t" id="t0367c13"></a><p><a class="t-linehead" id="t-linehead0367c13"></a>時，有異天子而說偈言：</p>
<a class="t" id="t0367c14"></a><blockquote class="gatha">
<p>「有至摩伽陀，　　有至拘薩羅，<a class="t" id="t0367c15"></a><br>　亦至金剛地，　　處處修遠離，<a class="t" id="t0367c16"></a><br>　猶如野禽獸，　　隨所樂而遊。」</p>
</blockquote>
<a class="t" id="t0367c17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>