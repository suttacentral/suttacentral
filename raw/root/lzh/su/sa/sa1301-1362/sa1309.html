<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1309">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1309</span><span class="mirror-right">（一三〇九） 摩佉</span></h1>
</div>
<p><a class="t-linehead" id="t-linehead0360b03"></a>如是我聞：</p>
<p>一時，佛住舍衛國祇樹給<a class="t" id="t0360b04"></a>孤獨園。</p>
<p><a class="t-linehead" id="t-linehead0360b04"></a>時，有摩伽天子，容色絕妙，於後夜<a class="t" id="t0360b05"></a>時來詣佛所，稽首佛足，退坐一面。其身光<a class="t" id="t0360b06"></a>明遍照祇樹給孤獨園。</p>
<p><a class="t-linehead" id="t-linehead0360b06"></a>時，有<span class="corr" title="[靡&gt;摩]">摩</span>伽天子說<a class="t" id="t0360b07"></a>偈問佛：</p>
<a class="t" id="t0360b08"></a><blockquote class="gatha">
<p>「殺何得安眠？　　殺何得善樂？<a class="t" id="t0360b09"></a><br>　為殺何等人，　　瞿曇所讚嘆？」</p>
</blockquote>
<a class="t" id="t0360b10"></a><p><a class="t-linehead" id="t-linehead0360b10"></a>爾時，世尊說偈答言：</p>
<a class="t" id="t0360b11"></a><blockquote class="gatha">
<p>「若殺於瞋恚，　　而得安隱眠，<a class="t" id="t0360b12"></a><br>　殺於瞋恚者，　　令人得歡喜。<a class="t" id="t0360b13"></a><br>　瞋恚為毒本，　　殺者我所歎，<a class="t" id="t0360b14"></a><br>　殺彼瞋恚已，　　長夜無憂患。」</p>
</blockquote>
<a class="t" id="t0360b15"></a><p><a class="t-linehead" id="t-linehead0360b15"></a>於時，摩伽天子聞佛所說，歡喜隨喜，稽首<a class="t" id="t0360b16"></a>佛足，即沒不現。</p>
<a class="t" id="t0360b17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>