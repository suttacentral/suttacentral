<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1340">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1340</span><span class="mirror-right">（一三四〇） 跋耆子</span></h1>
</div>
<p><a class="t-linehead" id="t-linehead0369c02"></a>如是我聞：</p>
<p>一時，佛住王舍城迦蘭陀<a class="t" id="t0369c03"></a>竹園。</p>
<p><a class="t-linehead" id="t-linehead0369c03"></a>時，有尊者金剛子，住巴連弗邑一處<a class="t" id="t0369c04"></a>林中。時，巴連弗邑人民夏四月過，作憍牟尼<a class="t" id="t0369c05"></a>大會。</p>
<p><a class="t-linehead" id="t-linehead0369c05"></a>時，尊者金剛子聞世間大會，生不樂<a class="t" id="t0369c06"></a>心，而說偈言：</p>
<a class="t" id="t0369c07"></a><blockquote class="gatha">
<p>「獨一處空林，　　猶如棄枯木，<a class="t" id="t0369c08"></a><br>　夏時四月滿，　　世間樂莊嚴，<a class="t" id="t0369c09"></a><br>　普觀諸世間，　　其苦無過我。」</p>
</blockquote>
<a class="t" id="t0369c10"></a><p><a class="t-linehead" id="t-linehead0369c10"></a>爾時，林中住止天神即說偈言：</p>
<a class="t" id="t0369c11"></a><blockquote class="gatha">
<p>「獨一處空林，　　猶如棄枯木，<a class="t" id="t0369c12"></a><br>　為三十三天，　　心常所願樂，<a class="t" id="t0369c13"></a><br>　猶如地獄中，　　仰思生人道。」</p>
</blockquote>
<a class="t" id="t0369c14"></a><p><a class="t-linehead" id="t-linehead0369c14"></a>時，金剛子為彼天神所勸發已，專精思惟，<a class="t" id="t0369c15"></a>斷諸煩惱，得阿羅漢。</p>
<a class="t" id="t0369c16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>