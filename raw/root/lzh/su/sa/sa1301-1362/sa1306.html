<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1306">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1306</span><span class="mirror-right">（一三〇六） 須深摩</span></h1>
</div>
<p><a class="t-linehead" id="t-linehead0358c09"></a>如是我聞：</p>
<p>一時，佛住舍衛國祇樹給<a class="t" id="t0358c10"></a>孤獨園。</p>
<p><a class="t-linehead" id="t-linehead0358c10"></a>時，有須深天子與五百眷屬，容色<a class="t" id="t0358c11"></a>絕妙，於後夜時來詣佛所，稽首佛足，退坐<a class="t" id="t0358c12"></a>一面。其身光明遍照祇樹給孤獨園。</p>
<p><a class="t-linehead" id="t-linehead0358c12"></a>爾時，世<a class="t" id="t0358c13"></a>尊告尊者阿難：「汝何難於尊者舍利弗善<a class="t" id="t0358c14"></a>說法，心喜樂不？」阿難白佛：「如是，世尊！何等<a class="t" id="t0358c15"></a>人不愚、不癡、有智慧，於尊者舍利弗善說法<a class="t" id="t0358c16"></a>中，心不欣樂。所以者何？彼尊者舍利弗持<a class="t" id="t0358c17"></a>戒多聞，少欲知足，精勤遠離，正念堅住，智<a class="t" id="t0358c18"></a>慧正受，捷疾智慧、利智慧、出離智慧、決定<a class="t" id="t0358c19"></a>智慧、大智慧、廣智慧、深智慧、無等智慧，<a class="t" id="t0358c20"></a>智寶成就，善能教化，示、教、照、喜，亦常讚歎示、<a class="t" id="t0358c21"></a>教、照、喜，常為四眾說法不惓。」</p>
<p><a class="t-linehead" id="t-linehead0358c21"></a>佛告阿難：<a class="t" id="t0358c22"></a>「如是，如是，如汝所說。阿難！為何等人不<a class="t" id="t0358c23"></a>愚、不癡、有智慧，聞尊者舍利弗善說諸法<a class="t" id="t0358c24"></a>而不歡喜？所以者何？舍利弗比丘持戒多<a class="t" id="t0358c25"></a>聞，少欲知足，精勤正念，智慧正受，超智、<a class="t" id="t0358c26"></a>捷智、利智、出智、決定智、大智、廣智、深智、無<a class="t" id="t0358c27"></a>等智，智寶成就，善能教化，示、教、照、喜，亦<a class="t" id="t0358c28"></a>常讚歎示、教、照、喜，常為四眾說法不惓。」</p>
<a class="t" id="t0358c29"></a><p><a class="t-linehead" id="t-linehead0358c29"></a>世尊如是如是向尊者阿難，如是如是<a class="t" id="t0359a01"></a>稱嘆舍利弗所說，如是如是須深天子眷<a class="t" id="t0359a02"></a>屬內心歡喜，身光增明，清淨照耀。</p>
<p><a class="t-linehead" id="t-linehead0359a02"></a>爾時，須<a class="t" id="t0359a03"></a>深天子內懷歡喜，發身淨光照耀已，而說<a class="t" id="t0359a04"></a>偈言：</p>
<a class="t" id="t0359a05"></a><blockquote class="gatha">
<p>「舍利弗多聞，　　明智平等慧，<a class="t" id="t0359a06"></a><br>　持戒善調伏，　　得不起涅槃，<a class="t" id="t0359a07"></a><br>　持此後邊身，　　降伏於魔軍。」</p>
</blockquote>
<a class="t" id="t0359a08"></a><p><a class="t-linehead" id="t-linehead0359a08"></a>時，彼須深天子及五百眷屬聞佛所說，歡喜<a class="t" id="t0359a09"></a>隨喜，稽首佛足，即沒不現。</p>
<a class="t" id="t0359a10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>