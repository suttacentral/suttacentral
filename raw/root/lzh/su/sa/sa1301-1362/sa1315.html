<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1315">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1315</span><span class="mirror-right">（一三一五） 栴檀</span></h1>
</div>
<p><a class="t-linehead" id="t-linehead0361b09"></a>如是我聞：</p>
<p>一時，佛住舍衛國祇樹給<a class="t" id="t0361b10"></a>孤獨園。</p>
<p><a class="t-linehead" id="t-linehead0361b10"></a>時，有栴檀天子，容色絕妙，於後夜<a class="t" id="t0361b11"></a>時來詣佛所，稽首佛足，退坐一面。其身光<a class="t" id="t0361b12"></a>明遍照祇樹給孤獨園。</p>
<p><a class="t-linehead" id="t-linehead0361b12"></a>時，彼栴檀天子說偈<a class="t" id="t0361b13"></a>問佛：</p>
<a class="t" id="t0361b14"></a><blockquote class="gatha">
<p>「聞瞿曇大智，　　無障礙知見，<a class="t" id="t0361b15"></a><br>　何所住何學，　　不遭他世惡？」</p>
</blockquote>
<a class="t" id="t0361b16"></a><p><a class="t-linehead" id="t-linehead0361b16"></a>爾時，世尊說偈答曰：</p>
<a class="t" id="t0361b17"></a><blockquote class="gatha">
<p>「攝持身口意，　　不造三惡法，<a class="t" id="t0361b18"></a><br>　處在於居家，　　廣集於群賓。<a class="t" id="t0361b19"></a><br>　信惠財法施，　　以法立一切，<a class="t" id="t0361b20"></a><br>　住彼學彼法，　　則無他世畏。」</p>
</blockquote>
<a class="t" id="t0361b21"></a><p><a class="t-linehead" id="t-linehead0361b21"></a>佛說是經已，栴檀天子聞佛所說，歡喜隨<a class="t" id="t0361b22"></a>喜，稽首佛足，即沒不現。</p>
<a class="t" id="t0361b23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>