<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1311">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1311</span><span class="mirror-right">（一三一一） 曇摩</span></h1>
</div>
<p><a class="t-linehead" id="t-linehead0360c03"></a>如是我聞：</p>
<p>一時，佛住舍衛國祇樹給<a class="t" id="t0360c04"></a>孤獨園。</p>
<p><a class="t-linehead" id="t-linehead0360c04"></a>時，有陀摩尼天子，容色絕妙，於後<a class="t" id="t0360c05"></a>夜時來詣佛所，稽首佛足，退坐一面。身諸<a class="t" id="t0360c06"></a>光明遍照祇樹給孤獨園。</p>
<p><a class="t-linehead" id="t-linehead0360c06"></a>時，彼陀摩尼天子<a class="t" id="t0360c07"></a>而說偈言：</p>
<a class="t" id="t0360c08"></a><blockquote class="gatha">
<p>「為婆羅門事，　　學斷莫疲惓，<a class="t" id="t0360c09"></a><br>　斷除諸愛欲，　　不求受後身。」</p>
</blockquote>
<a class="t" id="t0360c10"></a><p><a class="t-linehead" id="t-linehead0360c10"></a>爾時，世尊說偈答言：</p>
<a class="t" id="t0360c11"></a><blockquote class="gatha">
<p>「婆羅門無事，　　所作事已作，<a class="t" id="t0360c12"></a><br>　乃至不得岸，　　晝夜常勤跪。<a class="t" id="t0360c13"></a><br>　已到彼岸住，　　於岸復何跪，<a class="t" id="t0360c14"></a><br>　此是婆羅門，　　專精漏盡禪。<a class="t" id="t0360c15"></a><br>　一切諸憂惱，　　熾然永已斷，<a class="t" id="t0360c16"></a><br>　是則到彼岸，　　涅槃無所求。」</p>
</blockquote>
<a class="t" id="t0360c17"></a><p><a class="t-linehead" id="t-linehead0360c17"></a>時，陀摩尼天子聞佛所說，歡喜隨喜，稽首<a class="t" id="t0360c18"></a>佛足，即沒不現。</p>
<a class="t" id="t0360c19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>