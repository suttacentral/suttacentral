<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1328">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1328</span><span class="mirror-right">（一三二八） 雄</span></h1>
</div>
<p><a class="t-linehead" id="t-linehead0365b15"></a>如是我聞：</p>
<p>一時，佛住王舍城迦蘭陀<a class="t" id="t0365b16"></a>竹園。</p>
<p><a class="t-linehead" id="t-linehead0365b16"></a>時，毘羅比丘尼住王舍城王園比丘尼<a class="t" id="t0365b17"></a>眾中，為王舍城諸人民，於吉星日集聚大<a class="t" id="t0365b18"></a>會，當斯之日，毘羅比丘尼無人供養。</p>
<p><a class="t-linehead" id="t-linehead0365b18"></a>時，有<a class="t" id="t0365b19"></a>鬼神敬重毘羅比丘尼，即入王舍城，處處<a class="t" id="t0365b20"></a>里巷四衢道頭而說偈言：</p>
<a class="t" id="t0365b21"></a><blockquote class="gatha">
<p>「王舍城人民，　　醉酒惛睡臥，<a class="t" id="t0365b22"></a><br>　毘羅比丘尼，　　無人供養者。<a class="t" id="t0365b23"></a><br>　毘羅比丘尼，　　勇猛修諸根，<a class="t" id="t0365b24"></a><br>　善說離垢塵，　　涅槃清涼法。<a class="t" id="t0365b25"></a><br>　皆隨順所說，　　終日樂無厭，<a class="t" id="t0365b26"></a><br>　乘聽法智慧，　　得度生死流。」</p>
</blockquote>
<a class="t" id="t0365b27"></a><p><a class="t-linehead" id="t-linehead0365b27"></a>時，有一優婆塞持衣布施毘羅比丘尼，復<a class="t" id="t0365b28"></a>有一優婆塞以食供養。</p>
<p><a class="t-linehead" id="t-linehead0365b28"></a>時，彼鬼神而說偈<a class="t" id="t0365b29"></a>言：</p>
<a class="t" id="t0365c01"></a><blockquote class="gatha">
<p>「智慧優婆塞，　　今獲多福利，<a class="t" id="t0365c02"></a><br>　以衣施斷縛，　　毘羅比丘尼。<a class="t" id="t0365c03"></a><br>　智慧優婆塞，　　今獲多福利，<a class="t" id="t0365c04"></a><br>　食施毘羅尼，　　離諸和合故。」</p>
</blockquote>
<a class="t" id="t0365c05"></a><p><a class="t-linehead" id="t-linehead0365c05"></a>時，彼鬼神說偈已，即沒不現。</p>
<a class="t" id="t0365c06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>