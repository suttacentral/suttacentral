<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1329">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1329</span><span class="mirror-right">（一三二九） 七岳雪山</span></h1>
</div>
<p><a class="t-linehead" id="t-linehead0365c06"></a>如是我聞：</p>
<p>一時，佛住王舍城迦蘭陀<a class="t" id="t0365c07"></a>竹園。</p>
<p><a class="t-linehead" id="t-linehead0365c07"></a>時，有娑多耆利天神、醯魔波低天神<a class="t" id="t0365c08"></a>共作約誓：「若其宮中有寶物出者，必當相<a class="t" id="t0365c09"></a>語；不相語者，得違約罪。」</p>
<p><a class="t-linehead" id="t-linehead0365c09"></a>時，醯魔波低天神<a class="t" id="t0365c10"></a>宮中有未曾有寶，波曇摩華出，華有千葉，<a class="t" id="t0365c11"></a>大如車輪，金色寶莖。</p>
<p><a class="t-linehead" id="t-linehead0365c11"></a>時，醯魔波低天神遣<a class="t" id="t0365c12"></a>使告語娑多耆利：「聚落主！今我宮中忽生<a class="t" id="t0365c13"></a>未曾有寶，波曇<span class="corr" title="[魔&gt;摩]">摩</span>花，華有千葉，大如車輪，<a class="t" id="t0365c14"></a>金色寶莖，可來觀看！」</p>
<p><a class="t-linehead" id="t-linehead0365c14"></a>娑多耆利天神遣使<a class="t" id="t0365c15"></a>詣醯魔波低舍，告言：「聚落主！用是波曇摩<a class="t" id="t0365c16"></a>百千為？今我宮中有未曾有寶——大波曇摩<a class="t" id="t0365c17"></a>出，所謂如來、應、等正覺、明行足、善逝、世間解、<a class="t" id="t0365c18"></a>無上士、調御丈夫、天人師、佛世尊，汝便可來<a class="t" id="t0365c19"></a>奉事供養。」</p>
<p><a class="t-linehead" id="t-linehead0365c19"></a>時，醯魔波低天神即與五百眷<a class="t" id="t0365c20"></a>屬往詣娑多耆利天神所，說偈問言：</p>
<a class="t" id="t0365c21"></a><blockquote class="gatha">
<p>「十五日良時，　　天夜遇歡會，<a class="t" id="t0365c22"></a><br>　當說受何齋，　　從阿羅漢受。」</p>
</blockquote>
<a class="t" id="t0365c23"></a><p><a class="t-linehead" id="t-linehead0365c23"></a>時，娑多耆利說偈答言：</p>
<a class="t" id="t0365c24"></a><blockquote class="gatha">
<p>「今日佛世尊，　　在摩竭勝國，<a class="t" id="t0365c25"></a><br>　住於王舍城，　　迦蘭陀竹園，<a class="t" id="t0365c26"></a><br>　演說微妙法，　　滅除眾生苦，<a class="t" id="t0365c27"></a><br>　苦苦及苦集，　　苦滅盡作證，<a class="t" id="t0365c28"></a><br>　八聖出苦道，　　安隱趣涅槃，<a class="t" id="t0365c29"></a><br>　當往設供養，　　我羅漢世尊。」</p>
</blockquote>
<a class="t" id="t0366a01"></a><p><a class="t-linehead" id="t-linehead0366a01"></a>醯魔波低說偈問言：</p>
<a class="t" id="t0366a02"></a><blockquote class="gatha">
<p>「彼有心願樂，　　慈濟眾生不，<a class="t" id="t0366a03"></a><br>　彼於受不受，　　心想平等不？」</p>
</blockquote>
<a class="t" id="t0366a04"></a><p><a class="t-linehead" id="t-linehead0366a04"></a>娑多耆利說偈答言：</p>
<a class="t" id="t0366a05"></a><blockquote class="gatha">
<p>「彼妙願慈心，　　度一切眾生，<a class="t" id="t0366a06"></a><br>　於諸受不受，　　心想常平等。」</p>
</blockquote>
<a class="t" id="t0366a07"></a><p><a class="t-linehead" id="t-linehead0366a07"></a>時，醯魔波低說偈問言：</p>
<a class="t" id="t0366a08"></a><blockquote class="gatha">
<p>「為具足明達，　　已行成就不，<a class="t" id="t0366a09"></a><br>　諸漏永滅盡，　　不受後有耶？」</p>
</blockquote>
<a class="t" id="t0366a10"></a><p><a class="t-linehead" id="t-linehead0366a10"></a>娑多耆利說偈答言：</p>
<a class="t" id="t0366a11"></a><blockquote class="gatha">
<p>「明達善具足，　　正行已成就，<a class="t" id="t0366a12"></a><br>　諸漏永已盡，　　不復受後有。」</p>
</blockquote>
<a class="t" id="t0366a13"></a><p><a class="t-linehead" id="t-linehead0366a13"></a>醯摩波低說偈問言：</p>
<a class="t" id="t0366a14"></a><blockquote class="gatha">
<p>「牟尼意行滿，　　及身口業耶？<a class="t" id="t0366a15"></a><br>　明行悉具足，　　以法讚歎耶？」</p>
</blockquote>
<a class="t" id="t0366a16"></a><p><a class="t-linehead" id="t-linehead0366a16"></a>娑多耆利說偈答言：</p>
<a class="t" id="t0366a17"></a><blockquote class="gatha">
<p>「具足牟尼心，　　及業身口滿，<a class="t" id="t0366a18"></a><br>　明行悉具足，　　以法而讚歎。」</p>
</blockquote>
<a class="t" id="t0366a19"></a><p><a class="t-linehead" id="t-linehead0366a19"></a>醯摩波低說偈問言：</p>
<a class="t" id="t0366a20"></a><blockquote class="gatha">
<p>「遠離於害生，　　不與不取不，<a class="t" id="t0366a21"></a><br>　為遠於放蕩，　　不離禪思不？」</p>
</blockquote>
<a class="t" id="t0366a22"></a><p><a class="t-linehead" id="t-linehead0366a22"></a>娑多耆利復說偈言：</p>
<a class="t" id="t0366a23"></a><blockquote class="gatha">
<p>「常不害眾生，　　不與不妄取，<a class="t" id="t0366a24"></a><br>　遠離於放蕩，　　日夜常思禪。」</p>
</blockquote>
<a class="t" id="t0366a25"></a><p><a class="t-linehead" id="t-linehead0366a25"></a>醯魔波低復說偈問言：</p>
<a class="t" id="t0366a26"></a><blockquote class="gatha">
<p>「為不樂五欲，　　心不濁亂不，<a class="t" id="t0366a27"></a><br>　有清淨法眼，　　滅盡愚癡不？」</p>
</blockquote>
<a class="t" id="t0366a28"></a><p><a class="t-linehead" id="t-linehead0366a28"></a>娑多耆利說偈答言：</p>
<a class="t" id="t0366a29"></a><blockquote class="gatha">
<p>「心常不樂欲，　　亦無濁亂心，<a class="t" id="t0366b01"></a><br>　佛法眼清淨，　　愚癡盡無餘。」</p>
</blockquote>
<a class="t" id="t0366b02"></a><p><a class="t-linehead" id="t-linehead0366b02"></a>醯魔波低復說偈問言：</p>
<a class="t" id="t0366b03"></a><blockquote class="gatha">
<p>「至誠不妄語，　　麁澁言無有，<a class="t" id="t0366b04"></a><br>　得無別離說，　　無不誠說不？」</p>
</blockquote>
<a class="t" id="t0366b05"></a><p><a class="t-linehead" id="t-linehead0366b05"></a>娑多耆利說偈答言：</p>
<a class="t" id="t0366b06"></a><blockquote class="gatha">
<p>「至誠不妄語，　　亦無麁澁言，<a class="t" id="t0366b07"></a><br>　不離他親厚，　　常說如法言。」</p>
</blockquote>
<a class="t" id="t0366b08"></a><p><a class="t-linehead" id="t-linehead0366b08"></a>醯摩波低復說偈問言：</p>
<a class="t" id="t0366b09"></a><blockquote class="gatha">
<p>「為持清淨戒，　　正念寂滅不，<a class="t" id="t0366b10"></a><br>　具足等解脫，　　如來大智不？」</p>
</blockquote>
<a class="t" id="t0366b11"></a><p><a class="t-linehead" id="t-linehead0366b11"></a>娑多耆利說偈答言：</p>
<a class="t" id="t0366b12"></a><blockquote class="gatha">
<p>「淨戒悉具足，　　正念常寂靜，<a class="t" id="t0366b13"></a><br>　等解脫成就，　　得如來大智。」</p>
</blockquote>
<a class="t" id="t0366b14"></a><p><a class="t-linehead" id="t-linehead0366b14"></a>醯魔波低復說偈問言：</p>
<a class="t" id="t0366b15"></a><blockquote class="gatha">
<p>「明達悉具足，　　正行已清淨，<a class="t" id="t0366b16"></a><br>　所有諸漏盡，　　不復受後有。」</p>
</blockquote>
<a class="t" id="t0366b17"></a><p><a class="t-linehead" id="t-linehead0366b17"></a>娑多耆利說偈答言：</p>
<a class="t" id="t0366b18"></a><blockquote class="gatha">
<p>「明達悉具足，　　正行已清淨，<a class="t" id="t0366b19"></a><br>　一切諸漏盡，　　無復後生有。」</p>
</blockquote>
<a class="t" id="t0366b20"></a><p><a class="t-linehead" id="t-linehead0366b20"></a>醯魔波低復說偈言：</p>
<a class="t" id="t0366b21"></a><blockquote class="gatha">
<p>「牟尼善心具，　　及身口業跡，<a class="t" id="t0366b22"></a><br>　明行悉成就，　　故讚歎其法。」</p>
</blockquote>
<a class="t" id="t0366b23"></a><p><a class="t-linehead" id="t-linehead0366b23"></a>娑多耆利說偈答言：</p>
<a class="t" id="t0366b24"></a><blockquote class="gatha">
<p>「牟尼善心具，　　及身口業跡，<a class="t" id="t0366b25"></a><br>　明行悉成就，　　讚歎於其法。」</p>
</blockquote>
<a class="t" id="t0366b26"></a><p><a class="t-linehead" id="t-linehead0366b26"></a>醯魔波低復說偈言：</p>
<a class="t" id="t0366b27"></a><blockquote class="gatha">
<p>「伊尼延鹿<span class="corr" title="[[跳-兆＋尃]&gt;[跳-兆＋專]]"><span class="gaiji">［跳-兆＋專］<!--gaiji,,1[跳-兆＋專],2&#x28114;,3--></span></span>，　　仙人之勝相，<a class="t" id="t0366b28"></a><br>　少食捨身貪，　　牟尼處林禪，<a class="t" id="t0366b29"></a><br>　汝今當共行，　　敬禮彼瞿曇。」</p>
</blockquote>
<a class="t" id="t0366c01"></a><p><a class="t-linehead" id="t-linehead0366c01"></a>時，有百千鬼神眷屬圍繞，娑多耆利、醯魔<a class="t" id="t0366c02"></a>波低速至佛前禮拜供養，整衣服，偏袒<a class="t" id="t0366c03"></a>右肩，合掌敬禮，而說偈言：</p>
<a class="t" id="t0366c04"></a><blockquote class="gatha">
<p>「伊尼延鹿<span class="corr" title="[[跳-兆＋尃]&gt;[跳-兆＋專]]"><span class="gaiji">［跳-兆＋專］<!--gaiji,,1[跳-兆＋專],2&#x28114;,3--></span></span>，　　仙人之勝相，<a class="t" id="t0366c05"></a><br>　少食無貪嗜，　　牟尼樂林禪。<a class="t" id="t0366c06"></a><br>　我等今故來，　　請問於瞿曇，<a class="t" id="t0366c07"></a><br>　師子獨遊步，　　大龍無恐畏。<a class="t" id="t0366c08"></a><br>　今故來請問，　　牟尼願決疑，<a class="t" id="t0366c09"></a><br>　云何得出苦？　　云何苦解脫？<a class="t" id="t0366c10"></a><br>　唯願說解脫，　　苦於何所滅？」</p>
</blockquote>
<a class="t" id="t0366c11"></a><p><a class="t-linehead" id="t-linehead0366c11"></a>爾時，世尊說偈答言：</p>
<a class="t" id="t0366c12"></a><blockquote class="gatha">
<p>「世五欲功德，　　及說第六意，<a class="t" id="t0366c13"></a><br>　於彼欲無貪，　　解脫一切苦。<a class="t" id="t0366c14"></a><br>　如是從苦出，　　如是解脫苦，<a class="t" id="t0366c15"></a><br>　今答汝所問，　　苦從此而滅。」</p>
</blockquote>
<a class="t" id="t0366c16"></a><p><a class="t-linehead" id="t-linehead0366c16"></a>娑多耆利、醯魔波低復說偈問佛：</p>
<a class="t" id="t0366c17"></a><blockquote class="gatha">
<p>「泉從何轉還，　　惡道何不轉，<a class="t" id="t0366c18"></a><br>　世間諸苦樂，　　於何而滅盡？」</p>
</blockquote>
<a class="t" id="t0366c19"></a><p><a class="t-linehead" id="t-linehead0366c19"></a>爾時，世尊說偈答言：</p>
<a class="t" id="t0366c20"></a><blockquote class="gatha">
<p>「眼耳鼻舌身，　　及以意入處，<a class="t" id="t0366c21"></a><br>　於彼名及色，　　永滅盡無餘。<a class="t" id="t0366c22"></a><br>　於彼泉轉還，　　於彼道不轉，<a class="t" id="t0366c23"></a><br>　於彼苦及樂，　　得無餘滅盡。」</p>
</blockquote>
<a class="t" id="t0366c24"></a><p><a class="t-linehead" id="t-linehead0366c24"></a>娑多耆利、醯魔波低復說偈問佛：</p>
<a class="t" id="t0366c25"></a><blockquote class="gatha">
<p>「世間幾法起？　　幾法世和合？<a class="t" id="t0366c26"></a><br>　幾法取受世？　　幾法令世滅？」</p>
</blockquote>
<a class="t" id="t0366c27"></a><p><a class="t-linehead" id="t-linehead0366c27"></a>爾時，世尊說偈答言：</p>
<a class="t" id="t0366c28"></a><blockquote class="gatha">
<p>「六法起世間，　　六法世和合，<a class="t" id="t0366c29"></a><br>　六法取受世，　　六法世損滅。」</p>
</blockquote>
<a class="t" id="t0367a01"></a><p><a class="t-linehead" id="t-linehead0367a01"></a>娑多耆利、醯魔波低復說偈問：</p>
<a class="t" id="t0367a02"></a><blockquote class="gatha">
<p>「云何度諸流，　　日夜勤方便，<a class="t" id="t0367a03"></a><br>　無攀無住處，　　而不溺深淵？」</p>
</blockquote>
<a class="t" id="t0367a04"></a><p><a class="t-linehead" id="t-linehead0367a04"></a>爾時，世尊說偈答言：</p>
<a class="t" id="t0367a05"></a><blockquote class="gatha">
<p>「一切戒具足，　　智慧善正受，<a class="t" id="t0367a06"></a><br>　如思惟繫念，　　是能度深淵。<a class="t" id="t0367a07"></a><br>　不樂諸欲想，　　亦超色諸結，<a class="t" id="t0367a08"></a><br>　無攀無住處，　　不溺於深淵。」</p>
</blockquote>
<a class="t" id="t0367a09"></a><p><a class="t-linehead" id="t-linehead0367a09"></a>娑多耆利、醯魔波低復說偈問佛：</p>
<a class="t" id="t0367a10"></a><blockquote class="gatha">
<p>「何法度諸流？　　以何度大海？<a class="t" id="t0367a11"></a><br>　云何捨離苦？　　云何得清淨？」</p>
</blockquote>
<a class="t" id="t0367a12"></a><p><a class="t-linehead" id="t-linehead0367a12"></a>爾時，世尊說偈答言：</p>
<a class="t" id="t0367a13"></a><blockquote class="gatha">
<p>「正信度河流，　　不放逸度海，<a class="t" id="t0367a14"></a><br>　精進能斷苦，　　智慧得清淨。」</p>
</blockquote>
<a class="t" id="t0367a15"></a><p><a class="t-linehead" id="t-linehead0367a15"></a>爾時，世尊復說偈言：</p>
<a class="t" id="t0367a16"></a><blockquote class="gatha">
<p>「汝可更問餘，　　沙門梵志法，<a class="t" id="t0367a17"></a><br>　真實施調伏，　　除此更無法。」</p>
</blockquote>
<a class="t" id="t0367a18"></a><p><a class="t-linehead" id="t-linehead0367a18"></a>醯魔波低復說偈言：</p>
<a class="t" id="t0367a19"></a><blockquote class="gatha">
<p>「更餘何所問，　　沙門梵志法，<a class="t" id="t0367a20"></a><br>　大精進今日，　　已具善開導。<a class="t" id="t0367a21"></a><br>　我今當報彼，　　娑多耆利恩，<a class="t" id="t0367a22"></a><br>　能以導御師，　　告語於我等。<a class="t" id="t0367a23"></a><br>　我當詣村村，　　家家而隨佛，<a class="t" id="t0367a24"></a><br>　承事禮供養，　　從佛聞正法。<a class="t" id="t0367a25"></a><br>　此百千鬼神，　　悉合掌恭敬，<a class="t" id="t0367a26"></a><br>　一切歸依佛，　　牟尼之大師。<a class="t" id="t0367a27"></a><br>　得無上之名，　　必見真實義，<a class="t" id="t0367a28"></a><br>　成就大智慧，　　於欲不染着。<a class="t" id="t0367a29"></a><br>　慧者當觀察，　　救護世間者，<a class="t" id="t0367b01"></a><br>　得賢聖道跡，　　是則大仙人。」</p>
</blockquote>
<a class="t" id="t0367b02"></a><p><a class="t-linehead" id="t-linehead0367b02"></a>佛說是經已，娑多耆利、醯魔波低及諸眷<a class="t" id="t0367b03"></a><span class="corr" title="[族&gt;屬] cf.【麗】">屬</span>五百鬼神聞佛所說，皆大歡喜，隨喜禮佛<a class="t" id="t0367b04"></a>而去。</p>
<a class="t" id="t0367b05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>