<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1337">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1337</span><span class="mirror-right">（一三三七） 誦習</span></h1>
</div>
<p><a class="t-linehead" id="t-linehead0368c23"></a>如是我聞：</p>
<p>一時，佛住舍衛國祇樹給<a class="t" id="t0368c24"></a>孤獨園。</p>
<p><a class="t-linehead" id="t-linehead0368c24"></a>時，有比丘在拘薩羅人間，林中止<a class="t" id="t0368c25"></a>住，勤誦經、勤講說；精勤思惟，得阿羅漢<a class="t" id="t0368c26"></a>果證已，不復精勤誦說。</p>
<p><a class="t-linehead" id="t-linehead0368c26"></a>時，有天神，止彼林<a class="t" id="t0368c27"></a>中者，而說偈言：</p>
<a class="t" id="t0368c28"></a><blockquote class="gatha">
<p>「比丘汝先時，　　晝夜勤誦習，<a class="t" id="t0368c29"></a><br>　常為諸比丘，　　共論決定義。<a class="t" id="t0369a01"></a><br>　汝今於法句，　　寂然無所說，<a class="t" id="t0369a02"></a><br>　不與諸比丘，　　共論決定義。」</p>
</blockquote>
<a class="t" id="t0369a03"></a><p><a class="t-linehead" id="t-linehead0369a03"></a>時，彼比丘說偈答言：</p>
<a class="t" id="t0369a04"></a><blockquote class="gatha">
<p>「本未應離欲，　　心常樂法句，<a class="t" id="t0369a05"></a><br>　既離欲相應，　　誦說事已畢。<a class="t" id="t0369a06"></a><br>　先知道已備，　　用聞見道為，<a class="t" id="t0369a07"></a><br>　世間諸聞見，　　無知悉放捨。」</p>
</blockquote>
<a class="t" id="t0369a08"></a><p><a class="t-linehead" id="t-linehead0369a08"></a>時，彼天神聞比丘所說，歡喜隨喜，即沒不現。</p>
<a class="t" id="t0369a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>