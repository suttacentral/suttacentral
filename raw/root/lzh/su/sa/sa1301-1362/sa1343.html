<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1343">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1343</span><span class="mirror-right">（一三四三） 眾多比丘</span></h1>
</div>
<p><a class="t-linehead" id="t-linehead0370a11"></a>如是我聞：</p>
<p>一時，佛住舍衛國祇樹給<a class="t" id="t0370a12"></a>孤獨園。</p>
<p><a class="t-linehead" id="t-linehead0370a12"></a>時，有眾多比丘在拘薩羅人間，住<a class="t" id="t0370a13"></a>一林中，言語嬉戲，終日散亂，心不得定，縱<a class="t" id="t0370a14"></a>諸根門，馳騁六境。</p>
<p><a class="t-linehead" id="t-linehead0370a14"></a>時，彼林中止住天神見<a class="t" id="t0370a15"></a>是比丘不攝威儀，心不欣悅，而說偈言：</p>
<a class="t" id="t0370a16"></a><blockquote class="gatha">
<p>「此先有瞿曇，　　正命弟子眾，<a class="t" id="t0370a17"></a><br>　無常心乞食，　　無常受床臥，<a class="t" id="t0370a18"></a><br>　觀世無常故，　　得究竟苦邊，<a class="t" id="t0370a19"></a><br>　今有難養眾，　　沙門所居止，<a class="t" id="t0370a20"></a><br>　處處求飲食，　　遍遊於他家，<a class="t" id="t0370a21"></a><br>　望財而出家，　　無真沙門欲，<a class="t" id="t0370a22"></a><br>　垂著僧伽梨，　　如老牛曳尾。」</p>
</blockquote>
<a class="t" id="t0370a23"></a><p><a class="t-linehead" id="t-linehead0370a23"></a>爾時，比丘語天神言：「汝欲厭我耶？」</p>
<p>時，彼天<a class="t" id="t0370a24"></a>神復說偈言：</p>
<a class="t" id="t0370a25"></a><blockquote class="gatha">
<p>「不指其名姓，　　不非稱其人，<a class="t" id="t0370a26"></a><br>　而總向彼眾，　　說其不善者，<a class="t" id="t0370a27"></a><br>　踈漏相現者，　　方便說其過，<a class="t" id="t0370a28"></a><br>　勤修精進者，　　歸依恭敬禮。」</p>
</blockquote>
<a class="t" id="t0370a29"></a><p><a class="t-linehead" id="t-linehead0370a29"></a>彼諸比丘為天神勸發已，專精思惟，斷諸<a class="t" id="t0370b01"></a>煩惱，得阿羅漢。</p>
<a class="t" id="t0370b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>