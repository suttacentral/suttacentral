<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1327">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1327</span><span class="mirror-right">（一三二七） 淨</span></h1>
</div>
<p><a class="t-linehead" id="t-linehead0365a24"></a>如是我聞：</p>
<p>一時，佛住王舍城迦蘭陀<a class="t" id="t0365a25"></a>竹園。</p>
<p><a class="t-linehead" id="t-linehead0365a25"></a>時，有叔迦羅比丘尼住王園比丘尼<a class="t" id="t0365a26"></a>眾中，為王舍城諸人恭敬供養，如阿羅漢。</p>
<a class="t" id="t0365a27"></a><p><a class="t-linehead" id="t-linehead0365a27"></a>又於一時，王舍城人於一吉星日歡集大<a class="t" id="t0365a28"></a>會，即於是日闕不供養。有一鬼神，敬重彼<a class="t" id="t0365a29"></a>比丘尼故，至王舍城里巷之中，家家說偈：</p>
<a class="t" id="t0365b01"></a><blockquote class="gatha">
<p>「王舍城人民，　　醉酒眠睡臥，<a class="t" id="t0365b02"></a><br>　不勤供養彼，　　叔迦比丘尼。<a class="t" id="t0365b03"></a><br>　善修諸根故，　　名曰叔迦羅，<a class="t" id="t0365b04"></a><br>　善說離垢法，　　涅槃清涼處。<a class="t" id="t0365b05"></a><br>　隨順聽所說，　　終日樂無厭，<a class="t" id="t0365b06"></a><br>　乘聽法智慧，　　得度生死流。<a class="t" id="t0365b07"></a><br>　猶如海商人，　　依附力馬王。」</p>
</blockquote>
<a class="t" id="t0365b08"></a><p><a class="t-linehead" id="t-linehead0365b08"></a>時，一優婆塞以衣布施叔迦羅比丘尼，復<a class="t" id="t0365b09"></a>有優婆塞以食供養。</p>
<p><a class="t-linehead" id="t-linehead0365b09"></a>時，彼鬼神即說偈言：</p>
<a class="t" id="t0365b10"></a><blockquote class="gatha">
<p>「智慧優婆塞，　　獲福利豐多，<a class="t" id="t0365b11"></a><br>　施叔迦羅衣，　　離諸煩惱故。<a class="t" id="t0365b12"></a><br>　智慧優婆塞，　　獲福利豐多，<a class="t" id="t0365b13"></a><br>　施叔迦羅食，　　離諸積聚故。」</p>
</blockquote>
<a class="t" id="t0365b14"></a><p><a class="t-linehead" id="t-linehead0365b14"></a>時，彼鬼神說斯偈已，即沒不現。</p>
<a class="t" id="t0365b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>