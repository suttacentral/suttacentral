<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1313">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1313</span><span class="mirror-right">（一三一三） 實智</span></h1>
</div>
<p><a class="t-linehead" id="t-linehead0361a01"></a>如是我聞：</p>
<p>一時，佛住舍衛國祇樹給<a class="t" id="t0361a02"></a>孤獨園。</p>
<p><a class="t-linehead" id="t-linehead0361a02"></a>時，有迦摩天子，容色絕妙，於後夜<a class="t" id="t0361a03"></a>時來詣佛所，稽首佛足，身諸光明遍照祇<a class="t" id="t0361a04"></a>樹給孤獨園。</p>
<p><a class="t-linehead" id="t-linehead0361a04"></a>時，迦摩天子白佛言：「甚難！世尊！<a class="t" id="t0361a05"></a>甚難！善逝！」</p>
<p><a class="t-linehead" id="t-linehead0361a05"></a>爾時，世尊說偈答言：</p>
<a class="t" id="t0361a06"></a><blockquote class="gatha">
<p>「所學為甚難，　　具足戒三昧，<a class="t" id="t0361a07"></a><br>　遠離於非家，　　閑居寂靜樂。」</p>
</blockquote>
<a class="t" id="t0361a08"></a><p><a class="t-linehead" id="t-linehead0361a08"></a>迦摩天子白佛言：「世尊！靜默甚難得！」</p>
<p>爾時，<a class="t" id="t0361a09"></a>世尊說偈答言：</p>
<a class="t" id="t0361a10"></a><blockquote class="gatha">
<p>「得所難得學，　　具足戒三昧，<a class="t" id="t0361a11"></a><br>　晝夜常專精，　　修習意所樂。」</p>
</blockquote>
<a class="t" id="t0361a12"></a><p><a class="t-linehead" id="t-linehead0361a12"></a>迦摩天子白佛言：「世尊！正受心難得！」</p>
<p>爾時，<a class="t" id="t0361a13"></a>世尊說偈答言：</p>
<a class="t" id="t0361a14"></a><blockquote class="gatha">
<p>「難住正受住，　　諸根心決定，<a class="t" id="t0361a15"></a><br>　能斷死魔縻，　　聖者隨欲進。」</p>
</blockquote>
<a class="t" id="t0361a16"></a><p><a class="t-linehead" id="t-linehead0361a16"></a>迦摩天子復白佛言：「世尊！嶮道甚難行！」</p>
<p>爾時，<a class="t" id="t0361a17"></a>世尊說偈答言：</p>
<a class="t" id="t0361a18"></a><blockquote class="gatha">
<p>「難涉之嶮道，　　當行安樂進，<a class="t" id="t0361a19"></a><br>　非聖墮於彼，　　足上頭向下。<a class="t" id="t0361a20"></a><br>　賢聖乘正直，　　嶮路自然平。」</p>
</blockquote>
<a class="t" id="t0361a21"></a><p><a class="t-linehead" id="t-linehead0361a21"></a>佛說此經已，迦摩天子聞佛所說，歡喜隨<a class="t" id="t0361a22"></a>喜，稽首佛足，即沒不現。</p>
<a class="t" id="t0361a23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>