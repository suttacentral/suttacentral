<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1317">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1317</span><span class="mirror-right">（一三一七） 迦葉</span></h1>
</div>
<p><a class="t-linehead" id="t-linehead0361c07"></a>如是我聞：</p>
<p>一時，佛住舍衛國祇樹給<a class="t" id="t0361c08"></a>孤獨園。</p>
<p><a class="t-linehead" id="t-linehead0361c08"></a>時，有迦葉天子，容色絕妙，於後夜<a class="t" id="t0361c09"></a>時來詣佛所，稽首佛足，退坐一面。其身光<a class="t" id="t0361c10"></a>明遍照祇樹給孤獨園。</p>
<p><a class="t-linehead" id="t-linehead0361c10"></a>時，彼迦葉天子白佛<a class="t" id="t0361c11"></a>言：「世尊！我今當說比丘及比丘功德。」</p>
<p><a class="t-linehead" id="t-linehead0361c11"></a>佛告<a class="t" id="t0361c12"></a>天子：「隨汝所說。」</p>
<p><a class="t-linehead" id="t-linehead0361c12"></a>時，迦葉天子而說偈言：</p>
<a class="t" id="t0361c13"></a><blockquote class="gatha">
<p>「比丘修正念，　　其身善解脫，<a class="t" id="t0361c14"></a><br>　晝夜常勤求，　　壞有諸功德。<a class="t" id="t0361c15"></a><br>　了知於世間，　　滅除一切有，<a class="t" id="t0361c16"></a><br>　比丘得無憂，　　心無所染著。</p>
</blockquote>
<a class="t" id="t0361c17"></a><p><a class="t-linehead" id="t-linehead0361c17"></a>「世尊！是名比丘，是名比丘功德。」</p>
<p>佛告迦葉：<a class="t" id="t0361c18"></a>「善哉！善哉！如汝所說。」</p>
<p><a class="t-linehead" id="t-linehead0361c18"></a>迦葉天子聞佛所說，<a class="t" id="t0361c19"></a>歡喜隨喜，稽首佛足，即沒不現。</p>
<a class="t" id="t0361c20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>