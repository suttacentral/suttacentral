<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1360">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1360</span><span class="mirror-right">（一三六〇） 鐶釧</span></h1>
</div>
<p><a class="t-linehead" id="t-linehead0373a09"></a>如是我聞：</p>
<p>一時，佛住舍衛國祇樹給<a class="t" id="t0373a10"></a>孤獨園。</p>
<p><a class="t-linehead" id="t-linehead0373a10"></a>時，有異比丘在拘薩羅人間，住一<a class="t" id="t0373a11"></a>林中，得阿羅漢，諸漏已盡，所作已作，已捨<a class="t" id="t0373a12"></a>重擔，斷諸有結，正智心善解脫。</p>
<p><a class="t-linehead" id="t-linehead0373a12"></a>時，有一女<a class="t" id="t0373a13"></a>人於夜闇中，天時微雨，電光睒照，於林中<a class="t" id="t0373a14"></a>過，欲詣他男子，倒深泥中，環釧斷壞，華<a class="t" id="t0373a15"></a>瓔散落。時，彼女人而說偈言：</p>
<a class="t" id="t0373a16"></a><blockquote class="gatha">
<p>「頭髮悉散解，　　花瓔落深泥，<a class="t" id="t0373a17"></a><br>　鐶釧悉破壞，　　丈夫何所著。」</p>
</blockquote>
<a class="t" id="t0373a18"></a><p><a class="t-linehead" id="t-linehead0373a18"></a>時，彼比丘作是念：「女人尚能說偈，我豈不<a class="t" id="t0373a19"></a>能說偈答之？</p>
<a class="t" id="t0373a20"></a><blockquote class="gatha">
<p>「煩惱悉斷壞，　　度生死淤泥，<a class="t" id="t0373a21"></a><br>　著纏悉散落，　　十方尊見我。」</p>
</blockquote>
<a class="t" id="t0373a22"></a><p><a class="t-linehead" id="t-linehead0373a22"></a>時，彼比丘說偈已，即默然而住。</p>
<a class="t" id="t0373a23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>