<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1357">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1357</span><span class="mirror-right">（一三五七） 瓦師</span></h1>
</div>
<p><a class="t-linehead" id="t-linehead0372b18"></a>如是我聞：</p>
<p>一時，佛住舍衛國祇樹給<a class="t" id="t0372b19"></a>孤獨園。</p>
<p><a class="t-linehead" id="t-linehead0372b19"></a>時，有舍利弗弟子，服藥已，尋即食<a class="t" id="t0372b20"></a>粥。</p>
<p><a class="t-linehead" id="t-linehead0372b20"></a>時，尊者舍利弗到瓦師舍，從乞瓦甌。時，<a class="t" id="t0372b21"></a>彼瓦師即說偈言：</p>
<a class="t" id="t0372b22"></a><blockquote class="gatha">
<p>「云何得名勝？　　而不施一錢。<a class="t" id="t0372b23"></a><br>　云何勝實德？　　於財無所減。」</p>
</blockquote>
<a class="t" id="t0372b24"></a><p><a class="t-linehead" id="t-linehead0372b24"></a>爾時，舍利弗說偈答言：</p>
<a class="t" id="t0372b25"></a><blockquote class="gatha">
<p>「若不食肉者，　　而施彼以肉，<a class="t" id="t0372b26"></a><br>　諸修梵行者，　　施之以女色，<a class="t" id="t0372b27"></a><br>　不坐高床者，　　施以高廣床，<a class="t" id="t0372b28"></a><br>　於彼臨行者，　　施以息止處，<a class="t" id="t0372b29"></a><br>　如是等施與，　　於財不損減，<a class="t" id="t0372c01"></a><br>　是則有名譽，　　而不捨一錢，<a class="t" id="t0372c02"></a><br>　實德名稱流，　　於財無所減。」</p>
</blockquote>
<a class="t" id="t0372c03"></a><p><a class="t-linehead" id="t-linehead0372c03"></a>時，彼瓦師復說偈言：</p>
<a class="t" id="t0372c04"></a><blockquote class="gatha">
<p>「汝今舍利弗，　　所說實為善，<a class="t" id="t0372c05"></a><br>　今施汝百甌，　　非餘亦不得。」</p>
</blockquote>
<a class="t" id="t0372c06"></a><p><a class="t-linehead" id="t-linehead0372c06"></a>尊者舍利弗說偈答言：</p>
<a class="t" id="t0372c07"></a><blockquote class="gatha">
<p>「彼三十三天，　　炎魔兜率陀，<a class="t" id="t0372c08"></a><br>　化樂諸天人，　　及他化自在，<a class="t" id="t0372c09"></a><br>　瓦鉢信以得，　　而汝不生信。」</p>
</blockquote>
<a class="t" id="t0372c10"></a><p><a class="t-linehead" id="t-linehead0372c10"></a>尊者舍利弗說此偈已，於瓦師舍默然出<a class="t" id="t0372c11"></a>去。</p>
<a class="t" id="t0372c12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>