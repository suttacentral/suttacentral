<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1336">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1336</span><span class="mirror-right">（一三三六） 闍利那</span></h1>
</div>
<p><a class="t-linehead" id="t-linehead0368c05"></a>如是我聞：</p>
<p>一時，佛住舍衛國祇樹給<a class="t" id="t0368c06"></a>孤獨園。</p>
<p><a class="t-linehead" id="t-linehead0368c06"></a>爾時，尊者阿那律陀在拘薩羅人間，<a class="t" id="t0368c07"></a>住一林中。</p>
<p><a class="t-linehead" id="t-linehead0368c07"></a>時，有天神名闍隣尼，是尊者阿<a class="t" id="t0368c08"></a>那律陀本善知識，往詣尊者阿那律陀所。<a class="t" id="t0368c09"></a>到阿那律所，說偈言：</p>
<a class="t" id="t0368c10"></a><blockquote class="gatha">
<p>「汝今可發願，　　願還生本處，<a class="t" id="t0368c11"></a><br>　三十三天上，　　五欲樂悉備。<a class="t" id="t0368c12"></a><br>　百種諸音樂，　　常以自歡娛，<a class="t" id="t0368c13"></a><br>　每至睡眠時，　　音樂以覺悟。<a class="t" id="t0368c14"></a><br>　諸天玉女眾，　　晝夜侍左右。」</p>
</blockquote>
<a class="t" id="t0368c15"></a><p><a class="t-linehead" id="t-linehead0368c15"></a>尊者阿那律陀說偈答言：</p>
<a class="t" id="t0368c16"></a><blockquote class="gatha">
<p>「諸天玉女眾，　　此皆大苦聚，<a class="t" id="t0368c17"></a><br>　以彼顛倒想，　　繫著有身見。<a class="t" id="t0368c18"></a><br>　諸求生彼者，　　斯亦是大苦，<a class="t" id="t0368c19"></a><br>　闍隣尼當知，　　我不願生彼。<a class="t" id="t0368c20"></a><br>　生死已永盡，　　不受後有故。」</p>
</blockquote>
<a class="t" id="t0368c21"></a><p><a class="t-linehead" id="t-linehead0368c21"></a>尊者阿那律說是語時，闍隣尼天子聞尊者<a class="t" id="t0368c22"></a>阿那律所說，歡喜隨喜，即沒不現。</p>
<a class="t" id="t0368c23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>