<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1316">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1316</span><span class="mirror-right">（一三一六） 栴檀</span></h1>
</div>
<p><a class="t-linehead" id="t-linehead0361b23"></a>如是我聞：</p>
<p>一時，佛住舍衛國祇樹給<a class="t" id="t0361b24"></a>孤獨園。</p>
<p><a class="t-linehead" id="t-linehead0361b24"></a>時，有栴檀天子，容色絕妙，於後夜<a class="t" id="t0361b25"></a>時來詣佛所，稽首佛足，退坐一面。其身光<a class="t" id="t0361b26"></a>明遍照祇樹給孤獨園。</p>
<p><a class="t-linehead" id="t-linehead0361b26"></a>時，彼天子說偈問佛：</p>
<a class="t" id="t0361b27"></a><blockquote class="gatha">
<p>「誰度於諸流，　　晝夜勤不懈，<a class="t" id="t0361b28"></a><br>　不攀無住處，　　云何不沒溺？」</p>
</blockquote>
<a class="t" id="t0361b29"></a><p><a class="t-linehead" id="t-linehead0361b29"></a>爾時，世尊說偈答言：</p>
<a class="t" id="t0361c01"></a><blockquote class="gatha">
<p>「一切戒具足，　　智慧善正受，<a class="t" id="t0361c02"></a><br>　內思惟正念，　　能度<span class="corr" title="[離&gt;難]">難</span>度流，<a class="t" id="t0361c03"></a><br>　不染此欲想，　　超度彼色愛，<a class="t" id="t0361c04"></a><br>　貪喜悉已盡，　　不入於難測。」</p>
</blockquote>
<a class="t" id="t0361c05"></a><p><a class="t-linehead" id="t-linehead0361c05"></a>時，彼栴檀天子聞佛所說，歡喜隨喜，稽首佛<a class="t" id="t0361c06"></a>足，即沒不現。</p>
<a class="t" id="t0361c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>