<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1348">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1348</span><span class="mirror-right">（一三四八） 離林</span></h1>
</div>
<p><a class="t-linehead" id="t-linehead0371b08"></a>如是我聞：</p>
<p>一時，佛住舍衛國祇樹給孤<a class="t" id="t0371b09"></a>獨園。</p>
<p><a class="t-linehead" id="t-linehead0371b09"></a>時，有異比丘在拘薩羅人間，住一林<a class="t" id="t0371b10"></a>中，得他心智，煩惱有餘。去林不遠有井，<a class="t" id="t0371b11"></a>有飲野干罐拘鉤頸。</p>
<p><a class="t-linehead" id="t-linehead0371b11"></a>時，彼野干作諸方<a class="t" id="t0371b12"></a>便求脫，而自念言：「天遂欲明，田夫或出，當<a class="t" id="t0371b13"></a>恐怖我。汝汲水罐怖我已久，可令我<a class="t" id="t0371b14"></a>脫？」</p>
<p><a class="t-linehead" id="t-linehead0371b14"></a>時，彼比丘知彼野干心之所念，而說偈言：</p>
<a class="t" id="t0371b15"></a><blockquote class="gatha">
<p>「如來慧日出，　　離林說空法，<a class="t" id="t0371b16"></a><br>　心久恐怖我，　　今可放令去。」</p>
</blockquote>
<a class="t" id="t0371b17"></a><p><a class="t-linehead" id="t-linehead0371b17"></a>時，彼比丘自教授已，一切結盡，得阿羅漢。</p>
<a class="t" id="t0371b18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>