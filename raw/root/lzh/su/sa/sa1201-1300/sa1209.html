<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1209">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1209</span><span class="mirror-right">（一二〇九） 憍陳如</span></h1>
</div>
<p><a class="t-linehead" id="t-linehead0329b08"></a>如是我聞：</p>
<p>一時，佛住瞻婆國揭伽池<a class="t" id="t0329b09"></a>側。</p>
<p><a class="t-linehead" id="t-linehead0329b09"></a>爾時，尊者阿若憍陳如久住空閑阿練若<a class="t" id="t0329b10"></a>處，來詣佛所，稽首佛足，以面掩佛足上，而<a class="t" id="t0329b11"></a>說是言：「久不見世尊！久不見善逝！」</p>
<p><a class="t-linehead" id="t-linehead0329b11"></a>爾時，尊<a class="t" id="t0329b12"></a>者婆耆舍在於會中，作是念：「我今當於<a class="t" id="t0329b13"></a>尊者阿若憍陳如面前，以上座譬而讚歎<a class="t" id="t0329b14"></a>之。」作此念已，即從坐起，整衣服，為佛作<a class="t" id="t0329b15"></a>禮，合掌白佛：「世尊！欲有所說。善逝！欲有<a class="t" id="t0329b16"></a>所說。」</p>
<p><a class="t-linehead" id="t-linehead0329b16"></a>佛告婆耆舍：「欲說時便說！」</p>
<p>時，尊者婆<a class="t" id="t0329b17"></a>耆舍即說偈言：</p>
<a class="t" id="t0329b18"></a><blockquote class="gatha">
<p>「上座之上座，　　尊者憍陳如，<a class="t" id="t0329b19"></a><br>　已度已超越，　　得安樂正受。<a class="t" id="t0329b20"></a><br>　於阿練若處，　　常樂於遠離，<a class="t" id="t0329b21"></a><br>　聲聞之所應，　　大師正法教。<a class="t" id="t0329b22"></a><br>　一切悉皆陳，　　正受不放逸，<a class="t" id="t0329b23"></a><br>　大德力三明，　　他心智明了。<a class="t" id="t0329b24"></a><br>　上座憍陳如，　　護持佛法財，<a class="t" id="t0329b25"></a><br>　增上恭敬心，　　頭面禮佛足。」</p>
</blockquote>
<a class="t" id="t0329b26"></a><p><a class="t-linehead" id="t-linehead0329b26"></a>尊者婆耆舍說是語時，諸比丘聞其所說，<a class="t" id="t0329b27"></a>皆大歡喜。</p>
<a class="t" id="t0329b28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>