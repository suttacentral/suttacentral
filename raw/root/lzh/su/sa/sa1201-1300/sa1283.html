<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1283">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1283</span><span class="mirror-right">（一二八三） 技能</span></h1>
</div>
<p><a class="t-linehead" id="t-linehead0353a21"></a>如是我聞：</p>
<p>一時，佛住舍衛國祇樹給<a class="t" id="t0353a22"></a>孤獨園。</p>
<p><a class="t-linehead" id="t-linehead0353a22"></a>時，有天子容色絕妙，於後夜時來<a class="t" id="t0353a23"></a>詣佛所，稽首佛足，其身光明遍照祇樹給孤<a class="t" id="t0353a24"></a>獨園。</p>
<p><a class="t-linehead" id="t-linehead0353a24"></a>時，彼天子說偈問佛：</p>
<a class="t" id="t0353a25"></a><blockquote class="gatha">
<p>「云何人所作，　　智慧以求財，<a class="t" id="t0353a26"></a><br>　等攝受於財，　　若勝若復劣？」</p>
</blockquote>
<a class="t" id="t0353a27"></a><p><a class="t-linehead" id="t-linehead0353a27"></a>爾時，世尊說偈答言：</p>
<a class="t" id="t0353a28"></a><blockquote class="gatha">
<p>「始學功巧業，　　方便集財物，<a class="t" id="t0353a29"></a><br>　得彼財物已，　　當應作四分，<a class="t" id="t0353b01"></a><br>　一分自食用，　　二分營生業，<a class="t" id="t0353b02"></a><br>　餘一分藏密，　　以擬於貧乏。<a class="t" id="t0353b03"></a><br>　營生之業者，　　田種行商賈，<a class="t" id="t0353b04"></a><br>　牧牛羊興息，　　邸舍以求利，<a class="t" id="t0353b05"></a><br>　造屋舍床臥，　　六種資生具，<a class="t" id="t0353b06"></a><br>　方便修眾具，　　安樂以存世，<a class="t" id="t0353b07"></a><br>　如是善修業，　　黠慧以求財，<a class="t" id="t0353b08"></a><br>　財寶隨順生，　　如眾流歸海。<a class="t" id="t0353b09"></a><br>　如是財饒益，　　如蜂集眾味，<a class="t" id="t0353b10"></a><br>　晝夜財增長，　　猶如蟻積堆。<a class="t" id="t0353b11"></a><br>　不付老子財，　　不寄邊境民，<a class="t" id="t0353b12"></a><br>　不信姦狡人，　　及諸慳悋者，<a class="t" id="t0353b13"></a><br>　親附成事者，　　遠離不成事，<a class="t" id="t0353b14"></a><br>　能成事士夫，　　猶如火熾然。<a class="t" id="t0353b15"></a><br>　善友貴重人，　　敏密修良者，<a class="t" id="t0353b16"></a><br>　同氣親兄弟，　　善能相攝受。<a class="t" id="t0353b17"></a><br>　居親眷屬中，　　摽顯若牛王，<a class="t" id="t0353b18"></a><br>　各隨其所應，　　分財施飲食。<a class="t" id="t0353b19"></a><br>　壽盡而命終，　　當生天受樂。」</p>
</blockquote>
<a class="t" id="t0353b20"></a><p><a class="t-linehead" id="t-linehead0353b20"></a>時，彼天子復說偈言：</p>
<a class="t" id="t0353b21"></a><blockquote class="gatha">
<p>「久見婆羅門，　　逮得般涅槃，<a class="t" id="t0353b22"></a><br>　一切怖已過，　　永超世恩愛。」</p>
</blockquote>
<a class="t" id="t0353b23"></a><p><a class="t-linehead" id="t-linehead0353b23"></a>時，彼天子聞佛所說，歡喜隨喜，稽首佛足，即<a class="t" id="t0353b24"></a>沒不現。</p>
<a class="t" id="t0353b25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>