<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1269">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1269</span><span class="mirror-right">（一二六九） 流</span></h1>
</div>
<p><a class="t-linehead" id="t-linehead0348c09"></a>如是我聞：</p>
<p>一時，佛住舍衛國祇樹給<a class="t" id="t0348c10"></a>孤獨園。</p>
<p><a class="t-linehead" id="t-linehead0348c10"></a>時，有一天子，容色絕妙，於後夜時<a class="t" id="t0348c11"></a>來詣佛所，稽首佛足，身諸光明遍照祇樹<a class="t" id="t0348c12"></a>給孤獨園。</p>
<p><a class="t-linehead" id="t-linehead0348c12"></a>時，彼天子說偈問佛：</p>
<a class="t" id="t0348c13"></a><blockquote class="gatha">
<p>「誰度於諸流？　　晝夜勤精進，<a class="t" id="t0348c14"></a><br>　不攀亦不住，　　何染而不著？」</p>
</blockquote>
<a class="t" id="t0348c15"></a><p><a class="t-linehead" id="t-linehead0348c15"></a>爾時，世尊說偈答言：</p>
<a class="t" id="t0348c16"></a><blockquote class="gatha">
<p>「一切戒具足，　　智慧善正受，<a class="t" id="t0348c17"></a><br>　內思惟繫念，　　度難度諸流。<a class="t" id="t0348c18"></a><br>　不樂於欲想，　　超越於色結，<a class="t" id="t0348c19"></a><br>　不繫亦不住，　　於染亦不著。」</p>
</blockquote>
<a class="t" id="t0348c20"></a><p><a class="t-linehead" id="t-linehead0348c20"></a>時，彼天子復說偈言：</p>
<a class="t" id="t0348c21"></a><blockquote class="gatha">
<p>「久見婆羅門，　　逮得般涅槃，<a class="t" id="t0348c22"></a><br>　一切怖已過，　　永超世恩愛。」</p>
</blockquote>
<a class="t" id="t0348c23"></a><p><a class="t-linehead" id="t-linehead0348c23"></a>時，彼天子聞佛所說，歡喜隨喜，稽首佛足，即<a class="t" id="t0348c24"></a>沒不現。</p>
<a class="t" id="t0348c25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>