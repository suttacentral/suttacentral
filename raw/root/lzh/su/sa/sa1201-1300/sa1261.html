<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1261">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1261</span><span class="mirror-right">（一二六一） 木杵</span></h1>
</div>
<p><a class="t-linehead" id="t-linehead0345c24"></a>如是我聞：</p>
<p>一時，佛住舍衛國祇樹給<a class="t" id="t0345c25"></a>孤獨園。</p>
<p><a class="t-linehead" id="t-linehead0345c25"></a>爾時，世尊告諸比丘：「譬如木杵，常<a class="t" id="t0345c26"></a>用不止，日夜消減。如是，比丘！若沙門、婆羅<a class="t" id="t0345c27"></a>門從本以來，不閉根門，食不知量，初<a class="t" id="t0345c28"></a>夜、後夜不勤覺悟修習善法，當知是輩終日<a class="t" id="t0345c29"></a>損減，不增善法，如彼木杵。</p>
<p><a class="t-linehead" id="t-linehead0345c29"></a>「諸比丘！譬如優<a class="t" id="t0346a01"></a>鉢羅、鉢曇摩、拘牟頭、分陀利生於水中，長於<a class="t" id="t0346a02"></a>水中，隨水增長。如是，沙門、婆羅門善閉根<a class="t" id="t0346a03"></a>門，飲食知量，初夜、後夜精勤覺悟，當知是<a class="t" id="t0346a04"></a>等善根功德日夜增長，終不退減。當如是<a class="t" id="t0346a05"></a>學：『善閉根門，飲食知量，初夜、後夜精勤覺<a class="t" id="t0346a06"></a>悟，功德善法日夜增長。』當如是學。」</p>
<p><a class="t-linehead" id="t-linehead0346a06"></a>佛說此<a class="t" id="t0346a07"></a>經已，諸比丘聞佛所說，歡喜奉行。</p>
<a class="t" id="t0346a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>