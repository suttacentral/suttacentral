<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1256">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1256</span><span class="mirror-right">（一二五六） 爪上</span></h1>
</div>
<p><a class="t-linehead" id="t-linehead0345a01"></a>如是我聞：</p>
<p>一時，佛住舍衛國祇樹給<a class="t" id="t0345a02"></a>孤獨園。</p>
<p><a class="t-linehead" id="t-linehead0345a02"></a>爾時，世尊以爪抄土，告諸比丘：「於<a class="t" id="t0345a03"></a>意云何？我爪上土多，為大地土多？」</p>
<p><a class="t-linehead" id="t-linehead0345a03"></a>比丘白<a class="t" id="t0345a04"></a>佛：「世尊！爪上土甚少少耳，其大地土無量無<a class="t" id="t0345a05"></a>數，不可為比。」</p>
<p><a class="t-linehead" id="t-linehead0345a05"></a>佛告諸比丘：「如是，眾生能<a class="t" id="t0345a06"></a>數數下至彈指頃，於一切眾生修習慈心<a class="t" id="t0345a07"></a>者，如甲上土耳；其諸眾生不能數數下<a class="t" id="t0345a08"></a>至如彈指頃，於一切眾生修習慈心者，如<a class="t" id="t0345a09"></a>大地土。是故，諸比丘！常當數數於一切眾<a class="t" id="t0345a10"></a>生修習慈心。」</p>
<p><a class="t-linehead" id="t-linehead0345a10"></a>佛說此經已，諸比丘聞佛所<a class="t" id="t0345a11"></a>說，歡喜奉行。</p>
<a class="t" id="t0345a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>