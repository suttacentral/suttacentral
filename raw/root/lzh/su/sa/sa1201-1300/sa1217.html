<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1217">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1217</span><span class="mirror-right">（一二一七） 本如醉酒</span></h1>
</div>
<p><a class="t-linehead" id="t-linehead0331c18"></a>如是我聞：</p>
<p>一時，佛住舍衛國祇樹給<a class="t" id="t0331c19"></a>孤獨園。</p>
<p><a class="t-linehead" id="t-linehead0331c19"></a>時，尊者婆耆舍住舍衛國東園鹿子<a class="t" id="t0331c20"></a>母講堂，獨一思惟，不放逸住，專修自業，逮<a class="t" id="t0331c21"></a>得三明，身作證。</p>
<p><a class="t-linehead" id="t-linehead0331c21"></a>時，尊者婆耆舍作是念：「我<a class="t" id="t0331c22"></a>獨一靜處思惟，不放逸住，專修自業，起於三<a class="t" id="t0331c23"></a>明，身作證，今當說偈讚歎三明。」即說偈言：</p>
<a class="t" id="t0331c24"></a><blockquote class="gatha">
<p>「本欲心狂惑，　　聚落及家家，<a class="t" id="t0331c25"></a><br>　遊行遇見佛，　　授我殊勝法。<a class="t" id="t0331c26"></a><br>　瞿曇哀愍故，　　為我說正法，<a class="t" id="t0331c27"></a><br>　聞法得淨信，　　捨非家出家。<a class="t" id="t0331c28"></a><br>　聞彼說法已，　　正住於法教，<a class="t" id="t0331c29"></a><br>　勤方便繫念，　　堅固常堪能。<a class="t" id="t0332a01"></a><br>　逮得於三明，　　於佛教已作，<a class="t" id="t0332a02"></a><br>　世尊善顯示，　　日種苗胤說。<a class="t" id="t0332a03"></a><br>　為生盲眾生，　　開其出要門，<a class="t" id="t0332a04"></a><br>　苦苦及苦因，　　苦滅盡作證。<a class="t" id="t0332a05"></a><br>　八聖離苦道，　　安樂趣涅槃，<a class="t" id="t0332a06"></a><br>　善義善句味，　　梵行無過上。<a class="t" id="t0332a07"></a><br>　世尊善顯示，　　涅槃濟眾生。」</p>
</blockquote>
<a class="t" id="t0332a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>