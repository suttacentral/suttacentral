<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1214">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1214</span><span class="mirror-right">（一二一四） 欲結</span></h1>
</div>
<p><a class="t-linehead" id="t-linehead0331a18"></a>如是我聞：</p>
<p>一時，佛住舍衛國祇樹<a class="t" id="t0331a19"></a>給孤獨園。</p>
<p><a class="t-linehead" id="t-linehead0331a19"></a>爾時，尊者阿難陀晨朝著衣持鉢，<a class="t" id="t0331a20"></a>入舍衛城乞食，以尊者婆耆舍為伴。時，尊<a class="t" id="t0331a21"></a>者婆耆舍見女人有上妙色，見已，貪欲心<a class="t" id="t0331a22"></a>起。</p>
<p><a class="t-linehead" id="t-linehead0331a22"></a>時，尊者婆耆舍作是念：「我今得不利，得<a class="t" id="t0331a23"></a>苦非得樂，我今見年少女人有妙絕之色，<a class="t" id="t0331a24"></a>貪欲心生。今為生厭離故，而說偈言：</p>
<a class="t" id="t0331a25"></a><blockquote class="gatha">
<p>「貪欲所覆故，　　熾然燒我心，<a class="t" id="t0331a26"></a><br>　今尊者阿難，　　為我滅貪火。<a class="t" id="t0331a27"></a><br>　慈心哀愍故，　　方便為我說。」</p>
</blockquote>
<a class="t" id="t0331a28"></a><p><a class="t-linehead" id="t-linehead0331a28"></a>尊者阿難說偈答言：</p>
<a class="t" id="t0331a29"></a><blockquote class="gatha">
<p>「以彼顛倒想，　　熾然燒其心，<a class="t" id="t0331b01"></a><br>　遠離於淨想，　　長養貪欲者。<a class="t" id="t0331b02"></a><br>　當修不淨觀，　　常一心正受，<a class="t" id="t0331b03"></a><br>　速滅貪欲火，　　莫令燒其心。<a class="t" id="t0331b04"></a><br>　諦觀察諸行，　　苦空非有我，<a class="t" id="t0331b05"></a><br>　繫念正觀身，　　多修習厭離。<a class="t" id="t0331b06"></a><br>　修習於無相，　　滅除憍慢使，<a class="t" id="t0331b07"></a><br>　得慢無間等，　　究竟於苦邊。」</p>
</blockquote>
<a class="t" id="t0331b08"></a><p><a class="t-linehead" id="t-linehead0331b08"></a>尊者阿難說是語時，尊者婆耆舍聞其所<a class="t" id="t0331b09"></a>說，歡喜奉行。</p>
<a class="t" id="t0331b10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>