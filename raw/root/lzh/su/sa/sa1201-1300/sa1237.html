<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1237">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1237</span><span class="mirror-right">（一二三七） 毀壞</span></h1>
</div>
<p><a class="t-linehead" id="t-linehead0338c21"></a>如是我聞：</p>
<p>一時，佛住舍衛國祇樹給<a class="t" id="t0338c22"></a>孤獨園。</p>
<p><a class="t-linehead" id="t-linehead0338c22"></a>時，波斯匿王與摩竭提王阿闍世韋<a class="t" id="t0338c23"></a>提希子共相違背。摩竭提王阿闍世韋提希<a class="t" id="t0338c24"></a>子起四種軍，來至拘薩羅國，波斯匿王倍<a class="t" id="t0338c25"></a>興四軍，出共鬪戰。</p>
<p><a class="t-linehead" id="t-linehead0338c25"></a>波斯匿王四種軍勝，阿闍<a class="t" id="t0338c26"></a>世王四種軍退，摧伏星散。波斯匿王悉皆<a class="t" id="t0338c27"></a>虜掠阿闍世王象馬、車乘、錢財寶物，生禽<a class="t" id="t0338c28"></a>阿闍世王身，載以同車，俱詣佛所，稽首佛<a class="t" id="t0338c29"></a>足，退坐一面。波斯匿王白佛言：「世尊！此是<a class="t" id="t0339a01"></a>阿闍世王韋提希子，長夜於我無怨恨人<a class="t" id="t0339a02"></a>而生怨結，於好人所而作不好；然其是我<a class="t" id="t0339a03"></a>善友之子，當放令還國。」</p>
<p><a class="t-linehead" id="t-linehead0339a03"></a>佛告波斯匿王：「善<a class="t" id="t0339a04"></a>哉！大王！放其令去，令汝長夜安樂饒益。」爾<a class="t" id="t0339a05"></a>時，世尊即說偈言：</p>
<a class="t" id="t0339a06"></a><blockquote class="gatha">
<p>「乃至力自在，　　能廣虜掠彼，<a class="t" id="t0339a07"></a><br>　助怨在力增，　　倍收<span class="corr" title="[已&gt;己]">己</span>他利。」</p>
</blockquote>
<a class="t" id="t0339a08"></a><p><a class="t-linehead" id="t-linehead0339a08"></a>佛說此經已，波斯匿王及阿闍世王韋提<a class="t" id="t0339a09"></a>希子聞佛所說。歡喜隨喜，作禮而去。</p>
<a class="t" id="t0339a10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>