<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1219">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1219</span><span class="mirror-right">（一二一九） 龍脅</span></h1>
</div>
<p><a class="t-linehead" id="t-linehead0332b01"></a>如是我聞：</p>
<p>一時，佛住王舍城那伽山<a class="t" id="t0332b02"></a>側，與千比丘俱，皆是阿羅漢，盡諸有漏，所<a class="t" id="t0332b03"></a>作已作，離諸重擔，逮得<span class="corr" title="[已&gt;己]">己</span>利，盡諸有結，<a class="t" id="t0332b04"></a>正智心善解脫。</p>
<p><a class="t-linehead" id="t-linehead0332b04"></a>爾時，尊者婆耆舍住王舍城<a class="t" id="t0332b05"></a>寒林中丘塜間，作是念：「今世尊住王舍城那<a class="t" id="t0332b06"></a>伽山側，與千比丘俱，皆是阿羅漢，諸漏已<a class="t" id="t0332b07"></a>盡，所作已作，離諸重擔，逮得己利，盡諸<a class="t" id="t0332b08"></a>有結，正智心善解脫。我今當往，各別讚歎<a class="t" id="t0332b09"></a>世尊及比丘僧。」作是念已，即往詣佛所，稽<a class="t" id="t0332b10"></a>首禮足，退住一面。而說偈言：</p>
<a class="t" id="t0332b11"></a><blockquote class="gatha">
<p>「無上之導師，　　住那伽山側，<a class="t" id="t0332b12"></a><br>　千比丘眷屬，　　奉事於如來。<a class="t" id="t0332b13"></a><br>　大師廣說法，　　清涼涅槃道，<a class="t" id="t0332b14"></a><br>　專聽清白法，　　正覺之所說。<a class="t" id="t0332b15"></a><br>　正覺尊所敬，　　處於大眾中，<a class="t" id="t0332b16"></a><br>　德陰之大龍，　　仙人之上首。<a class="t" id="t0332b17"></a><br>　興功德密雲，　　普雨聲聞眾，<a class="t" id="t0332b18"></a><br>　起於晝正受，　　來奉覲大師。<a class="t" id="t0332b19"></a><br>　弟子婆耆舍，　　稽首而頂禮。</p>
</blockquote>
<a class="t" id="t0332b20"></a><p><a class="t-linehead" id="t-linehead0332b20"></a>「世尊！欲有所說。唯然，善逝！欲有所說。」</p>
<p>佛<a class="t" id="t0332b21"></a>告婆耆舍：「隨汝所說，莫先思惟。」</p>
<p><a class="t-linehead" id="t-linehead0332b21"></a>時，婆耆舍<a class="t" id="t0332b22"></a>即說偈言：</p>
<a class="t" id="t0332b23"></a><blockquote class="gatha">
<p>「波旬起微惡，　　潛制令速滅，<a class="t" id="t0332b24"></a><br>　能掩障諸魔，　　令自覺知過。<a class="t" id="t0332b25"></a><br>　觀察解結縛，　　分別清白法，<a class="t" id="t0332b26"></a><br>　明照如日月，　　為諸異道王。<a class="t" id="t0332b27"></a><br>　超出智作證，　　演說第一法，<a class="t" id="t0332b28"></a><br>　出煩惱諸流，　　說道無量種。<a class="t" id="t0332b29"></a><br>　建立於甘露，　　見諦真實法，<a class="t" id="t0332c01"></a><br>　如是隨順道，　　如是師難得。<a class="t" id="t0332c02"></a><br>　建立甘露道，　　見諦崇遠離，<a class="t" id="t0332c03"></a><br>　世尊善說法，　　能除人陰蓋。<a class="t" id="t0332c04"></a><br>　明見於諸法，　　為調伏隨學。」</p>
</blockquote>
<a class="t" id="t0332c05"></a><p><a class="t-linehead" id="t-linehead0332c05"></a>尊者婆耆舍說是偈已，諸比丘聞其所說，<a class="t" id="t0332c06"></a>皆大歡喜。</p>
<a class="t" id="t0332c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>