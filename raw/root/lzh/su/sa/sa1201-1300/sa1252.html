<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1252">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1252</span><span class="mirror-right">（一二五二） 枕木</span></h1>
</div>
<p><a class="t-linehead" id="t-linehead0344b06"></a>如是我聞：</p>
<p>一時，佛住鞞舍離國獼<a class="t" id="t0344b07"></a>猴池側重閣講堂。</p>
<p><a class="t-linehead" id="t-linehead0344b07"></a>爾時，世尊告諸比丘：「諸<a class="t" id="t0344b08"></a>離車子常枕木枕，手足龜坼，疑畏莫令<a class="t" id="t0344b09"></a>摩竭陀王阿闍世毘提希子得其間便。是故，<a class="t" id="t0344b10"></a>常自儆策，不放逸住；以彼不放逸住故，摩<a class="t" id="t0344b11"></a>竭陀王阿闍世毘提希子不能伺求得其間<a class="t" id="t0344b12"></a>便。於未來世，不久，諸離車子恣樂無事，手<a class="t" id="t0344b13"></a>足柔軟，繒纊為枕，四體安臥，日出不起，放<a class="t" id="t0344b14"></a>逸而住；以放逸住故，摩竭陀王阿闍世毘提<a class="t" id="t0344b15"></a>希子得其間便。</p>
<p><a class="t-linehead" id="t-linehead0344b15"></a>「如是，比丘精勤方便，堅固<a class="t" id="t0344b16"></a>堪能，不捨善法，肌膚損瘦，筋連骨立。精勤<a class="t" id="t0344b17"></a>方便，不捨善法，乃至未得所應得者，不捨<a class="t" id="t0344b18"></a>精進，常攝其心，不放逸住，以不放逸住故；<a class="t" id="t0344b19"></a>魔王波旬不得其便。</p>
<p><a class="t-linehead" id="t-linehead0344b19"></a>「當來之世，有諸比丘<a class="t" id="t0344b20"></a>恣樂無事，手足柔軟，繒纊為枕，四體安臥，日<a class="t" id="t0344b21"></a>出不起，放逸而住；以放逸住故，惡魔波旬<a class="t" id="t0344b22"></a>伺得其便。是故，比丘！當如是學：『精勤方<a class="t" id="t0344b23"></a>便，乃至不得未得，不捨方便。』」</p>
<p><a class="t-linehead" id="t-linehead0344b23"></a>佛說此經已，<a class="t" id="t0344b24"></a>諸比丘聞佛所說，歡喜奉行。</p>
<a class="t" id="t0344b25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>