<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1291">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1291</span><span class="mirror-right">（一二九一） 火不燒</span></h1>
</div>
<p><a class="t-linehead" id="t-linehead0355c19"></a>如是我聞：</p>
<p>一時，佛住舍衛國祇樹給<a class="t" id="t0355c20"></a>孤獨園。</p>
<p><a class="t-linehead" id="t-linehead0355c20"></a>時，有天子容色絕妙，於後夜時來<a class="t" id="t0355c21"></a>詣佛所，稽首佛足，退坐一面。其身光明遍<a class="t" id="t0355c22"></a>照祇樹給孤獨園。</p>
<p><a class="t-linehead" id="t-linehead0355c22"></a>時，彼天子說偈問佛：</p>
<a class="t" id="t0355c23"></a><blockquote class="gatha">
<p>「何物火不燒？　　何風不能吹？<a class="t" id="t0355c24"></a><br>　<span class="corr" title="[火&gt;水] cf.【麗】">水</span>災壞大地，　　何物不流散？<a class="t" id="t0355c25"></a><br>　惡王及盜賊，　　強劫人財物，<a class="t" id="t0355c26"></a><br>　何男子女人，　　不為其所奪？<a class="t" id="t0355c27"></a><br>　云何珍寶藏，　　終竟不亡失？」</p>
</blockquote>
<a class="t" id="t0355c28"></a><p><a class="t-linehead" id="t-linehead0355c28"></a>爾時，世尊說偈答言：</p>
<a class="t" id="t0355c29"></a><blockquote class="gatha">
<p>「福火所不燒，　　福風不能吹，<a class="t" id="t0356a01"></a><br>　水災壞大地，　　福水不流散。<a class="t" id="t0356a02"></a><br>　惡王及盜賊，　　強奪人財寶，<a class="t" id="t0356a03"></a><br>　若男子女人，　　福不被劫奪。<a class="t" id="t0356a04"></a><br>　樂報之寶藏，　　終竟不亡失。」</p>
</blockquote>
<a class="t" id="t0356a05"></a><p><a class="t-linehead" id="t-linehead0356a05"></a>時，彼天子復說偈言：</p>
<a class="t" id="t0356a06"></a><blockquote class="gatha">
<p>「久見婆羅門，　　逮得般涅槃，<a class="t" id="t0356a07"></a><br>　一切怖已過，　　永超世恩愛。」</p>
</blockquote>
<a class="t" id="t0356a08"></a><p><a class="t-linehead" id="t-linehead0356a08"></a>於是，天子聞佛所說，歡喜隨喜，即沒不現。</p>
<a class="t" id="t0356a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>