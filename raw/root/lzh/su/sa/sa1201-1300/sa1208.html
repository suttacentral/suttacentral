<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1208">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1208</span><span class="mirror-right">（一二〇八） 揭伽他</span></h1>
</div>
<p><a class="t-linehead" id="t-linehead0329a23"></a>如是我聞：</p>
<p>一時，佛住瞻婆國揭伽<a class="t" id="t0329a24"></a>池側。</p>
<p><a class="t-linehead" id="t-linehead0329a24"></a>爾時，世尊月十五日布薩時，於大眾前<a class="t" id="t0329a25"></a>坐。月初出時。時，有尊者婆耆舍於大眾中，<a class="t" id="t0329a26"></a>作是念：「我今欲於佛前歎月譬偈。」作是<a class="t" id="t0329a27"></a>念已，即從坐起，整衣服，為佛作禮，合掌白<a class="t" id="t0329a28"></a>佛言：「世尊！欲有所說。善逝！欲有所說。」</p>
<p><a class="t-linehead" id="t-linehead0329a28"></a>佛<a class="t" id="t0329a29"></a>告婆耆舍：「欲說者便說！」</p>
<p><a class="t-linehead" id="t-linehead0329a29"></a>時，尊者婆耆舍即<a class="t" id="t0329b01"></a>於佛前而說偈言：</p>
<a class="t" id="t0329b02"></a><blockquote class="gatha">
<p>「如月停虛空，　　明淨無雲翳，<a class="t" id="t0329b03"></a><br>　光炎明暉曜，　　普照於十方。<a class="t" id="t0329b04"></a><br>　如來亦如是，　　慧光照世間，<a class="t" id="t0329b05"></a><br>　功德善名稱，　　周遍滿十方。」</p>
</blockquote>
<a class="t" id="t0329b06"></a><p><a class="t-linehead" id="t-linehead0329b06"></a>尊者婆耆舍說是偈時，諸比丘聞其所說，<a class="t" id="t0329b07"></a>皆大歡喜。</p>
<a class="t" id="t0329b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>