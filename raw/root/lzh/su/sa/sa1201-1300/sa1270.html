<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1270">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1270</span><span class="mirror-right">（一二七〇） 拘迦尼</span></h1>
</div>
<p><a class="t-linehead" id="t-linehead0348c25"></a>如是我聞：</p>
<p>一時，佛住王舍城山谷精<a class="t" id="t0348c26"></a>舍。</p>
<p><a class="t-linehead" id="t-linehead0348c26"></a>時，有拘迦尼，是光明天女，容色絕妙，於<a class="t" id="t0348c27"></a>後夜時來詣佛所，稽首佛足，身諸光明遍<a class="t" id="t0348c28"></a>照山谷。</p>
<p><a class="t-linehead" id="t-linehead0348c28"></a>時，拘迦尼天女而說偈言：</p>
<a class="t" id="t0348c29"></a><blockquote class="gatha">
<p>「其心不為惡，　　及身口世間，<a class="t" id="t0349a01"></a><br>　五欲悉虛空，　　正智正繫念。<a class="t" id="t0349a02"></a><br>　不習近眾苦，　　非義和合者。」</p>
</blockquote>
<a class="t" id="t0349a03"></a><p><a class="t-linehead" id="t-linehead0349a03"></a>佛告天女：「如是，如是。</p>
<a class="t" id="t0349a04"></a><blockquote class="gatha">
<p>「其心不為惡，　　及身口世間，<a class="t" id="t0349a05"></a><br>　五欲悉虛空，　　正智正繫念。<a class="t" id="t0349a06"></a><br>　不習近眾苦，　　非義和合者。」</p>
</blockquote>
<a class="t" id="t0349a07"></a><p><a class="t-linehead" id="t-linehead0349a07"></a>時，拘迦那娑天女聞佛所說，歡喜隨喜，稽<a class="t" id="t0349a08"></a>首佛足，即沒不現。</p>
<a class="t" id="t0349a09"></a><p><a class="t-linehead" id="t-linehead0349a09"></a>爾時，世尊夜過晨朝，入於僧中，敷尼師壇，<a class="t" id="t0349a10"></a>於大眾前坐，告諸比丘：「昨日夜後，有拘迦<a class="t" id="t0349a11"></a>那天女，容色絕妙，來詣我所，稽首我足，<a class="t" id="t0349a12"></a>退坐一面而說偈言：</p>
<a class="t" id="t0349a13"></a><blockquote class="gatha">
<p>「其心不為惡，　　及身口世間，<a class="t" id="t0349a14"></a><br>　五欲悉虛空，　　正智正繫念，<a class="t" id="t0349a15"></a><br>　不習近眾苦，　　非義和合者。」</p>
</blockquote>
<a class="t" id="t0349a16"></a><p><a class="t-linehead" id="t-linehead0349a16"></a>我即答言：「如是，天女！如是，天女！</p>
<a class="t" id="t0349a17"></a><blockquote class="gatha">
<p>「其心不為惡，　　及身口世間，<a class="t" id="t0349a18"></a><br>　五欲悉虛空，　　正智正繫念。<a class="t" id="t0349a19"></a><br>　不習近眾苦，　　非義和合者。</p>
</blockquote>
<a class="t" id="t0349a20"></a><p><a class="t-linehead" id="t-linehead0349a20"></a>「說是語時，拘迦尼天女聞我所說，歡喜隨<a class="t" id="t0349a21"></a>喜，稽首我足，即沒不現。」</p>
<p><a class="t-linehead" id="t-linehead0349a21"></a>佛說此經已，諸比<a class="t" id="t0349a22"></a>丘聞佛所說，歡喜奉行。</p>
<a class="t" id="t0349a23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>