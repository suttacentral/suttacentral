<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1264">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1264</span><span class="mirror-right">（一二六四） 野狐</span></h1>
</div>
<p><a class="t-linehead" id="t-linehead0346a26"></a>如是我聞：</p>
<p>一時，佛住王舍城迦蘭陀<a class="t" id="t0346a27"></a>竹園。爾時，世尊夜後分時聞野狐鳴。</p>
<p><a class="t-linehead" id="t-linehead0346a27"></a>是夜過<a class="t" id="t0346a28"></a>已，於大眾前敷座而坐，告諸比丘：「汝等於<a class="t" id="t0346a29"></a>夜後分聞野狐鳴不？」</p>
<p><a class="t-linehead" id="t-linehead0346a29"></a>比丘白佛：「如是，世尊！」</p>
<a class="t" id="t0346b01"></a><p><a class="t-linehead" id="t-linehead0346b01"></a>佛告比丘：「彼野狐者，疥瘡所困，是故鳴喚。<a class="t" id="t0346b02"></a>若能有人為彼野狐治疥瘡者，野狐必當<a class="t" id="t0346b03"></a>知恩報恩。而今有一愚癡之人，無有知<a class="t" id="t0346b04"></a>恩報恩。是故，諸比丘！當如是學：『知恩報<a class="t" id="t0346b05"></a>恩。』其有小恩尚報，終不忘失，況復大恩？」</p>
<p><a class="t-linehead" id="t-linehead0346b05"></a>佛<a class="t" id="t0346b06"></a>說此經已，諸比丘聞佛所說，歡喜奉行。</p>
<a class="t" id="t0346b07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>