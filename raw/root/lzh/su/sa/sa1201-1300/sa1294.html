<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1294">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1294</span><span class="mirror-right">（一二九四） 所為</span></h1>
</div>
<a class="t" id="t-juan49"></a>　<a class="t" id="t0356b13"></a><a class="t" id="t0356b14"></a><a class="t" id="t0356b15"></a><p class="suttainfo"><span class="t-juanname">雜阿含經卷第四十九</span><br><a class="t" id="t0356b16"></a><a class="t" id="t0356b17"></a><span class="t-byline">宋天竺三藏求那跋陀羅譯</span></p>
<a class="t" id="t0356b18"></a><p><a class="t-linehead" id="t-linehead0356b18"></a>如是我聞：</p>
<p>一時，佛住舍衛國祇樹給<a class="t" id="t0356b19"></a>孤獨園。</p>
<p><a class="t-linehead" id="t-linehead0356b19"></a>時，有天子容色絕妙，於後夜時來<a class="t" id="t0356b20"></a>詣佛所，稽首佛足，退坐一面。其身光明遍<a class="t" id="t0356b21"></a>照祇樹給孤獨園。</p>
<p><a class="t-linehead" id="t-linehead0356b21"></a>時，彼天子說偈問佛：</p>
<a class="t" id="t0356b22"></a><blockquote class="gatha">
<p>「大力自在樂，　　所求無不得，<a class="t" id="t0356b23"></a><br>　何復勝於彼，　　一切所欲備？」</p>
</blockquote>
<a class="t" id="t0356b24"></a><p><a class="t-linehead" id="t-linehead0356b24"></a>爾時，世尊說偈答言：</p>
<a class="t" id="t0356b25"></a><blockquote class="gatha">
<p>「大力自在樂，　　彼則無所求，<a class="t" id="t0356b26"></a><br>　若有求欲者，　　是苦非為樂，<a class="t" id="t0356b27"></a><br>　於求已過去，　　是則樂於彼。」</p>
</blockquote>
<a class="t" id="t0356b28"></a><p><a class="t-linehead" id="t-linehead0356b28"></a>時，彼天子復說偈言：</p>
<a class="t" id="t0356b29"></a><blockquote class="gatha">
<p>「久見婆羅門，　　逮得般涅槃，<a class="t" id="t0356c01"></a><br>　一切怖已過，　　永超世恩愛。」</p>
</blockquote>
<a class="t" id="t0356c02"></a><p><a class="t-linehead" id="t-linehead0356c02"></a>於是，天子聞佛所說，歡喜隨喜，稽首佛足，<a class="t" id="t0356c03"></a>即沒不現。</p>
<a class="t" id="t0356c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>