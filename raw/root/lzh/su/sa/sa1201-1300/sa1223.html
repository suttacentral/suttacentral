<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1223">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1223</span><span class="mirror-right">（一二二三） 貧人</span></h1>
</div>
<p><a class="t-linehead" id="t-linehead0333c12"></a>如是我聞：</p>
<p>一時，佛住王舍城迦蘭<a class="t" id="t0333c13"></a>陀竹園。</p>
<p><a class="t-linehead" id="t-linehead0333c13"></a>時，王舍城中有一士夫，貧窮辛苦，而<a class="t" id="t0333c14"></a>住佛、法、僧，受持禁戒，多聞廣學，力行惠施，<a class="t" id="t0333c15"></a>正見成就。彼身壞命終，得生天上，生三十<a class="t" id="t0333c16"></a>三天，有三事勝於餘三十三天。何等為三？<a class="t" id="t0333c17"></a>一者天壽，二者天色，三者天名稱。諸三十三<a class="t" id="t0333c18"></a>天見是天子三事特勝，天壽、天色、天名稱<a class="t" id="t0333c19"></a>勝。</p>
<p><a class="t-linehead" id="t-linehead0333c19"></a>餘諸天見已，往詣天帝釋所，作如是言：<a class="t" id="t0333c20"></a>「憍尸迦當知，有一天子始生此天，於先諸<a class="t" id="t0333c21"></a>天三事特勝，天壽、天色及天名稱。」</p>
<p><a class="t-linehead" id="t-linehead0333c21"></a>時，天帝釋<a class="t" id="t0333c22"></a>告彼天子：「諸仁者！我見此人於王舍城<a class="t" id="t0333c23"></a>作一士夫，貧窮辛苦，於如來法、律得信向<a class="t" id="t0333c24"></a>心，乃至正見成就。身壞命終，來生此天，於<a class="t" id="t0333c25"></a>諸三十三天三事特勝，天壽、天色及天名稱。」<a class="t" id="t0333c26"></a>時，天帝釋即說偈言：</p>
<a class="t" id="t0333c27"></a><blockquote class="gatha">
<p>「正信於如來，　　決定不傾動，<a class="t" id="t0333c28"></a><br>　受持真實戒，　　聖戒無厭者。<a class="t" id="t0333c29"></a><br>　於佛心清淨，　　成就於正見，<a class="t" id="t0334a01"></a><br>　當知非貧苦，　　不空而自活。<a class="t" id="t0334a02"></a><br>　故於佛法僧，　　當生清淨信，<a class="t" id="t0334a03"></a><br>　智慧力增明，　　思念佛正教。」</p>
</blockquote>
<a class="t" id="t0334a04"></a><p><a class="t-linehead" id="t-linehead0334a04"></a>佛說此經已，諸比丘聞佛所說，歡喜奉行。</p>
<a class="t" id="t0334a05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>