<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1242">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1242</span><span class="mirror-right">（一二四二） 上中下者</span></h1>
</div>
<p><a class="t-linehead" id="t-linehead0340c03"></a>如是我聞：</p>
<p>一時，佛住舍衛國祇樹給<a class="t" id="t0340c04"></a>孤獨園。</p>
<p><a class="t-linehead" id="t-linehead0340c04"></a>爾時，世尊告諸比丘：「當恭敬住，常<a class="t" id="t0340c05"></a>當繫心，常當畏慎，隨他自在諸修梵行上、<a class="t" id="t0340c06"></a>中、下座。所以者何？若有比丘不恭敬住，不<a class="t" id="t0340c07"></a>繫心，不畏慎，不隨他自在諸修梵行上、中、<a class="t" id="t0340c08"></a>下座，而欲令威儀足者，無有是處！不備<a class="t" id="t0340c09"></a>威儀，欲令學法滿者，無有是處！學法不<a class="t" id="t0340c10"></a>滿，欲令戒身、定身、慧身、解脫身、解脫知見身<a class="t" id="t0340c11"></a>具足者，無有是處！解脫知見不滿足，欲令<a class="t" id="t0340c12"></a>得無餘涅槃者，無有是處！</p>
<p><a class="t-linehead" id="t-linehead0340c12"></a>「如是，比丘！當<a class="t" id="t0340c13"></a>勤恭敬、繫心、畏慎，隨他德力諸修梵行上、<a class="t" id="t0340c14"></a>中、下座，而威儀具足者，斯有是處！威儀具<a class="t" id="t0340c15"></a>足已，而學法具足者，斯有是處，學法備足<a class="t" id="t0340c16"></a>已，而戒身、定身、慧身、解脫身、解脫知見身具<a class="t" id="t0340c17"></a>足者，斯有是處！解脫知見身具足已，得無<a class="t" id="t0340c18"></a>餘涅槃者，斯有是處！是故，比丘！當勤恭敬、<a class="t" id="t0340c19"></a>繫心、畏慎，隨他德力諸修梵行上、中、下座，<a class="t" id="t0340c20"></a>威儀滿足，乃至無餘涅槃，當如是學。」</p>
<p><a class="t-linehead" id="t-linehead0340c20"></a>佛說<a class="t" id="t0340c21"></a>此經已，諸比丘聞佛所說，歡喜奉行。</p>
<a class="t" id="t0340c22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>