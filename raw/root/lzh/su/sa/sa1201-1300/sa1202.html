<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1202">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1202</span><span class="mirror-right">（一二〇二） 石室</span></h1>
</div>
<p><a class="t-linehead" id="t-linehead0327a19"></a>如是我聞：</p>
<p>一時，佛住舍衛國祇樹給<a class="t" id="t0327a20"></a>孤獨園。</p>
<p><a class="t-linehead" id="t-linehead0327a20"></a>時，尸羅比丘尼住舍衛國王園比丘<a class="t" id="t0327a21"></a>尼眾中，晨朝著衣持鉢，入舍衛城乞食。食<a class="t" id="t0327a22"></a>已，還精舍，舉衣鉢，洗足畢，持尼師壇，著<a class="t" id="t0327a23"></a>肩上，入安陀林，坐一樹下，入晝正受。</p>
<p><a class="t-linehead" id="t-linehead0327a23"></a>時，<a class="t" id="t0327a24"></a>魔波旬作是念：「今沙門瞿曇住舍衛國祇樹<a class="t" id="t0327a25"></a>給孤獨園。尸羅比丘尼住舍衛國王園精舍<a class="t" id="t0327a26"></a>比丘尼眾中，晨朝著衣持鉢，入舍衛城乞<a class="t" id="t0327a27"></a>食。食已，還精舍，舉衣鉢，洗足畢，持尼師<a class="t" id="t0327a28"></a>壇，著肩上，入安陀林，坐一樹下，入晝正受。<a class="t" id="t0327a29"></a>我今當往，為作留難。」即化作年少，容貌端<a class="t" id="t0327b01"></a>正，往到尸羅比丘尼前而說偈言：</p>
<a class="t" id="t0327b02"></a><blockquote class="gatha">
<p>「眾生云何生？　　誰為其作者？<a class="t" id="t0327b03"></a><br>　眾生何處起，　　去復至何所？」</p>
</blockquote>
<a class="t" id="t0327b04"></a><p><a class="t-linehead" id="t-linehead0327b04"></a>尸羅比丘尼作是念：「此是何人？欲恐怖我。<a class="t" id="t0327b05"></a>為人？為非人？為姦狡人？」作是思惟已，即生<a class="t" id="t0327b06"></a>知覺：「此是惡魔欲作留難。」即說偈言：</p>
<a class="t" id="t0327b07"></a><blockquote class="gatha">
<p>「汝謂有眾生，　　此則惡魔見，<a class="t" id="t0327b08"></a><br>　唯有空陰聚，　　無是眾生者。<a class="t" id="t0327b09"></a><br>　如和合眾材，　　世名之為車，<a class="t" id="t0327b10"></a><br>　諸陰因緣合，　　假名為眾生。<a class="t" id="t0327b11"></a><br>　其生則苦生，　　住亦即苦住，<a class="t" id="t0327b12"></a><br>　無餘法生苦，　　苦生苦自滅。<a class="t" id="t0327b13"></a><br>　捨一切愛苦，　　離一切闇冥，<a class="t" id="t0327b14"></a><br>　已證於寂滅，　　安住諸漏盡。<a class="t" id="t0327b15"></a><br>　已知汝惡魔，　　則自消滅去。」</p>
</blockquote>
<a class="t" id="t0327b16"></a><p><a class="t-linehead" id="t-linehead0327b16"></a>時，魔波旬作是念：「尸羅比丘尼已知我心。」<a class="t" id="t0327b17"></a>內懷憂慼，即沒不現。</p>
<a class="t" id="t0327b18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>