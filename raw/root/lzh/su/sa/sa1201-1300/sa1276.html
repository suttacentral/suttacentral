<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1276">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1276</span><span class="mirror-right">（一二七六） 愚痴人</span></h1>
</div>
<p><a class="t-linehead" id="t-linehead0350c27"></a>如是我聞：</p>
<p>一時，佛住舍衛國祇樹給<a class="t" id="t0350c28"></a>孤獨園。</p>
<p><a class="t-linehead" id="t-linehead0350c28"></a>時，有一天子，容色絕妙，來詣佛所，<a class="t" id="t0350c29"></a>稽首佛足，身諸光明遍照祇樹給孤獨園。</p>
<p><a class="t-linehead" id="t-linehead0350c29"></a>時，<a class="t" id="t0350c30"></a>彼天子而說偈言：</p>
<a class="t" id="t0351a01"></a><blockquote class="gatha">
<p>「愚癡人所行，　　不合於黠慧，<a class="t" id="t0351a02"></a><br>　自所行惡行，　　為自惡知識。<a class="t" id="t0351a03"></a><br>　所造眾惡行，　　終獲苦果報。」</p>
</blockquote>
<a class="t" id="t0351a04"></a><p><a class="t-linehead" id="t-linehead0351a04"></a>爾時，世尊說偈答言：</p>
<a class="t" id="t0351a05"></a><blockquote class="gatha">
<p>「既作不善業，　　終則受諸惱，<a class="t" id="t0351a06"></a><br>　造業雖歡喜，　　啼泣受其報。<a class="t" id="t0351a07"></a><br>　造諸善業者，　　終則不熱惱，<a class="t" id="t0351a08"></a><br>　歡喜而造業，　　安樂受其報。」</p>
</blockquote>
<a class="t" id="t0351a09"></a><p><a class="t-linehead" id="t-linehead0351a09"></a>時，彼天子復說偈言：</p>
<a class="t" id="t0351a10"></a><blockquote class="gatha">
<p>「久見婆羅門，　　逮得般涅槃，<a class="t" id="t0351a11"></a><br>　一切怖已過，　　永超世恩愛。」</p>
</blockquote>
<a class="t" id="t0351a12"></a><p><a class="t-linehead" id="t-linehead0351a12"></a>時，彼天子聞佛所說，歡喜隨喜，稽首佛足，即<a class="t" id="t0351a13"></a>沒不現。</p>
<a class="t" id="t0351a14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>