<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1297">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1297</span><span class="mirror-right">（一二九七） 算數</span></h1>
</div>
<p><a class="t-linehead" id="t-linehead0357a09"></a>如是我聞：</p>
<p>一時，佛住舍衛國祇樹給<a class="t" id="t0357a10"></a>孤獨園。</p>
<p><a class="t-linehead" id="t-linehead0357a10"></a>時，有天子容色絕妙，於後夜時來<a class="t" id="t0357a11"></a>詣佛所，稽首佛足，退坐一面。其身光明遍<a class="t" id="t0357a12"></a>照祇樹給孤獨園。</p>
<p><a class="t-linehead" id="t-linehead0357a12"></a>時，彼天子說偈問佛：</p>
<a class="t" id="t0357a13"></a><blockquote class="gatha">
<p>「云何數所數？　　云何數不隱？<a class="t" id="t0357a14"></a><br>　云何數中數？　　云何說言說？」</p>
</blockquote>
<a class="t" id="t0357a15"></a><p><a class="t-linehead" id="t-linehead0357a15"></a>爾時，世尊說偈答言：</p>
<a class="t" id="t0357a16"></a><blockquote class="gatha">
<p>「佛法難測量，　　二流不顯現，<a class="t" id="t0357a17"></a><br>　若彼名及色，　　滅盡悉無餘，<a class="t" id="t0357a18"></a><br>　是名數所數，　　彼數不隱藏，<a class="t" id="t0357a19"></a><br>　是彼數中數，　　是則說名數。」</p>
</blockquote>
<a class="t" id="t0357a20"></a><p><a class="t-linehead" id="t-linehead0357a20"></a>時，彼天子復說偈言：</p>
<a class="t" id="t0357a21"></a><blockquote class="gatha">
<p>「久見婆羅門，　　逮得般涅槃，<a class="t" id="t0357a22"></a><br>　一切怖已過，　　永超世恩愛。」</p>
</blockquote>
<a class="t" id="t0357a23"></a><p><a class="t-linehead" id="t-linehead0357a23"></a>於時，天子聞佛所說，歡喜隨喜，稽首佛足，<a class="t" id="t0357a24"></a>即沒不現。</p>
<a class="t" id="t0357a25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>