<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1262">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1262</span><span class="mirror-right">（一二六二） 野狐</span></h1>
</div>
<p><a class="t-linehead" id="t-linehead0346a08"></a>如是我聞：</p>
<p>一時，佛住王舍城迦蘭陀<a class="t" id="t0346a09"></a>竹園。爾時，世尊於後夜時聞野狐鳴。</p>
<p><a class="t-linehead" id="t-linehead0346a09"></a>爾時，<a class="t" id="t0346a10"></a>世尊夜過天明，於大眾前敷座而坐，告諸<a class="t" id="t0346a11"></a>比丘：「汝等後夜時聞野狐鳴不？」</p>
<p><a class="t-linehead" id="t-linehead0346a11"></a>諸比丘白<a class="t" id="t0346a12"></a>佛：「如是，世尊！」</p>
<p><a class="t-linehead" id="t-linehead0346a12"></a>佛告諸比丘：「有一愚癡人<a class="t" id="t0346a13"></a>作如是念：『令我受身得如是形類，作如<a class="t" id="t0346a14"></a>是聲。』此愚癡人欲求如是像類處所受生，<a class="t" id="t0346a15"></a>何足不得？是故，比丘！汝等但當精勤方便，求<a class="t" id="t0346a16"></a>斷諸有，莫作方便，增長諸有，當如是學。」</p>
<a class="t" id="t0346a17"></a><p><a class="t-linehead" id="t-linehead0346a17"></a>佛說此經已，諸比丘聞佛所說，歡喜奉行。</p>
<a class="t" id="t0346a18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>