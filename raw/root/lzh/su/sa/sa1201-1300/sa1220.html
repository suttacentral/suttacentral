<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1220">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1220</span><span class="mirror-right">（一二二〇） 拔毒箭</span></h1>
</div>
<p><a class="t-linehead" id="t-linehead0332c07"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙<a class="t" id="t0332c08"></a>人住處鹿野苑中。爾時，世尊為比丘眾說<a class="t" id="t0332c09"></a>四聖諦相應法，謂此苦聖諦、此苦集聖諦、此<a class="t" id="t0332c10"></a>苦滅聖諦、此苦滅道跡聖諦。</p>
<p><a class="t-linehead" id="t-linehead0332c10"></a>時，尊者婆耆舍<a class="t" id="t0332c11"></a>在會中，作是念：「我今當於世尊面前讚歎<a class="t" id="t0332c12"></a>拔箭之譬。」如是念已，即從座起，整衣服，合<a class="t" id="t0332c13"></a>掌白佛言：「唯然，世尊！欲有所說。唯然，善<a class="t" id="t0332c14"></a>逝！欲有所說。」</p>
<p><a class="t-linehead" id="t-linehead0332c14"></a>佛告婆耆舍：「隨所樂說！」</p>
<p>時，尊<a class="t" id="t0332c15"></a>者婆耆舍即說偈言：</p>
<a class="t" id="t0332c16"></a><blockquote class="gatha">
<p>「我今敬禮佛，　　哀愍諸眾生，<a class="t" id="t0332c17"></a><br>　第一拔利箭，　　善解治眾病。<a class="t" id="t0332c18"></a><br>　迦露醫投藥，　　波睺羅治藥，<a class="t" id="t0332c19"></a><br>　及彼瞻婆耆，　　耆婆醫療病。<a class="t" id="t0332c20"></a><br>　或有病小差，　　名為善治病，<a class="t" id="t0332c21"></a><br>　後時病還發，　　抱病遂至死。<a class="t" id="t0332c22"></a><br>　正覺大醫王，　　善投眾生藥，<a class="t" id="t0332c23"></a><br>　究竟除眾苦，　　不復受諸有。<a class="t" id="t0332c24"></a><br>　乃至百千種，　　那由他病數，<a class="t" id="t0332c25"></a><br>　佛悉為療治，　　究竟於苦邊。<a class="t" id="t0332c26"></a><br>　諸醫來會者，　　我今悉告汝，<a class="t" id="t0332c27"></a><br>　得甘露法藥，　　隨所樂而服。<a class="t" id="t0332c28"></a><br>　第一拔利箭，　　善覺知眾病，<a class="t" id="t0332c29"></a><br>　治中之最上，　　故稽首瞿曇。」</p>
</blockquote>
<a class="t" id="t0333a01"></a><p><a class="t-linehead" id="t-linehead0333a01"></a>尊者婆耆舍說是語時，諸比丘聞其所說，皆<a class="t" id="t0333a02"></a>大歡喜。</p>
<a class="t" id="t0333a03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>