<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1243">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1243</span><span class="mirror-right">（一二四三） 二淨法</span></h1>
</div>
<p><a class="t-linehead" id="t-linehead0340c22"></a>如是我聞：</p>
<p>一時，佛住舍衛國祇樹給<a class="t" id="t0340c23"></a>孤獨園。</p>
<p><a class="t-linehead" id="t-linehead0340c23"></a>爾時，世尊告諸比丘：「有二淨法，能<a class="t" id="t0340c24"></a>護世間。何等為二？所謂慚、愧。假使世間無<a class="t" id="t0340c25"></a>此二淨法者，世間亦不知有父母、兄弟、姊<a class="t" id="t0340c26"></a>妹、妻子、宗親、師長尊卑之序，顛倒渾亂，如畜<a class="t" id="t0340c27"></a>生趣。以有二種淨法，所謂慚、愧，是故世間<a class="t" id="t0340c28"></a>知有父母，乃至師長尊卑之序，則不渾亂，<a class="t" id="t0340c29"></a>如畜生趣。」</p>
<p><a class="t-linehead" id="t-linehead0340c29"></a>爾時，世尊即說偈言：</p>
<a class="t" id="t0341a01"></a><blockquote class="gatha">
<p>「世間若無有，　　慚愧二法者，<a class="t" id="t0341a02"></a><br>　違越清淨道，　　向生老病死。<a class="t" id="t0341a03"></a><br>　世間若成就，　　慚愧二法者，<a class="t" id="t0341a04"></a><br>　增長清淨道，　　永閉生死門。」</p>
</blockquote>
<a class="t" id="t0341a05"></a><p><a class="t-linehead" id="t-linehead0341a05"></a>佛說此經已，諸比丘聞佛所說，歡喜奉行。</p>
<a class="t" id="t0341a06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>