<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1272">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1272</span><span class="mirror-right">（一二七二） 拘迦那沙</span></h1>
</div>
<p><a class="t-linehead" id="t-linehead0349b24"></a>如是我聞：</p>
<p>一時，佛住王舍城山谷精<a class="t" id="t0349b25"></a>舍。</p>
<p><a class="t-linehead" id="t-linehead0349b25"></a>時，有拘迦那娑天女，是光明天女，起大<a class="t" id="t0349b26"></a>電光熾然，歸佛、歸法、歸比丘僧，來詣佛所，<a class="t" id="t0349b27"></a>稽首佛足，退坐一面。其身光明普照山谷，<a class="t" id="t0349b28"></a>即於佛前而說偈言</p>
<a class="t" id="t0349b29"></a><blockquote class="gatha">
<p>「其心不為惡，　　及身口世間，<a class="t" id="t0349c01"></a><br>　五欲悉虛空，　　正智正繫念。<a class="t" id="t0349c02"></a><br>　不習近眾苦，　　非義和合者。」</p>
</blockquote>
<a class="t" id="t0349c03"></a><p><a class="t-linehead" id="t-linehead0349c03"></a>爾時，世尊告天女言：「如是，如是，天女！如汝<a class="t" id="t0349c04"></a>所說：</p>
<a class="t" id="t0349c05"></a><blockquote class="gatha">
<p>「『其心不為惡，　　及身口世間，<a class="t" id="t0349c06"></a><br>　　五欲悉虛空，　　正智正繫念。<a class="t" id="t0349c07"></a><br>　　不習近眾苦，　　非義和合者。』」</p>
</blockquote>
<a class="t" id="t0349c08"></a><p><a class="t-linehead" id="t-linehead0349c08"></a>爾時，拘迦那娑天女聞佛所說，歡喜隨喜，稽<a class="t" id="t0349c09"></a>首佛足，即沒不現。</p>
<p><a class="t-linehead" id="t-linehead0349c09"></a>爾時，世尊夜過晨朝入<a class="t" id="t0349c10"></a>僧中，敷尼師壇，於大眾前坐，告諸比丘：<a class="t" id="t0349c11"></a>「於昨後夜，拘迦那娑天女，光明之天女，來<a class="t" id="t0349c12"></a>詣我所，稽首我足，退坐一面。而說偈言：</p>
<a class="t" id="t0349c13"></a><blockquote class="gatha">
<p>「『其心不為惡，　　及身口世間，<a class="t" id="t0349c14"></a><br>　　五欲悉虛空，　　正智正繫念。<a class="t" id="t0349c15"></a><br>　　不習近眾苦，　　非義和合者。』</p>
</blockquote>
<a class="t" id="t0349c16"></a><p><a class="t-linehead" id="t-linehead0349c16"></a>「我時答言：『如是，天女！如是，天女！如汝所說：</p>
<a class="t" id="t0349c17"></a><blockquote class="gatha">
<p>「『「其心不為惡，　　及身口世間，<a class="t" id="t0349c18"></a><br>　　　五欲悉虛空，　　正智正繫念。<a class="t" id="t0349c19"></a><br>　　　不習近眾苦，　　非義和合者。」』</p>
</blockquote>
<a class="t" id="t0349c20"></a><blockquote class="gatha">
<p>「拘迦那天女，　　電光炎熾然，<a class="t" id="t0349c21"></a><br>　敬禮佛法僧，　　說偈義饒益。」</p>
</blockquote>
<a class="t" id="t0349c22"></a><p><a class="t-linehead" id="t-linehead0349c22"></a>佛說此經已，諸比丘聞佛所說，歡喜奉行。</p>
<a class="t" id="t0349c23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>