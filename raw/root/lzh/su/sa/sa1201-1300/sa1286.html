<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1286">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1286</span><span class="mirror-right">（一二八六） 種別</span></h1>
</div>
<p><a class="t-linehead" id="t-linehead0354b11"></a>如是我聞：</p>
<p>一時，佛住舍衛國祇樹給<a class="t" id="t0354b12"></a>孤獨園。</p>
<p><a class="t-linehead" id="t-linehead0354b12"></a>時，有天子容色絕妙，於後夜時來<a class="t" id="t0354b13"></a>詣佛所，稽首佛足，退坐一面。其身光明遍<a class="t" id="t0354b14"></a>照祇樹給孤獨園。</p>
<p><a class="t-linehead" id="t-linehead0354b14"></a>時，彼天子說偈問佛：</p>
<a class="t" id="t0354b15"></a><blockquote class="gatha">
<p>「若人行放逸，　　愚癡離惡慧，<a class="t" id="t0354b16"></a><br>　禪思不放逸，　　疾得盡諸漏。」</p>
</blockquote>
<a class="t" id="t0354b17"></a><p><a class="t-linehead" id="t-linehead0354b17"></a>爾時，世尊說偈答言：</p>
<a class="t" id="t0354b18"></a><blockquote class="gatha">
<p>「非世間眾事，　　是則之為欲，<a class="t" id="t0354b19"></a><br>　心法馳覺想，　　是名士夫欲。<a class="t" id="t0354b20"></a><br>　世間種種事，　　常在於世間，<a class="t" id="t0354b21"></a><br>　智慧修禪思，　　愛欲永潛伏。<a class="t" id="t0354b22"></a><br>　信為士夫伴，　　不信則不度，<a class="t" id="t0354b23"></a><br>　信增其名稱，　　命終得生天。<a class="t" id="t0354b24"></a><br>　於身虛空想，　　名色不堅固，<a class="t" id="t0354b25"></a><br>　不著名色者，　　遠離於積聚。<a class="t" id="t0354b26"></a><br>　觀此真實義，　　如解脫哀愍，<a class="t" id="t0354b27"></a><br>　由斯智慧故，　　世稱歎供養。<a class="t" id="t0354b28"></a><br>　能斷眾雜相，　　超絕生死流，<a class="t" id="t0354b29"></a><br>　超度諸流已，　　是名為比丘。」</p>
</blockquote>
<a class="t" id="t0354c01"></a><p><a class="t-linehead" id="t-linehead0354c01"></a>時，彼天子復說偈言：</p>
<a class="t" id="t0354c02"></a><blockquote class="gatha">
<p>「久見婆羅門，　　逮得般涅槃，<a class="t" id="t0354c03"></a><br>　一切怖已過，　　永超世恩愛。」</p>
</blockquote>
<a class="t" id="t0354c04"></a><p><a class="t-linehead" id="t-linehead0354c04"></a>於是，天子聞佛所說，歡喜隨喜，稽首佛足，<a class="t" id="t0354c05"></a>即沒不現。</p>
<a class="t" id="t0354c06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>