<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1254">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1254</span><span class="mirror-right">（一二五四） 人家</span></h1>
</div>
<p><a class="t-linehead" id="t-linehead0344c06"></a>如是我聞：</p>
<p>一時，佛住舍衛國祇樹給<a class="t" id="t0344c07"></a>孤獨園。</p>
<p><a class="t-linehead" id="t-linehead0344c07"></a>爾時，世尊告諸比丘：「譬如人家多女<a class="t" id="t0344c08"></a>人少男子，當知是家易為盜賊之所劫奪。<a class="t" id="t0344c09"></a>如是善男子、善女人，不能數數下至如<span class="gaiji">［（殼-一）／牛］<!--gaiji,,1[（殼-一）／牛],2&#x246D3;,3--></span><a class="t" id="t0344c10"></a>牛乳頃，於一切眾生修習慈心，當知是人<a class="t" id="t0344c11"></a>易為諸惡鬼神所欺。</p>
<p><a class="t-linehead" id="t-linehead0344c11"></a>「譬如人家多男子少<a class="t" id="t0344c12"></a>女人，不為盜賊數數劫奪。如是，善男子數<a class="t" id="t0344c13"></a>數下至如<span class="gaiji">［（殼-一）／牛］<!--gaiji,,1[（殼-一）／牛],2&#x246D3;,3--></span>牛乳頃，於一切眾生修習慈<a class="t" id="t0344c14"></a>心，不為諸惡鬼神所欺。是故，諸比丘！常當<a class="t" id="t0344c15"></a>隨時數數下至如<span class="gaiji">［（殼-一）／牛］<!--gaiji,,1[（殼-一）／牛],2&#x246D3;,3--></span>牛乳頃，修習慈心。」</p>
<p><a class="t-linehead" id="t-linehead0344c15"></a>佛<a class="t" id="t0344c16"></a>說此經已，諸比丘聞佛所說，歡喜奉行。</p>
<a class="t" id="t0344c17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>