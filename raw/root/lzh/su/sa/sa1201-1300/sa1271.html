<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1271">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1271</span><span class="mirror-right">（一二七一） 四句法經</span></h1>
</div>
<p><a class="t-linehead" id="t-linehead0349a23"></a>如是我聞：</p>
<p>一時，佛住王舍城山谷精<a class="t" id="t0349a24"></a>舍。</p>
<p><a class="t-linehead" id="t-linehead0349a24"></a>爾時，尊者阿難告諸比丘：「我今當說四<a class="t" id="t0349a25"></a>句法經。諦聽，善思，當為汝說何等為四句<a class="t" id="t0349a26"></a>法經。」</p>
<p><a class="t-linehead" id="t-linehead0349a26"></a>爾時，尊者阿難即說偈言：</p>
<a class="t" id="t0349a27"></a><blockquote class="gatha">
<p>「其心不為惡，　　及身口世間，<a class="t" id="t0349a28"></a><br>　五欲悉虛空，　　正智正繫念。<a class="t" id="t0349a29"></a><br>　不習近眾苦，　　非義和合者。</p>
</blockquote>
<a class="t" id="t0349b01"></a><p><a class="t-linehead" id="t-linehead0349b01"></a>「諸比丘！是名四句法經。」</p>
<p>爾時，有一異婆羅<a class="t" id="t0349b02"></a>門，去尊者阿難不遠，為諸年少婆羅門受<a class="t" id="t0349b03"></a>誦經。時，彼婆羅門作是念：「若沙門阿難所說<a class="t" id="t0349b04"></a>偈，於我所說經，便是非人所說。」</p>
<p><a class="t-linehead" id="t-linehead0349b04"></a>時，彼婆羅<a class="t" id="t0349b05"></a>門即往詣佛所，與世尊面相問訊慰勞已，<a class="t" id="t0349b06"></a>退坐一面，白佛言：「瞿曇！沙門阿難所說偈言：</p>
<a class="t" id="t0349b07"></a><blockquote class="gatha">
<p>「其心不為惡，　　及身口世間，<a class="t" id="t0349b08"></a><br>　五欲悉虛空，　　正智正繫念。<a class="t" id="t0349b09"></a><br>　不習近眾苦，　　非義和合者。</p>
</blockquote>
<a class="t" id="t0349b10"></a><p><a class="t-linehead" id="t-linehead0349b10"></a>「如是等所說，則是非人語，非為人語。」</p>
<p>佛告<a class="t" id="t0349b11"></a>婆羅門：「如是，如是，婆羅門！是非人語，非為<a class="t" id="t0349b12"></a>人語也。時，有拘迦尼天女來詣我所，稽首<a class="t" id="t0349b13"></a>我足，退坐一面而說偈言：</p>
<a class="t" id="t0349b14"></a><blockquote class="gatha">
<p>「其心不為惡，　　及身口世間，<a class="t" id="t0349b15"></a><br>　五欲悉虛空，　　正智正繫念。<a class="t" id="t0349b16"></a><br>　不習近眾苦，　　非義和合者。」</p>
</blockquote>
<a class="t" id="t0349b17"></a><p><a class="t-linehead" id="t-linehead0349b17"></a>「我時答言：『如是，如是，如天女所言：</p>
<a class="t" id="t0349b18"></a><blockquote class="gatha">
<p>「『「其心不為惡，　　及身口世間，<a class="t" id="t0349b19"></a><br>　　　五欲悉虛空，　　正智正繫念。<a class="t" id="t0349b20"></a><br>　　　不習近眾苦，　　非義和合者。」』</p>
</blockquote>
<a class="t" id="t0349b21"></a><p><a class="t-linehead" id="t-linehead0349b21"></a>「是故，婆羅門！當知此所說偈，是非人所說，<a class="t" id="t0349b22"></a>非是人所說也。」</p>
<p><a class="t-linehead" id="t-linehead0349b22"></a>佛說此經已，彼婆羅門聞<a class="t" id="t0349b23"></a>佛所說，歡喜隨喜，禮佛足而去。</p>
<a class="t" id="t0349b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>