<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1215">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1215</span><span class="mirror-right">（一二一五） 出離</span></h1>
</div>
<p><a class="t-linehead" id="t-linehead0331b10"></a>如是我聞：</p>
<p>一時，佛住舍衛國祇樹給<a class="t" id="t0331b11"></a>孤獨園。</p>
<p><a class="t-linehead" id="t-linehead0331b11"></a>時，有一長者請佛及僧就其舍食。<a class="t" id="t0331b12"></a>入其舍已，尊者婆耆舍直日住守，請其食<a class="t" id="t0331b13"></a>分。</p>
<p><a class="t-linehead" id="t-linehead0331b13"></a>時，有眾多長者婦女從聚落出，往詣精<a class="t" id="t0331b14"></a>舍。時，尊者婆耆舍見年少女人容色端正，<a class="t" id="t0331b15"></a>貪欲心起。</p>
<p><a class="t-linehead" id="t-linehead0331b15"></a>時，尊者婆耆舍作是念：「我今不<a class="t" id="t0331b16"></a>利，不得利，得苦不得樂，見他女人容色<a class="t" id="t0331b17"></a>端正，貪欲心生。我今當說厭離偈。」念已，而<a class="t" id="t0331b18"></a>說偈言：</p>
<a class="t" id="t0331b19"></a><blockquote class="gatha">
<p>「我已得出離，　　非家而出家，<a class="t" id="t0331b20"></a><br>　貪欲隨逐我，　　如牛念他苗。<a class="t" id="t0331b21"></a><br>　當如大將子，　　大力執強弓，<a class="t" id="t0331b22"></a><br>　能破彼重陣，　　一人摧伏千。<a class="t" id="t0331b23"></a><br>　今於日種胤，　　面前聞所說，<a class="t" id="t0331b24"></a><br>　正趣涅槃道，　　決定心樂住。<a class="t" id="t0331b25"></a><br>　如是不放逸，　　寂滅正受住，<a class="t" id="t0331b26"></a><br>　無能於我心，　　幻惑欺誑者。<a class="t" id="t0331b27"></a><br>　決定善觀察，　　安住於正法，<a class="t" id="t0331b28"></a><br>　正使無量數，　　欲來欺惑我。<a class="t" id="t0331b29"></a><br>　如是等惡魔，　　莫能見於我。」</p>
</blockquote>
<a class="t" id="t0331c01"></a><p><a class="t-linehead" id="t-linehead0331c01"></a>時，尊者婆耆舍說是偈已，心得安住。</p>
<a class="t" id="t0331c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>