<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa983">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 983</span><span class="mirror-right">（九八三） 阿難舍利弗</span></h1>
</div>
<p><a class="t-linehead" id="t-linehead0255c16"></a>如是我聞：</p>
<p>一時，佛住舍衛國祇樹給<a class="t" id="t0255c17"></a>孤獨園。</p>
<p><a class="t-linehead" id="t-linehead0255c17"></a>爾時，尊者阿難住舍衛國祇樹給孤<a class="t" id="t0255c18"></a>獨園。獨一靜處。如是思惟：「或有一人作如<a class="t" id="t0255c19"></a>是念，我於此識身及外境界一切相，無有<a class="t" id="t0255c20"></a>我、我所見、我慢繫著使，及心解脫、慧解脫，現<a class="t" id="t0255c21"></a>法自知作證具足住；於此識身及外境界一<a class="t" id="t0255c22"></a>切相，無有我、我所見、我慢繫著使，我當於<a class="t" id="t0255c23"></a>彼心解脫、慧解脫，現法自知作證具足住。」</p>
<p><a class="t-linehead" id="t-linehead0255c23"></a>爾<a class="t" id="t0255c24"></a>時，尊者阿難晡時從禪覺，詣世尊所，稽首禮<a class="t" id="t0255c25"></a>足，退坐一面，白佛言：「世尊！我獨一靜處，<a class="t" id="t0255c26"></a>作是思惟：『若有一人作如是言：「我此識身<a class="t" id="t0255c27"></a>及外境界一切相……」乃至自知作證具足住。』」</p>
<p><a class="t-linehead" id="t-linehead0255c27"></a>佛<a class="t" id="t0255c28"></a>告阿難：「如是！如是！有一人作如是念：『我<a class="t" id="t0255c29"></a>此識身及外境界一切相，無有我、我所見、我<a class="t" id="t0256a01"></a>慢繫著使，及心解脫、慧解脫，現法自知作證<a class="t" id="t0256a02"></a>具足住。』阿難！彼比丘於此識身及外境界<a class="t" id="t0256a03"></a>一切相，無有我、我所見、我慢繫著使，及心<a class="t" id="t0256a04"></a>解脫、慧解脫，現法自知作證具足住；於此識<a class="t" id="t0256a05"></a>身及外境界一切相，無有我、我所見、我慢繫<a class="t" id="t0256a06"></a>著使，及彼心解脫、慧解脫，現法自知作證具<a class="t" id="t0256a07"></a>足住。</p>
<p><a class="t-linehead" id="t-linehead0256a07"></a>「阿難！若復比丘於此識身及外境界一<a class="t" id="t0256a08"></a>切相，乃至自知作證具足住，是名比丘斷愛<a class="t" id="t0256a09"></a>縛結，慢無間等，究竟苦邊。</p>
<p><a class="t-linehead" id="t-linehead0256a09"></a>「阿難！我於此有<a class="t" id="t0256a10"></a>餘說，答波羅延憂陀耶所問：</p>
<a class="t" id="t0256a11"></a><blockquote class="gatha">
<p>「斷於愛欲想，　　憂苦亦俱離，<a class="t" id="t0256a12"></a><br>　覺悟於睡眠，　　滅除掉悔蓋，<a class="t" id="t0256a13"></a><br>　捨貪恚清淨，　　現前觀察法，<a class="t" id="t0256a14"></a><br>　我說智解脫，　　滅除無明闇。」</p>
</blockquote>
<a class="t" id="t0256a15"></a><p><a class="t-linehead" id="t-linehead0256a15"></a>佛說是經已，尊者阿難聞佛所說，歡喜隨<a class="t" id="t0256a16"></a>喜，禮佛而去。</p>
<a class="t" id="t0256a17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>