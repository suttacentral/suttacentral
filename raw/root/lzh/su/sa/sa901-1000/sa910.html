<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa910">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 910</span><span class="mirror-right">（九一〇） 惡性</span></h1>
</div>
<p><a class="t-linehead" id="t-linehead0228a10"></a>如是我聞：</p>
<p>一時，佛住王舍城迦蘭陀<a class="t" id="t0228a11"></a>竹園。</p>
<p><a class="t-linehead" id="t-linehead0228a11"></a>時，有兇惡聚落主來詣佛所，稽首佛<a class="t" id="t0228a12"></a>足，退坐一面，白佛言：「世尊！不修何等法<a class="t" id="t0228a13"></a>故，於他生瞋恚；生瞋恚故，口說惡言，他<a class="t" id="t0228a14"></a>為其作惡性名字？」</p>
<p><a class="t-linehead" id="t-linehead0228a14"></a>佛告聚落主：「不修正見<a class="t" id="t0228a15"></a>故，於他生瞋；生瞋恚已，口說惡言，他為<a class="t" id="t0228a16"></a>其作惡性名字。不修正志、正語、正業、正命、<a class="t" id="t0228a17"></a>正方便、正念、正定故，於他生瞋；生瞋恚故，<a class="t" id="t0228a18"></a>口說惡言，他為其作惡性名字。」</p>
<p><a class="t-linehead" id="t-linehead0228a18"></a>復問：「世尊！<a class="t" id="t0228a19"></a>修習何法，於他不瞋，不瞋恚故，口說善<a class="t" id="t0228a20"></a>言，他為其作賢善名字？」</p>
<p><a class="t-linehead" id="t-linehead0228a20"></a>佛告聚落主：「修正<a class="t" id="t0228a21"></a>見故，於他不瞋；不瞋恚故，口說善言，他<a class="t" id="t0228a22"></a>為其作賢善名字。修習正志、正語、正業、正命、<a class="t" id="t0228a23"></a>正方便、正念、正定故，於他不瞋；不瞋恚故，<a class="t" id="t0228a24"></a>口說善言，他為其作賢善名字。」</p>
<p><a class="t-linehead" id="t-linehead0228a24"></a>兇惡聚落<a class="t" id="t0228a25"></a>主白佛言：「奇哉！世尊！善說此言。我不修正<a class="t" id="t0228a26"></a>見故，於他生瞋；生瞋恚已，口說惡言，他<a class="t" id="t0228a27"></a>為我作惡性名字。我不修正志、正語、正業、<a class="t" id="t0228a28"></a>正命、正方便、正念、正定故，於他生瞋；生瞋<a class="t" id="t0228a29"></a>恚故，口說惡言，他為我作惡性名字。是故，<a class="t" id="t0228b01"></a>我今當捨瞋恚、剛強、麁澁。」</p>
<p><a class="t-linehead" id="t-linehead0228b01"></a>佛告聚落主：「此真<a class="t" id="t0228b02"></a>實要。」</p>
<p><a class="t-linehead" id="t-linehead0228b02"></a>佛說此經已，兇惡聚落主歡喜隨喜，作<a class="t" id="t0228b03"></a>禮而去。</p>
<a class="t" id="t0228b04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>