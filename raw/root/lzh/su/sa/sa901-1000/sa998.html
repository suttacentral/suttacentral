<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa998">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 998</span><span class="mirror-right">（九九八） 云何大得</span></h1>
</div>
<p><a class="t-linehead" id="t-linehead0261b17"></a>如是我聞：</p>
<p>一時，佛住舍衛國祇樹給<a class="t" id="t0261b18"></a>孤獨園。</p>
<p><a class="t-linehead" id="t-linehead0261b18"></a>時，有一天子，容色絕妙，於後夜時<a class="t" id="t0261b19"></a>來詣佛所，稽首佛足，退坐一面。身諸光明<a class="t" id="t0261b20"></a>遍照祇樹給孤獨園。</p>
<p><a class="t-linehead" id="t-linehead0261b20"></a>時，彼天子說偈問佛：</p>
<a class="t" id="t0261b21"></a><blockquote class="gatha">
<p>「施何得大力？　　施何得妙色？<a class="t" id="t0261b22"></a><br>　施何得安樂？　　施何得明目？<a class="t" id="t0261b23"></a><br>　修習何等施，　　名曰一切施？<a class="t" id="t0261b24"></a><br>　今啟問世尊，　　願為分別說。」</p>
</blockquote>
<a class="t" id="t0261b25"></a><p><a class="t-linehead" id="t-linehead0261b25"></a>爾時，世尊說偈答言：</p>
<a class="t" id="t0261b26"></a><blockquote class="gatha">
<p>「施食得大力，　　施衣得妙色，<a class="t" id="t0261b27"></a><br>　施乘得安樂，　　施燈得明目，<a class="t" id="t0261b28"></a><br>　虛舘以待賓，　　是名一切施，<a class="t" id="t0261b29"></a><br>　以法而誨彼，　　是則施甘露。」</p>
</blockquote>
<a class="t" id="t0261b30"></a><p><a class="t-linehead" id="t-linehead0261b30"></a>時，彼天子復說偈言：</p>
<a class="t" id="t0261c01"></a><blockquote class="gatha">
<p>「久見婆羅門，　　逮得般涅槃，<a class="t" id="t0261c02"></a><br>　一切怖已過，　　永超世恩愛。」</p>
</blockquote>
<a class="t" id="t0261c03"></a><p><a class="t-linehead" id="t-linehead0261c03"></a>時，彼天子聞佛所說，歡喜隨喜，稽首佛足，即<a class="t" id="t0261c04"></a>沒不現。</p>
<a class="t" id="t0261c05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>