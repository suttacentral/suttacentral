<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa960">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 960</span><span class="mirror-right">（九六〇） 未曾有</span></h1>
</div>
<p><a class="t-linehead" id="t-linehead0245a20"></a>如是我聞：</p>
<p>一時，佛住王舍城迦蘭陀<a class="t" id="t0245a21"></a>竹園。</p>
<p><a class="t-linehead" id="t-linehead0245a21"></a>時，有婆蹉種出家來詣佛所，合掌問<a class="t" id="t0245a22"></a>訊，問訊已，退坐一面，白佛言：「瞿曇！欲有所<a class="t" id="t0245a23"></a>問，寧有閑暇為解說不？」</p>
<p><a class="t-linehead" id="t-linehead0245a23"></a>佛告婆蹉種出<a class="t" id="t0245a24"></a>家：「隨所欲問，當為汝說。」</p>
<p><a class="t-linehead" id="t-linehead0245a24"></a>婆蹉種出家白<a class="t" id="t0245a25"></a>佛言：「瞿曇！何因、何緣有人來問如來有後<a class="t" id="t0245a26"></a>死、無後死、有無後死、非有非無後死，而不<a class="t" id="t0245a27"></a>為記說耶？」</p>
<p><a class="t-linehead" id="t-linehead0245a27"></a>佛告婆蹉種出家……如上詵陀迦<a class="t" id="t0245a28"></a>旃延廣說，乃至「非有非無後死。」</p>
<p><a class="t-linehead" id="t-linehead0245a28"></a>婆蹉種出家<a class="t" id="t0245a29"></a>白佛言：「奇哉！瞿曇！師及弟子義義同，句句<a class="t" id="t0245b01"></a>同，味味同，其理悉合，所謂第一句說。瞿曇！<a class="t" id="t0245b02"></a>我為小緣事至那利伽聚落，營事訖已，暫<a class="t" id="t0245b03"></a>過沙門迦旃延，以如是義、如是句、如是<a class="t" id="t0245b04"></a>味問沙門迦旃延，彼亦以如是義、如是句、<a class="t" id="t0245b05"></a>如是味答我所問，如今沙門瞿曇所說。是<a class="t" id="t0245b06"></a>故當知，實為奇特！師及弟子義、句、味，義、句、<a class="t" id="t0245b07"></a>味悉同。」</p>
<p><a class="t-linehead" id="t-linehead0245b07"></a>時，婆蹉種出家聞佛所說，歡喜隨喜，<a class="t" id="t0245b08"></a>從坐起而去。</p>
<a class="t" id="t0245b09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>