<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa947">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 947</span><span class="mirror-right">（九四七） 骨聚</span></h1>
</div>
<p><a class="t-linehead" id="t-linehead0242a28"></a>如是我聞：</p>
<p>一時，佛住王舍城毘富羅<a class="t" id="t0242a29"></a>山。</p>
<p><a class="t-linehead" id="t-linehead0242a29"></a>爾時，世尊告諸比丘：「有一人於一劫中<a class="t" id="t0242b01"></a>生死輪轉，積累白骨不腐壞者，如毘富羅<a class="t" id="t0242b02"></a>山。若多聞聖弟子此苦聖諦如實知，此苦集<a class="t" id="t0242b03"></a>聖諦如實知，此苦滅聖諦如實知，此苦滅道<a class="t" id="t0242b04"></a>跡聖諦如實知，彼如是知、如是見，斷三結，<a class="t" id="t0242b05"></a>謂身見、戒取、疑，斷此三結，得須陀洹，不<a class="t" id="t0242b06"></a>墮惡趣法，決定正向三菩提，七有天人往<a class="t" id="t0242b07"></a>生，究竟苦邊。」</p>
<p><a class="t-linehead" id="t-linehead0242b07"></a>爾時，世尊即說偈言：</p>
<a class="t" id="t0242b08"></a><blockquote class="gatha">
<p>「一人一劫中，　　積聚其身骨，<a class="t" id="t0242b09"></a><br>　常積不腐壞，　　如毘富羅山。<a class="t" id="t0242b10"></a><br>　若諸聖弟子，　　正智見真諦，<a class="t" id="t0242b11"></a><br>　此苦及苦因，　　離苦得寂滅。<a class="t" id="t0242b12"></a><br>　修習八道跡，　　正向般涅槃，<a class="t" id="t0242b13"></a><br>　極至於七有，　　天人來往生，<a class="t" id="t0242b14"></a><br>　盡一切諸結，　　究竟於苦邊。」</p>
</blockquote>
<a class="t" id="t0242b15"></a><p><a class="t-linehead" id="t-linehead0242b15"></a>佛說此經已，諸比丘聞佛所說，歡喜奉行。</p>
<a class="t" id="t0242b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>