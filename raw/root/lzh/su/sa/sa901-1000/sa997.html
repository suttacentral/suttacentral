<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa997">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 997</span><span class="mirror-right">（九九七） 修福增</span></h1>
</div>
<p><a class="t-linehead" id="t-linehead0261a30"></a>如是我聞：</p>
<p>一時，佛住舍衛國祇樹給<a class="t" id="t0261b01"></a>孤獨園。</p>
<p><a class="t-linehead" id="t-linehead0261b01"></a>時，有一天子，容色絕妙，於後夜時<a class="t" id="t0261b02"></a>來詣佛所，稽首佛足，退坐一面。身諸光明<a class="t" id="t0261b03"></a>遍照祇樹給孤獨園。</p>
<p><a class="t-linehead" id="t-linehead0261b03"></a>時，彼天子說偈問佛：</p>
<a class="t" id="t0261b04"></a><blockquote class="gatha">
<p>「云何得晝夜，　　功德常增長？<a class="t" id="t0261b05"></a><br>　云何得生天，　　唯願為解說？」</p>
</blockquote>
<a class="t" id="t0261b06"></a><p><a class="t-linehead" id="t-linehead0261b06"></a>爾時，世尊說偈答言：</p>
<a class="t" id="t0261b07"></a><blockquote class="gatha">
<p>「種植園果故，　　林樹蔭清涼，<a class="t" id="t0261b08"></a><br>　橋船以濟度，　　造作福德舍，<a class="t" id="t0261b09"></a><br>　穿井供渴乏，　　客舍給行旅，<a class="t" id="t0261b10"></a><br>　如此之功德，　　日夜常增長，<a class="t" id="t0261b11"></a><br>　如法戒具足，　　緣斯得生天。」</p>
</blockquote>
<a class="t" id="t0261b12"></a><p><a class="t-linehead" id="t-linehead0261b12"></a>時，彼天子復說偈言：</p>
<a class="t" id="t0261b13"></a><blockquote class="gatha">
<p>「久見婆羅門，　　逮得般涅槃，<a class="t" id="t0261b14"></a><br>　一切怖已過，　　永超世恩愛。」</p>
</blockquote>
<a class="t" id="t0261b15"></a><p><a class="t-linehead" id="t-linehead0261b15"></a>時，彼天子聞佛所說，歡喜隨喜，稽首佛足，即<a class="t" id="t0261b16"></a>沒不現。</p>
<a class="t" id="t0261b17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>