<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa913">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 913</span><span class="mirror-right">（九一三） 驢姓</span></h1>
</div>
<p><a class="t-linehead" id="t-linehead0229c03"></a>如是我聞：</p>
<p>一時，佛在力士人間遊<a class="t" id="t0229c04"></a>行，到欝鞞羅住處鸚鵡閻浮林。</p>
<p><a class="t-linehead" id="t-linehead0229c04"></a>時，有竭曇<a class="t" id="t0229c05"></a>聚落主聞沙門瞿曇在力士人間遊行，至<a class="t" id="t0229c06"></a>欝鞞羅聚落鸚鵡閻浮林，說現法苦集、苦沒。<a class="t" id="t0229c07"></a>我當往詣彼沙門瞿曇，若我詣沙門瞿曇<a class="t" id="t0229c08"></a>者，彼必為我說現法苦集、苦沒。即往彼欝<a class="t" id="t0229c09"></a>鞞羅聚落，詣世尊所，稽首禮足，退坐一面，<a class="t" id="t0229c10"></a>白佛言：「世尊！我聞世尊常為人說現法苦<a class="t" id="t0229c11"></a>集、苦沒。善哉！世尊！為我說現法苦集、苦沒。」</p>
<p><a class="t-linehead" id="t-linehead0229c11"></a>佛<a class="t" id="t0229c12"></a>告聚落主：「我若說過去法苦集、苦沒者，知<a class="t" id="t0229c13"></a>汝於彼為信、為不信，為欲、不欲，為念、不<a class="t" id="t0229c14"></a>念，為樂、不樂，汝今苦不？我若說未來苦集、<a class="t" id="t0229c15"></a>苦沒者，知汝於彼為信、不信，為欲、不欲，為<a class="t" id="t0229c16"></a>念、不念，為樂、不樂，汝今苦不？我今於此說<a class="t" id="t0229c17"></a>現法苦集、苦沒，聚落主！若眾生所有苦生，彼<a class="t" id="t0229c18"></a>一切皆以欲為本，欲生、欲集、欲起、欲因、欲<a class="t" id="t0229c19"></a>緣而苦生。」</p>
<p><a class="t-linehead" id="t-linehead0229c19"></a>聚落主白佛言：「世尊！極略說法，<a class="t" id="t0229c20"></a>不廣分別，我所不解。善哉！世尊！唯願廣說，<a class="t" id="t0229c21"></a>令我等解。」</p>
<p><a class="t-linehead" id="t-linehead0229c21"></a>佛告聚落主：「我今問汝，隨汝意<a class="t" id="t0229c22"></a>說，聚落主！於意云何？若眾生於此欝鞞羅<a class="t" id="t0229c23"></a>聚落住者，是若縛、若打、若責、若殺，汝心當<a class="t" id="t0229c24"></a>起憂、悲、惱、苦不？」</p>
<p><a class="t-linehead" id="t-linehead0229c24"></a>聚落主白佛言：「世尊！亦不<a class="t" id="t0229c25"></a>一向。若諸眾生於此欝鞞羅聚落住者，於<a class="t" id="t0229c26"></a>我有欲、有貪、有愛、有念、相習近者，彼遭若<a class="t" id="t0229c27"></a>縛、若打、若責、若殺，我則生憂、悲、惱、苦。若彼<a class="t" id="t0229c28"></a>眾生所無欲、貪、愛、念、相習近者，彼遭縛、打、<a class="t" id="t0229c29"></a>責、殺，我何為橫生憂、悲、惱、苦？」</p>
<p><a class="t-linehead" id="t-linehead0229c29"></a>佛告聚落主：<a class="t" id="t0230a01"></a>「是故當知，眾生種種苦生，彼一切皆以欲<a class="t" id="t0230a02"></a>為本，欲生、欲習、欲起、欲因、欲緣而生眾苦。<a class="t" id="t0230a03"></a>聚落主！於意云何？汝依父母不相見者，則<a class="t" id="t0230a04"></a>生欲、貪、愛、念不？」</p>
<p><a class="t-linehead" id="t-linehead0230a04"></a>聚落主言：「不也，世尊！」</p>
<p>「聚落<a class="t" id="t0230a05"></a>主！於意云何？若見、若聞彼依父母，當起欲、<a class="t" id="t0230a06"></a>愛、念不？」</p>
<p><a class="t-linehead" id="t-linehead0230a06"></a>聚落主言：「如是，世尊！」</p>
<p>復問：「聚落主！<a class="t" id="t0230a07"></a>於意云何？彼依父母，若無常變異者，當起<a class="t" id="t0230a08"></a>憂、悲、惱、苦不？」</p>
<p><a class="t-linehead" id="t-linehead0230a08"></a>聚落主言：「如是，世尊！若依父<a class="t" id="t0230a09"></a>母無常變異者，我或隣死，豈唯憂、悲、惱、苦？」</p>
<a class="t" id="t0230a10"></a><p><a class="t-linehead" id="t-linehead0230a10"></a>佛告聚落主：「是故當知，若諸眾生所有苦<a class="t" id="t0230a11"></a>生，一切皆以愛欲為本，欲生、欲集、欲起、欲<a class="t" id="t0230a12"></a>因、欲緣而生苦。」</p>
<p><a class="t-linehead" id="t-linehead0230a12"></a>聚落主言：「奇哉！世尊！善說如<a class="t" id="t0230a13"></a>此依父母譬。我有依父母，居在異處，我<a class="t" id="t0230a14"></a>日日遣信問其安否；使未時還，我以憂苦，<a class="t" id="t0230a15"></a>況復無常，而無憂苦？」</p>
<p><a class="t-linehead" id="t-linehead0230a15"></a>佛告聚落主：「是故我<a class="t" id="t0230a16"></a>說，其諸眾生所有憂苦，一切皆以欲為根<a class="t" id="t0230a17"></a>本，欲生、欲集、欲起、欲因、欲緣而生憂苦。」</p>
<p><a class="t-linehead" id="t-linehead0230a17"></a>佛<a class="t" id="t0230a18"></a>告聚落主：「若有四愛念無常變異者，則四<a class="t" id="t0230a19"></a>憂苦生；若三、二，若一愛念無常變異者，則一<a class="t" id="t0230a20"></a>憂苦生。聚落主！若都無愛念者，則無憂苦<a class="t" id="t0230a21"></a>塵勞。」即說偈言：</p>
<a class="t" id="t0230a22"></a><blockquote class="gatha">
<p>「若無世間愛念者，　　則無憂苦塵勞患，<a class="t" id="t0230a23"></a><br>　一切憂苦消滅盡，　　猶如蓮花不著水。」</p>
</blockquote>
<a class="t" id="t0230a24"></a><p><a class="t-linehead" id="t-linehead0230a24"></a>當其世尊說是法時，揭曇聚落主遠塵離<a class="t" id="t0230a25"></a>垢，得法眼淨，見法得法，深入於法，度諸<a class="t" id="t0230a26"></a>狐疑不由於他、不由他度，於正法、律得<a class="t" id="t0230a27"></a>無所畏。從坐起，整衣服，合掌白佛：「已度。世<a class="t" id="t0230a28"></a>尊！我以超越。我從今日，歸佛、歸法、歸比丘<a class="t" id="t0230a29"></a>僧，盡其壽命為優婆塞，唯憶持我！」</p>
<p><a class="t-linehead" id="t-linehead0230a29"></a>佛說此<a class="t" id="t0230b01"></a>經已，揭曇聚落主聞佛所說，歡喜隨喜，作<a class="t" id="t0230b02"></a>禮而去。</p>
<a class="t" id="t0230b03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>