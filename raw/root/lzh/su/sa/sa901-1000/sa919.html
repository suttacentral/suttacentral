<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa919">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 919</span><span class="mirror-right">（九一九） 賢乘</span></h1>
</div>
<a class="t" id="t-juan33"></a>　<a class="t" id="t0233b08"></a><a class="t" id="t0233b09"></a><a class="t" id="t0233b10"></a><p class="suttainfo"><span class="t-juanname">雜阿含經卷第三十三</span><br><a class="t" id="t0233b11"></a><a class="t" id="t0233b12"></a><span class="t-byline">宋天竺三藏求那跋陀羅譯</span></p>
<a class="t" id="t0233b13"></a><p><a class="t-linehead" id="t-linehead0233b13"></a>如是我聞：</p>
<p>一時，佛住王舍城迦蘭陀<a class="t" id="t0233b14"></a>竹園。</p>
<p><a class="t-linehead" id="t-linehead0233b14"></a>爾時，世尊告諸比丘：「世間有三種良<a class="t" id="t0233b15"></a>馬。何等為三？謂有馬捷疾具足、非色具足、<a class="t" id="t0233b16"></a>非形體具足。有馬捷疾具足、色具足、非形<a class="t" id="t0233b17"></a>體具足。有馬捷疾具足、色具足、形體具足。<a class="t" id="t0233b18"></a>如是於此法、律有三種善男子。何等為<a class="t" id="t0233b19"></a>三？有善男子捷疾具足、非色具足、非形體<a class="t" id="t0233b20"></a>具足，有善男子捷疾具足、色具足、非形體<a class="t" id="t0233b21"></a>具足，有善男子捷疾具足、色具足、形體具<a class="t" id="t0233b22"></a>足。</p>
<p><a class="t-linehead" id="t-linehead0233b22"></a>「何等為善男子捷疾具足、非色具足、非<a class="t" id="t0233b23"></a>形體具足？謂善男子此苦聖諦如實知，此苦<a class="t" id="t0233b24"></a>集聖諦如實知，此苦滅聖諦如實知，此苦滅<a class="t" id="t0233b25"></a>道跡聖諦如實知。如是知、如是見已，欲有漏<a class="t" id="t0233b26"></a>心解脫、有有漏心解脫、無明有漏心解脫：『我<a class="t" id="t0233b27"></a>生已盡，梵行已立，所作已作，自知不受後<a class="t" id="t0233b28"></a>有。』是名捷疾具足。云何非色具足？若有問<a class="t" id="t0233b29"></a>阿毘曇、律，乃至不能為決定解說，是名色<a class="t" id="t0233c01"></a>不具足。何等非形體具足？謂非名聞大德，<a class="t" id="t0233c02"></a>乃至不感湯藥、眾具，是名形體不具足，是<a class="t" id="t0233c03"></a>名善男子捷疾具足、非色具足、非形體具足。</p>
<a class="t" id="t0233c04"></a><p><a class="t-linehead" id="t-linehead0233c04"></a>「何等為善男子捷疾具足、色具足、非形體具<a class="t" id="t0233c05"></a>足？謂善男子此苦聖諦如實知，乃至不受後<a class="t" id="t0233c06"></a>有，是名捷疾具足。云何色具足？謂若有問<a class="t" id="t0233c07"></a>阿毘曇、毘尼，乃至能為決定解說，是名色具<a class="t" id="t0233c08"></a>足。何等為非形體具足？謂非名聞大德，乃<a class="t" id="t0233c09"></a>至不能感湯藥、眾具，是名善男子捷疾具<a class="t" id="t0233c10"></a>足、色具足、非形體具足。</p>
<p><a class="t-linehead" id="t-linehead0233c10"></a>「何等為善男子捷疾<a class="t" id="t0233c11"></a>具足、色具足、形體具足？謂善男子此苦聖諦<a class="t" id="t0233c12"></a>如實知，乃至不受後有，是名捷疾具足。何<a class="t" id="t0233c13"></a>等為色具足？謂善男子若有問阿毘曇、毘<a class="t" id="t0233c14"></a>尼，乃至能為決定解說，是名色具足。何等<a class="t" id="t0233c15"></a>為形體具足？謂善男子名聞大德，乃至能感<a class="t" id="t0233c16"></a>湯藥、眾具，是名形體具足，是名善男子捷<a class="t" id="t0233c17"></a>疾具足、色具足、形體具足。」</p>
<p><a class="t-linehead" id="t-linehead0233c17"></a>佛說此經已，諸<a class="t" id="t0233c18"></a>比丘聞佛所說，歡喜奉行。</p>
<a class="t" id="t0233c19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>