<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa976">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 976</span><span class="mirror-right">（九七六） 尸婆</span></h1>
</div>
<p><a class="t-linehead" id="t-linehead0252b27"></a>如是我聞：</p>
<p>一時，佛住王舍城迦蘭陀<a class="t" id="t0252b28"></a>竹園。</p>
<p><a class="t-linehead" id="t-linehead0252b28"></a>時，有外道出家，名曰尸婆，來詣佛<a class="t" id="t0252b29"></a>所，與世尊面相問訊慰勞已，退坐一面，白<a class="t" id="t0252c01"></a>佛言：「瞿曇！云何為學？所謂學者，云何學？」</p>
<p><a class="t-linehead" id="t-linehead0252c01"></a>佛<a class="t" id="t0252c02"></a>告尸婆：「學其所學，故名為學。」</p>
<p><a class="t-linehead" id="t-linehead0252c02"></a>尸婆白佛：「何<a class="t" id="t0252c03"></a>所學？」</p>
<p><a class="t-linehead" id="t-linehead0252c03"></a>佛告尸婆：「隨時學增上戒，增上意，學<a class="t" id="t0252c04"></a>增上慧。」</p>
<p><a class="t-linehead" id="t-linehead0252c04"></a>尸婆白佛：「若阿羅漢比丘諸漏已盡，<a class="t" id="t0252c05"></a>所作已作，捨諸重擔，逮得己利，盡諸有<a class="t" id="t0252c06"></a>結，正智善解脫，當於爾時，復何所學？」</p>
<p><a class="t-linehead" id="t-linehead0252c06"></a>佛告<a class="t" id="t0252c07"></a>尸婆：「若阿羅漢比丘諸漏已盡，乃至正智善<a class="t" id="t0252c08"></a>解脫，當於爾時，覺知貪欲永盡無餘；覺知<a class="t" id="t0252c09"></a>瞋恚、愚癡永盡無餘，故不復更造諸惡，常<a class="t" id="t0252c10"></a>行諸善。尸婆！是名為學其所學。」</p>
<p><a class="t-linehead" id="t-linehead0252c10"></a>時，尸婆外<a class="t" id="t0252c11"></a>道出家聞佛所說，歡喜隨喜，從坐起去。</p>
<a class="t" id="t0252c12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>