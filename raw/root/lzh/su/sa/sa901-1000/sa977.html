<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa977">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 977</span><span class="mirror-right">（九七七） 尸婆</span></h1>
</div>
<p><a class="t-linehead" id="t-linehead0252c12"></a>如是我聞：</p>
<p>一時，佛住王舍城迦蘭陀<a class="t" id="t0252c13"></a>竹園。</p>
<p><a class="t-linehead" id="t-linehead0252c13"></a>爾時，尸婆外道出家來詣佛所，與世<a class="t" id="t0252c14"></a>尊面相問訊慰勞已，退坐一面，白佛言：「瞿<a class="t" id="t0252c15"></a>曇！有一沙門婆羅門作如是見、如是說：『若<a class="t" id="t0252c16"></a>人有所知覺，彼一切本所作因，修諸苦行，<a class="t" id="t0252c17"></a>令過去業盡，更不造新業，斷於因緣，於<a class="t" id="t0252c18"></a>未來世無復諸漏。諸漏盡故業盡，業盡故苦<a class="t" id="t0252c19"></a>盡，苦盡者究竟苦邊。』今瞿曇所說云何？」</p>
<p><a class="t-linehead" id="t-linehead0252c19"></a>佛告<a class="t" id="t0252c20"></a>尸婆：「彼沙門婆羅門實爾洛漠說耳，不審<a class="t" id="t0252c21"></a>不數，愚癡不善不辯。所以者何？或從風<a class="t" id="t0252c22"></a>起苦，眾生覺知，或從痰起，或從唌唾起，<a class="t" id="t0252c23"></a>或等分起，或自害，或他害，或因節氣。彼自害<a class="t" id="t0252c24"></a>者，或拔髮、或拔鬚，或常立舉手，或蹲地，<a class="t" id="t0252c25"></a>或臥灰土中，或臥棘刺上，或臥杵上、或板<a class="t" id="t0252c26"></a>上，或牛屎塗地而臥其上，或臥水中，或日<a class="t" id="t0252c27"></a>三洗浴，或一足而立，身隨日轉。如是眾苦<a class="t" id="t0252c28"></a>精勤有行，尸婆！是名自害。他害者，或為他<a class="t" id="t0252c29"></a>手石、刀、杖等，種種害身，是名他害。尸婆！若<a class="t" id="t0253a01"></a>復時節所害，冬則大寒，春則大熱，夏寒暑<a class="t" id="t0253a02"></a>俱，是名節氣所害。世間真實，非為虛妄。尸<a class="t" id="t0253a03"></a>婆！世間有此真實，為風所害，乃至節氣所<a class="t" id="t0253a04"></a>害，彼眾生如實覺知。汝亦自有此患，風痰<a class="t" id="t0253a05"></a>唌唾，乃至節氣所害覺，如是如實覺知。尸<a class="t" id="t0253a06"></a>婆！若彼沙門婆羅門言一切人所知覺者皆<a class="t" id="t0253a07"></a>是本所造因，捨世間真實事而隨自見，作<a class="t" id="t0253a08"></a>虛妄說。</p>
<p><a class="t-linehead" id="t-linehead0253a08"></a>「尸婆！有五因五緣生心法憂苦。何<a class="t" id="t0253a09"></a>等為五？謂因貪欲纏，緣貪欲纏，生心法憂<a class="t" id="t0253a10"></a>苦；因瞋恚、睡眠、掉悔、疑纏，緣瞋恚、睡眠、掉悔、<a class="t" id="t0253a11"></a>疑纏，生彼心法憂苦，尸婆！是名五因五<a class="t" id="t0253a12"></a>緣生心法憂苦。尸婆！有五因五緣不生心<a class="t" id="t0253a13"></a>法憂苦。何等為五？謂因貪欲纏，緣貪欲纏，<a class="t" id="t0253a14"></a>生彼心法憂苦者，離彼貪欲纏，不起心<a class="t" id="t0253a15"></a>法憂苦，是名五因五緣不起心法憂苦。現<a class="t" id="t0253a16"></a>法得離熾然，不待時節，通達現見，緣自覺<a class="t" id="t0253a17"></a>知。尸婆！復有現法離熾然，不待時節，通達<a class="t" id="t0253a18"></a>現見，緣自覺知，謂八正道——正見乃至正定。」</p>
<a class="t" id="t0253a19"></a><p><a class="t-linehead" id="t-linehead0253a19"></a>說是法時，尸婆外道出家遠塵離垢，得法<a class="t" id="t0253a20"></a>眼淨。時，尸婆外道出家見法、得法、知法、入<a class="t" id="t0253a21"></a>法，離諸狐疑，不由於他，入正法、律，得無<a class="t" id="t0253a22"></a>所畏。即從坐起，整衣服，合掌白佛：「世尊！我<a class="t" id="t0253a23"></a>今可得於正法、律出家、受具足，得比丘<a class="t" id="t0253a24"></a>分耶？」</p>
<p><a class="t-linehead" id="t-linehead0253a24"></a>佛告尸婆：「汝今得出家……」如上說，乃至<a class="t" id="t0253a25"></a>「心善解脫，得阿羅漢。」</p>
<a class="t" id="t0253a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>