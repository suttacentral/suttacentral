<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa991">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 991</span><span class="mirror-right">（九九一） 鹿住</span></h1>
</div>
<p><a class="t-linehead" id="t-linehead0258a27"></a>如是我聞：</p>
<p>一時，佛住釋氏彌城留利<a class="t" id="t0258a28"></a>邑夏安居，有餘比丘於舍衛國祇樹給孤<a class="t" id="t0258a29"></a>獨園夏安居。時，彼比丘於晨朝著衣持鉢，<a class="t" id="t0258b01"></a>入舍衛城乞食，次第至鹿住優婆夷舍，鹿<a class="t" id="t0258b02"></a>住優婆夷遙見比丘來，疾敷床座，請比丘<a class="t" id="t0258b03"></a>令坐，如上阿難修多羅說。</p>
<p><a class="t-linehead" id="t-linehead0258b03"></a>時，彼比丘語鹿<a class="t" id="t0258b04"></a>住優婆夷：「姊妹且停！汝那得知眾生根之優<a class="t" id="t0258b05"></a>劣。姊妹！唯有如來能知眾生根之優劣。」如<a class="t" id="t0258b06"></a>是說已，從坐起去。</p>
<p><a class="t-linehead" id="t-linehead0258b06"></a>時，彼比丘三月夏安居訖，<a class="t" id="t0258b07"></a>作衣竟，持衣鉢，往詣彌城留利釋氏邑。<a class="t" id="t0258b08"></a>到已，舉衣鉢，洗足已，往詣佛所，稽首佛足，<a class="t" id="t0258b09"></a>退坐一面。以共鹿住優婆夷所論說事向<a class="t" id="t0258b10"></a>佛廣說。</p>
<p><a class="t-linehead" id="t-linehead0258b10"></a>佛告比丘：「鹿住優婆夷云何能知<a class="t" id="t0258b11"></a>世間眾生諸根優劣？唯有如來能知世間<a class="t" id="t0258b12"></a>眾生諸根優劣耳。不離瞋恨、憍慢，時起貪<a class="t" id="t0258b13"></a>法，不聽受法，不學多聞，於法不調伏見，<a class="t" id="t0258b14"></a>不能時時起解脫心法。比丘！若復有一不<a class="t" id="t0258b15"></a>離瞋慢，時起貪法，然彼聞法，修學多聞，於<a class="t" id="t0258b16"></a>善調伏見，時時能起解脫心法。若思量彼，<a class="t" id="t0258b17"></a>此有是法，彼有是法，此則同一趣、同一受<a class="t" id="t0258b18"></a>生、同一後世；如是思量者，長得非義不饒<a class="t" id="t0258b19"></a>益苦。比丘！若復彼人不離瞋慢，時時起貪<a class="t" id="t0258b20"></a>法，亦不聽法，不習多聞，不調伏見，亦不<a class="t" id="t0258b21"></a>時時得解脫心法，我說此人卑鄙下賤。比丘！<a class="t" id="t0258b22"></a>若復彼人不離瞋慢，時時起貪法，然彼聞<a class="t" id="t0258b23"></a>法，樂多聞，調伏諸見，時時能得解脫心<a class="t" id="t0258b24"></a>法，我說是人第一勝妙。彼二有間，自非如<a class="t" id="t0258b25"></a>來，誰能別知？是故，比丘！莫量人人，乃至如<a class="t" id="t0258b26"></a>來能知優劣。</p>
<p><a class="t-linehead" id="t-linehead0258b26"></a>「比丘！復次，有一不離瞋慢，時<a class="t" id="t0258b27"></a>時起口惡行……」餘如上說。「比丘！復次，有一賢<a class="t" id="t0258b28"></a>善，安樂同止，欣樂明智，修梵行者樂與同<a class="t" id="t0258b29"></a>止，而彼不樂聞法，乃至不時時得心法解<a class="t" id="t0258c01"></a>脫，當知彼人住賢善地，不能轉進。賢善地<a class="t" id="t0258c02"></a>者，謂人、天趣。復次，有一其性賢善，同止安樂，<a class="t" id="t0258c03"></a>欣樂梵行，以為伴侶，樂聞正法，學習多聞，<a class="t" id="t0258c04"></a>善調伏見，時時能得解脫心法，當知彼人<a class="t" id="t0258c05"></a>於賢善地能轉勝進，當知此人於正法流<a class="t" id="t0258c06"></a>有所堪能。此二有間，自非如來，誰能別知？<a class="t" id="t0258c07"></a>是故，比丘！莫量人人，量人人者，自招其患。<a class="t" id="t0258c08"></a>唯有如來能知人耳。比丘！鹿住優婆夷愚<a class="t" id="t0258c09"></a>癡少智……」如上修多羅廣說。</p>
<p><a class="t-linehead" id="t-linehead0258c09"></a>佛說此經已，諸<a class="t" id="t0258c10"></a>比丘聞佛所說，歡喜奉行。</p>
<a class="t" id="t0258c11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>