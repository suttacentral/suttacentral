<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa958">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 958</span><span class="mirror-right">（九五八） 目連</span></h1>
</div>
<p><a class="t-linehead" id="t-linehead0244b10"></a>如是我聞：</p>
<p>一時，佛住王舍城迦蘭陀<a class="t" id="t0244b11"></a>竹園。爾時，尊者大目揵連亦於彼住。</p>
<p><a class="t-linehead" id="t-linehead0244b11"></a>時，有婆<a class="t" id="t0244b12"></a>蹉種出家詣尊者大目揵連所，與尊者目揵<a class="t" id="t0244b13"></a>連面相問訊慰勞，慰勞已，退坐一面，語尊<a class="t" id="t0244b14"></a>者大目揵連：「欲有所問，寧有閑暇見答以<a class="t" id="t0244b15"></a>不？」</p>
<p><a class="t-linehead" id="t-linehead0244b15"></a>目連答言：「婆蹉！隨意所問，知者當答。」</p>
<p>時，<a class="t" id="t0244b16"></a>婆蹉種出家問尊者目揵連：「何因、何緣餘沙<a class="t" id="t0244b17"></a>門、婆羅門有人來問云何如來有後死、無<a class="t" id="t0244b18"></a>後死、有無後死、非有非無後死，皆悉隨答。<a class="t" id="t0244b19"></a>而沙門瞿曇有來問言如來有後死、無後<a class="t" id="t0244b20"></a>死、有無後死、非有非無後死，而不記說？」</p>
<p><a class="t-linehead" id="t-linehead0244b20"></a>目<a class="t" id="t0244b21"></a>揵連言：「婆蹉！餘沙門、婆羅門於色、色集、色<a class="t" id="t0244b22"></a>滅、色味、色患、色出不如實知；不如實知故，<a class="t" id="t0244b23"></a>於如來有後死則取著，如來無後死、有後<a class="t" id="t0244b24"></a>死、有無後死、非有後死非無後死則生<a class="t" id="t0244b25"></a>取著。受、想、行、識、識集、識滅、識味、識患、識出不<a class="t" id="t0244b26"></a>如實知；不如實知故，於如來有後死生<a class="t" id="t0244b27"></a>取著，無後死、有無後死、非有非無後死<a class="t" id="t0244b28"></a>生取著。</p>
<p><a class="t-linehead" id="t-linehead0244b28"></a>「如來者，於色如實知，色集、色滅、色<a class="t" id="t0244b29"></a>味、色患、色出如實知；如實知故，於如來有<a class="t" id="t0244c01"></a>後死則不著，無後死、有無後死、非有非<a class="t" id="t0244c02"></a>無後死則不著。受、想、行、識如實知，識集、識<a class="t" id="t0244c03"></a>滅、識味、識患、識出如實知；如實知故，於如來<a class="t" id="t0244c04"></a>有後死則不然，無後死、有無後死、非有<a class="t" id="t0244c05"></a>非無後死則不然。甚深廣大，無量無數，皆<a class="t" id="t0244c06"></a>悉寂滅。</p>
<p><a class="t-linehead" id="t-linehead0244c06"></a>「婆蹉！如是因、如是緣，餘沙門、婆羅<a class="t" id="t0244c07"></a>門若有來問如來有後死、無後死、有無後<a class="t" id="t0244c08"></a>死、非有非無後死，則為記說。如是因、如是<a class="t" id="t0244c09"></a>緣，如來若有來問如來有後死、無後死、<a class="t" id="t0244c10"></a>有無後死、非有非無後死，不為記說。」</p>
<p><a class="t-linehead" id="t-linehead0244c10"></a>時，婆<a class="t" id="t0244c11"></a>蹉種出家聞尊者大目揵連所說，歡喜隨喜，<a class="t" id="t0244c12"></a>從坐起而去。</p>
<a class="t" id="t0244c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>