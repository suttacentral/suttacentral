<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa993">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 993</span><span class="mirror-right">（九九三） 讚大聲聞</span></h1>
</div>
<a class="t" id="t-juan36"></a>　<a class="t" id="t0259a01"></a><a class="t" id="t0259a02"></a><p class="suttainfo"><span class="t-juanname">雜阿含經卷第三十六</span><br><a class="t" id="t0259a03"></a><a class="t" id="t0259a04"></a><span class="t-byline">宋天竺三藏求那跋陀羅譯</span></p>
<a class="t" id="t0259a05"></a><p><a class="t-linehead" id="t-linehead0259a05"></a>如是我聞：</p>
<p>一時，佛住舍衛國祇樹給<a class="t" id="t0259a06"></a>孤獨園。</p>
<p><a class="t-linehead" id="t-linehead0259a06"></a>時，有諸上座比丘隨佛左右，依<a class="t" id="t0259a07"></a>止而住。所謂尊者阿若憍陳如、尊者摩訶迦<a class="t" id="t0259a08"></a>葉、尊者舍利弗、尊者摩訶目揵連、尊者阿<a class="t" id="t0259a09"></a>那律陀、尊者二十億耳、尊者陀羅驃摩羅子、<a class="t" id="t0259a10"></a>尊者婆那迦婆娑、尊者耶舍舍羅迦毘訶利、<a class="t" id="t0259a11"></a>尊者富留那、尊者分陀檀尼迦。如此及餘<a class="t" id="t0259a12"></a>上座比丘隨佛左右，依止而住。</p>
<p><a class="t-linehead" id="t-linehead0259a12"></a>時，尊者婆耆<a class="t" id="t0259a13"></a>舍住舍衛國東園鹿子母講堂。時，尊者婆耆<a class="t" id="t0259a14"></a>舍作是念：「今日世尊在舍衛國祇樹給孤獨<a class="t" id="t0259a15"></a>園，諸上座比丘隨佛左右，依止而住，我今當<a class="t" id="t0259a16"></a>往至世尊所，各各說偈歎諸上座比丘。」</p>
<p><a class="t-linehead" id="t-linehead0259a16"></a>作<a class="t" id="t0259a17"></a>是念已，往詣佛所，稽首佛足，退住一面，<a class="t" id="t0259a18"></a>而說偈言：</p>
<a class="t" id="t0259a19"></a><blockquote class="gatha">
<p>「上上座比丘，　　已斷諸貪欲，<a class="t" id="t0259a20"></a><br>　超過諸世間，　　一切之積聚，<a class="t" id="t0259a21"></a><br>　深智少言說，　　勇猛勤方便，<a class="t" id="t0259a22"></a><br>　道德淨明顯，　　我今稽首禮。<a class="t" id="t0259a23"></a><br>　已伏諸魔怨，　　遠離於群聚，<a class="t" id="t0259a24"></a><br>　不為五欲縛，　　常習於空閑，<a class="t" id="t0259a25"></a><br>　清虛而寡欲，　　我今稽首禮。<a class="t" id="t0259a26"></a><br>　遮羅延勝族，　　禪思不放逸，<a class="t" id="t0259a27"></a><br>　內心樂正受，　　清淨離塵穢，<a class="t" id="t0259a28"></a><br>　辯慧顯深義，　　是故稽首禮。<a class="t" id="t0259a29"></a><br>　所得神通慧，　　超諸神通力，<a class="t" id="t0259b01"></a><br>　六神通眾中，　　自在無所畏，<a class="t" id="t0259b02"></a><br>　神通最勝故，　　是故稽首禮。<a class="t" id="t0259b03"></a><br>　於大千世界，　　五道諸趣生，<a class="t" id="t0259b04"></a><br>　乃至於梵世，　　人天優劣想，<a class="t" id="t0259b05"></a><br>　淨天眼悉見，　　是故稽首禮。<a class="t" id="t0259b06"></a><br>　精勤方便力，　　斷除諸愛集，<a class="t" id="t0259b07"></a><br>　壞裂生死網，　　心常樂正法，<a class="t" id="t0259b08"></a><br>　離諸悕望想，　　超度於彼岸，<a class="t" id="t0259b09"></a><br>　清淨無塵穢，　　是故稽首禮。<a class="t" id="t0259b10"></a><br>　永離諸恐畏，　　無依離財物，<a class="t" id="t0259b11"></a><br>　知足度疑惑，　　伏諸魔怨敵，<a class="t" id="t0259b12"></a><br>　身念觀清淨，　　是故稽首禮。<a class="t" id="t0259b13"></a><br>　無有諸世間，　　煩惱棘刺林，<a class="t" id="t0259b14"></a><br>　結縛使永除，　　三有因緣斷，<a class="t" id="t0259b15"></a><br>　精練滅諸垢，　　究竟明顯現，<a class="t" id="t0259b16"></a><br>　於林離林去，　　是故稽首禮。<a class="t" id="t0259b17"></a><br>　無舍宅所依，　　幻偽癡恚滅，<a class="t" id="t0259b18"></a><br>　調伏諸愛喜，　　出一切見處，<a class="t" id="t0259b19"></a><br>　清淨無瑕穢，　　是故稽首禮。<a class="t" id="t0259b20"></a><br>　其心自在轉，　　堅固不傾動，<a class="t" id="t0259b21"></a><br>　智慧大德力，　　難伏魔能伏，<a class="t" id="t0259b22"></a><br>　斷除無明結，　　是故稽首禮。<a class="t" id="t0259b23"></a><br>　大人離闇冥，　　寂滅牟尼尊。<a class="t" id="t0259b24"></a><br>　正法離垢過，　　光明自顯照，<a class="t" id="t0259b25"></a><br>　照一切世界，　　是故名為佛。<a class="t" id="t0259b26"></a><br>　地神虛空天，　　三十三天子，<a class="t" id="t0259b27"></a><br>　光明悉映障，　　是故名為佛。<a class="t" id="t0259b28"></a><br>　度生死有邊，　　超踰越群眾，<a class="t" id="t0259b29"></a><br>　柔弱善調伏，　　正覺第一覺。<a class="t" id="t0259c01"></a><br>　斷一切結縛，　　伏一切異道，<a class="t" id="t0259c02"></a><br>　降一切魔怨，　　得無上正覺。<a class="t" id="t0259c03"></a><br>　離塵滅諸垢，　　是故稽首禮。」</p>
</blockquote>
<a class="t" id="t0259c04"></a><p><a class="t-linehead" id="t-linehead0259c04"></a>尊者婆耆舍偈讚歎時，諸比丘聞其所說，皆<a class="t" id="t0259c05"></a>大歡喜！</p>
<a class="t" id="t0259c06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>