<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa984">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 984</span><span class="mirror-right">（九八四） 愛</span></h1>
</div>
<p><a class="t-linehead" id="t-linehead0256a17"></a>如是我聞：</p>
<p>一時，佛住舍衛國祇樹給<a class="t" id="t0256a18"></a>孤獨園。</p>
<p><a class="t-linehead" id="t-linehead0256a18"></a>爾時，世尊告諸比丘：「我今當說愛為<a class="t" id="t0256a19"></a>網、為膠、為泉、為藕根。此等能為眾生障、<a class="t" id="t0256a20"></a>為蓋、為膠、為守衛、為覆、為閉、為塞、為闇<a class="t" id="t0256a21"></a>冥、為狗腸、為亂草、為絮，從此世至他世，<a class="t" id="t0256a22"></a>從他世至此世，往來流轉，無不轉時。</p>
<p><a class="t-linehead" id="t-linehead0256a22"></a>「諸比<a class="t" id="t0256a23"></a>丘！何等愛為網、為膠，乃至往來流馳，無不<a class="t" id="t0256a24"></a>轉？謂：『有我故，有我欲、我爾、我有、我無、<a class="t" id="t0256a25"></a>我異，我當、我不當、我<span class="corr" title="[&gt;當]">當</span>欲、我當爾、<span class="corr" title="[時&gt;我]">我</span>當異，<span class="corr" title="[異&gt;或]">或</span><a class="t" id="t0256a26"></a>我、或欲我、或爾我、或異<span class="corr" title="[&gt;我]">我</span>，或然、或欲然、或爾<a class="t" id="t0256a27"></a>然、或異<span class="corr" title="[&gt;然]">然</span>。如是十八愛行從內起。』</p>
<p><a class="t-linehead" id="t-linehead0256a27"></a>「比丘！言有<a class="t" id="t0256a28"></a>我，於諸所有言我欲、我爾，乃至十八愛行<a class="t" id="t0256a29"></a>從外起，如是總說十八愛行。</p>
<p><a class="t-linehead" id="t-linehead0256a29"></a>「如是三十六<a class="t" id="t0256b01"></a>愛行，或於過去起，或於未來起，或於現<a class="t" id="t0256b02"></a>在起。如是總說百八愛行，是名為愛、為網、<a class="t" id="t0256b03"></a>為膠、為泉、為藕根，能為眾生障、為蓋、為膠、<a class="t" id="t0256b04"></a>為守衛、為覆、為閉、為塞、為闇冥、為狗腸、<a class="t" id="t0256b05"></a>為亂草、為絮，從此世至他世，從他世至<a class="t" id="t0256b06"></a>此世，往來流馳，無不轉時。」</p>
<p><a class="t-linehead" id="t-linehead0256b06"></a>佛說是經已，<a class="t" id="t0256b07"></a>諸比丘聞佛所說，歡喜奉行。</p>
<a class="t" id="t0256b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>