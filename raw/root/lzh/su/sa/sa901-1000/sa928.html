<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa928">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 928</span><span class="mirror-right">（九二八） 得果</span></h1>
</div>
<p><a class="t-linehead" id="t-linehead0236c11"></a>如是我聞：</p>
<p>一時，佛住迦毘羅衛國尼<a class="t" id="t0236c12"></a>拘律園中。</p>
<p><a class="t-linehead" id="t-linehead0236c12"></a>爾時，釋氏摩訶男與五百優婆塞<a class="t" id="t0236c13"></a>來詣佛所，稽首佛足，退坐一面，白佛言：「世<a class="t" id="t0236c14"></a>尊！云何名優婆塞？」</p>
<p><a class="t-linehead" id="t-linehead0236c14"></a>佛告摩訶男：「優婆塞者，<a class="t" id="t0236c15"></a>在家淨住，乃至盡壽，歸依三寶，為優婆塞，<a class="t" id="t0236c16"></a>證知我！」</p>
<p><a class="t-linehead" id="t-linehead0236c16"></a>摩訶男白佛言：「世尊！云何名優婆<a class="t" id="t0236c17"></a>塞須陀洹？」</p>
<p><a class="t-linehead" id="t-linehead0236c17"></a>佛告摩訶男：「優婆塞須陀洹者，三<a class="t" id="t0236c18"></a>結已斷已知，謂身見、戒取、疑。摩訶男！是名優<a class="t" id="t0236c19"></a>婆塞須陀洹。」</p>
<p><a class="t-linehead" id="t-linehead0236c19"></a>摩訶男白佛言：「世尊！云何名<a class="t" id="t0236c20"></a>優婆塞斯陀含？」</p>
<p><a class="t-linehead" id="t-linehead0236c20"></a>佛告摩訶男：「謂優婆塞三結<a class="t" id="t0236c21"></a>已斷已知，貪、恚、癡薄。摩訶男！是名優婆塞斯<a class="t" id="t0236c22"></a>陀含。」</p>
<p><a class="t-linehead" id="t-linehead0236c22"></a>摩訶男白佛言：「世尊！云何名優婆塞<a class="t" id="t0236c23"></a>阿那含？」</p>
<p><a class="t-linehead" id="t-linehead0236c23"></a>佛告摩訶男：「優婆塞阿那含者，五下<a class="t" id="t0236c24"></a>分結已斷已知，謂身見、戒取、疑、貪欲、瞋恚。摩<a class="t" id="t0236c25"></a>訶男！是名優婆塞阿那含。」</p>
<p><a class="t-linehead" id="t-linehead0236c25"></a>時，摩訶男釋氏顧<a class="t" id="t0236c26"></a>視五百優婆塞，而作是言：「奇哉！諸優婆塞，在<a class="t" id="t0236c27"></a>家清白，乃得如是深妙功德。」</p>
<p><a class="t-linehead" id="t-linehead0236c27"></a>時，摩訶男優婆<a class="t" id="t0236c28"></a>塞聞佛所說，歡喜隨喜，從坐起，作禮而去。</p>
<a class="t" id="t0236c29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>