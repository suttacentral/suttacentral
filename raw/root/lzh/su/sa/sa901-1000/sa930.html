<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa930">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 930</span><span class="mirror-right">（九三〇） 自輕</span></h1>
</div>
<p><a class="t-linehead" id="t-linehead0237b21"></a>如是我聞：</p>
<p>一時，佛住迦毘羅衛國尼<a class="t" id="t0237b22"></a>拘律園中。</p>
<p><a class="t-linehead" id="t-linehead0237b22"></a>爾時，釋氏摩訶男來詣佛所，稽首<a class="t" id="t0237b23"></a>禮足，退坐一面，白佛言：「世尊！此迦毘羅衛<a class="t" id="t0237b24"></a>國安隱豐樂，人民熾盛，我每出入時，眾多<a class="t" id="t0237b25"></a>羽從，狂象、狂人、狂乘常與是俱。我自恐與<a class="t" id="t0237b26"></a>此諸狂俱生俱死，忘於念佛、念法、念比丘僧。<a class="t" id="t0237b27"></a>我自思惟，命終之時，當生何處？」</p>
<p><a class="t-linehead" id="t-linehead0237b27"></a>佛告摩訶<a class="t" id="t0237b28"></a>男：「莫恐，莫怖，命終之後，不生惡趣，終亦<a class="t" id="t0237b29"></a>無惡。譬如大樹，順下、順注、順輸，若截根本，<a class="t" id="t0237c01"></a>當墮何處？」</p>
<p><a class="t-linehead" id="t-linehead0237c01"></a>摩訶男白佛：「隨彼順下、順注、順<a class="t" id="t0237c02"></a>輸。」</p>
<p><a class="t-linehead" id="t-linehead0237c02"></a>佛告摩訶男：「汝亦如是，若命終時，不生<a class="t" id="t0237c03"></a>惡趣，終亦無惡。所以者何？汝已長夜修習<a class="t" id="t0237c04"></a>念佛、念法、念僧，若命終時，此身若火燒，若棄<a class="t" id="t0237c05"></a>塚間，風飄日曝，久成塵末，而心意識久<a class="t" id="t0237c06"></a>遠長夜正信所熏，戒、施、聞、慧所熏，神識上昇，<a class="t" id="t0237c07"></a>向安樂處，未來生天。」</p>
<p><a class="t-linehead" id="t-linehead0237c07"></a>時，摩訶男聞佛所說，<a class="t" id="t0237c08"></a>歡喜隨喜，作禮而去。</p>
<a class="t" id="t0237c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>