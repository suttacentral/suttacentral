<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa946">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 946</span><span class="mirror-right">（九四六） 恒河</span></h1>
</div>
<p><a class="t-linehead" id="t-linehead0242a08"></a>如是我聞：</p>
<p>一時，佛住舍衛國祇樹給<a class="t" id="t0242a09"></a>孤獨園。</p>
<p><a class="t-linehead" id="t-linehead0242a09"></a>時，有異婆羅門來詣佛所，恭敬問<a class="t" id="t0242a10"></a>訊，問訊已，退坐一面，白佛言：「瞿曇！未來世<a class="t" id="t0242a11"></a>當有幾佛？」</p>
<p><a class="t-linehead" id="t-linehead0242a11"></a>佛告婆羅門：「未來佛者，如無量<a class="t" id="t0242a12"></a>恒河沙。」</p>
<p><a class="t-linehead" id="t-linehead0242a12"></a>爾時，婆羅門作是念：「未來當有如<a class="t" id="t0242a13"></a>無量恒河沙三藐三佛陀，我當從彼修諸<a class="t" id="t0242a14"></a>梵行。」</p>
<p><a class="t-linehead" id="t-linehead0242a14"></a>爾時，婆羅門聞佛所說，歡喜隨喜，從坐<a class="t" id="t0242a15"></a>起去。</p>
<p><a class="t-linehead" id="t-linehead0242a15"></a>時，婆羅門隨路思惟：「我今唯問沙門瞿<a class="t" id="t0242a16"></a>曇未來諸佛，不問過去。」即隨路還，復問世<a class="t" id="t0242a17"></a>尊：「云何？瞿曇！過去世時，復有幾佛？」</p>
<p><a class="t-linehead" id="t-linehead0242a17"></a>佛告婆<a class="t" id="t0242a18"></a>羅門：「過去世佛亦如無量恒河沙數。」</p>
<p><a class="t-linehead" id="t-linehead0242a18"></a>時，婆羅<a class="t" id="t0242a19"></a>門即作是念：「過去世中有無量恒河沙等諸<a class="t" id="t0242a20"></a>佛世尊，我曾不習近。設復未來如無量恒河<a class="t" id="t0242a21"></a>沙三藐三佛陀，亦當不與習近娛樂。我今當<a class="t" id="t0242a22"></a>於沙門瞿曇所修行梵行。」即便合掌白佛<a class="t" id="t0242a23"></a>言：「唯願聽我於正法、律出家修梵行。」</p>
<p><a class="t-linehead" id="t-linehead0242a23"></a>佛告<a class="t" id="t0242a24"></a>婆羅門：「聽汝於正法、律出家修梵行，得比<a class="t" id="t0242a25"></a>丘分。」</p>
<p><a class="t-linehead" id="t-linehead0242a25"></a>爾時，婆羅門即出家受具足。出家已，獨<a class="t" id="t0242a26"></a>一靜處思惟：「所以善男子正信非家，出家學<a class="t" id="t0242a27"></a>道……。」乃至得阿羅漢。</p>
<a class="t" id="t0242a28"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>