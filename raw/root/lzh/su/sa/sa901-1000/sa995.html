<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa995">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 995</span><span class="mirror-right">（九九五） 阿練</span></h1>
</div>
<p><a class="t-linehead" id="t-linehead0260c24"></a>如是我聞：</p>
<p>一時，佛住舍衛國祇樹給<a class="t" id="t0260c25"></a>孤獨園。</p>
<p><a class="t-linehead" id="t-linehead0260c25"></a>時，有一天子，容色絕妙，於後夜時<a class="t" id="t0260c26"></a>來詣佛所，稽首佛足，退坐一面。身諸光明<a class="t" id="t0260c27"></a>遍照祇樹給孤獨園。</p>
<p><a class="t-linehead" id="t-linehead0260c27"></a>時，彼天子而說偈問佛：</p>
<a class="t" id="t0260c28"></a><blockquote class="gatha">
<p>「阿練若比丘，　　住於空閑處，<a class="t" id="t0260c29"></a><br>　寂靜修梵行，　　於一坐而食，<a class="t" id="t0261a01"></a><br>　以何因緣故，　　顏色特鮮明。」</p>
</blockquote>
<a class="t" id="t0261a02"></a><p><a class="t-linehead" id="t-linehead0261a02"></a>爾時，世尊說偈答言：</p>
<a class="t" id="t0261a03"></a><blockquote class="gatha">
<p>「於過去無憂，　　未來不欣樂，<a class="t" id="t0261a04"></a><br>　現在隨所得，　　正智繫念持，<a class="t" id="t0261a05"></a><br>　飯食繫念故，　　顏色常鮮澤，<a class="t" id="t0261a06"></a><br>　未來心馳想，　　過去追憂悔，<a class="t" id="t0261a07"></a><br>　愚癡火自煎，　　如雹斷生草。」</p>
</blockquote>
<a class="t" id="t0261a08"></a><p><a class="t-linehead" id="t-linehead0261a08"></a>時，彼天子復說偈言：</p>
<a class="t" id="t0261a09"></a><blockquote class="gatha">
<p>「久見婆羅門，　　逮得般涅槃，<a class="t" id="t0261a10"></a><br>　一切怖已過，　　永超世恩愛。」</p>
</blockquote>
<a class="t" id="t0261a11"></a><p><a class="t-linehead" id="t-linehead0261a11"></a>時，彼天子聞佛所說，歡喜隨喜，稽首佛足，即<a class="t" id="t0261a12"></a>沒不現。</p>
<a class="t" id="t0261a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>