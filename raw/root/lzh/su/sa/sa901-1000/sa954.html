<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa954">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 954</span><span class="mirror-right">（九五四） 縛掃篲</span></h1>
</div>
<p><a class="t-linehead" id="t-linehead0243a21"></a>如是我聞：</p>
<p>一時，佛住舍衛國祇樹給<a class="t" id="t0243a22"></a>孤獨園。</p>
<p><a class="t-linehead" id="t-linehead0243a22"></a>爾時，世尊告諸比丘：「眾生無始生死，<a class="t" id="t0243a23"></a>長夜輪轉，不知苦之本際。譬如普天大雨<a class="t" id="t0243a24"></a>洪澍，東西南北無斷絕處。如是東方、南方、西<a class="t" id="t0243a25"></a>方、北方，無量國土劫成、劫壞，如天大雨，普雨<a class="t" id="t0243a26"></a>天下，無斷絕處。如是無始生死，長夜輪轉，<a class="t" id="t0243a27"></a>不知苦之本際。譬如擲杖空中，或頭落地，<a class="t" id="t0243a28"></a>或尾落地，或中落地；如是無始生死，長夜<a class="t" id="t0243a29"></a>輪轉，或墮地獄，或墮畜生，或墮餓鬼。如是<a class="t" id="t0243b01"></a>無始生死，長夜輪轉。是故，比丘！當如是學：<a class="t" id="t0243b02"></a>『斷除諸有，莫令增長。』」</p>
<p><a class="t-linehead" id="t-linehead0243b02"></a>佛說此經已，諸比丘<a class="t" id="t0243b03"></a>聞佛所說，歡喜奉行。</p>
<a class="t" id="t0243b04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>