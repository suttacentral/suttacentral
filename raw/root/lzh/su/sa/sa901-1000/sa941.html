<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa941">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 941</span><span class="mirror-right">（九四一） 如豆粒</span></h1>
</div>
<p><a class="t-linehead" id="t-linehead0241b24"></a>如是我聞：</p>
<p>一時，佛住舍衛國祇樹給<a class="t" id="t0241b25"></a>孤獨園。</p>
<p><a class="t-linehead" id="t-linehead0241b25"></a>爾時，世尊告諸比丘：「眾生無始生死，<a class="t" id="t0241b26"></a>長夜輪轉，不知苦之本際。云何？比丘！此大<a class="t" id="t0241b27"></a>地土泥悉以為丸，如婆羅果，以數汝等長<a class="t" id="t0241b28"></a>夜生死以來所依父母；土丸既盡，所依父母<a class="t" id="t0241b29"></a>其數不盡。比丘！眾生無始生死，長夜輪轉，<a class="t" id="t0241c01"></a>不知苦之本際，其數如是。是故，比丘！當勤<a class="t" id="t0241c02"></a>方便，斷除諸有，莫令增長，當如是學。」</p>
<p><a class="t-linehead" id="t-linehead0241c02"></a>佛<a class="t" id="t0241c03"></a>說此經已，諸比丘聞佛所說，歡喜奉行。</p>
<a class="t" id="t0241c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>