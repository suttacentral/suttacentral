<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa874">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 874</span><span class="mirror-right">（八七四） 三種子</span></h1>
</div>
<p><a class="t-linehead" id="t-linehead0220c19"></a>如是我聞：</p>
<p>一時，佛住舍衛國祇樹給孤<a class="t" id="t0220c20"></a>獨園。</p>
<p><a class="t-linehead" id="t-linehead0220c20"></a>爾時，世尊告諸比丘：「有三種子。何等<a class="t" id="t0220c21"></a>為三？有隨生子、有勝生子、有下生子、何等<a class="t" id="t0220c22"></a>為隨生子？謂子父母不殺、不盜、不婬、不妄語、<a class="t" id="t0220c23"></a>不飲酒，子亦隨學不殺、不盜、不婬、不妄語、<a class="t" id="t0220c24"></a>不飲酒，是名隨生子。何等為勝生子？若子<a class="t" id="t0220c25"></a>父母不受不殺、不盜、不婬、不妄語、不飲酒<a class="t" id="t0220c26"></a>戒，子則能受不殺、不盜、不婬、不妄語、不飲<a class="t" id="t0220c27"></a>酒戒，是名勝生子。云何下生子？若子父母<a class="t" id="t0220c28"></a>受不殺、不盜、不婬、不妄語、不飲酒戒，子不<a class="t" id="t0220c29"></a>能受不殺、不盜、不婬、不妄語、不飲酒戒，是<a class="t" id="t0221a01"></a>名下生子。」</p>
<p><a class="t-linehead" id="t-linehead0221a01"></a>爾時，世尊即說偈言：</p>
<a class="t" id="t0221a02"></a><blockquote class="gatha">
<p>「生隨及生上，　　智父之所欲，<a class="t" id="t0221a03"></a><br>　生下非所須，　　以不紹繼故，<a class="t" id="t0221a04"></a><br>　為人法之子，　　當作優婆塞。<a class="t" id="t0221a05"></a><br>　於佛法僧寶，　　勤修清淨心，<a class="t" id="t0221a06"></a><br>　雲除月光顯，　　光榮眷屬眾。」</p>
</blockquote>
<a class="t" id="t0221a07"></a><p><a class="t-linehead" id="t-linehead0221a07"></a>佛說此經已，諸比丘聞佛所說，歡喜奉行。</p>
<a class="t" id="t0221a08"></a><p><a class="t-linehead" id="t-linehead0221a08"></a>如五戒，如是信、戒、施、聞、慧經，亦如是說。</p>
<a class="t" id="t0221a09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>