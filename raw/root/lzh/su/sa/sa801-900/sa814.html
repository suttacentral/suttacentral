<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa814">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 814</span><span class="mirror-right">（八一四） 不疲</span></h1>
</div>
<p><a class="t-linehead" id="t-linehead0209a23"></a>如是我聞：</p>
<p>一時，佛住舍衛國祇樹給<a class="t" id="t0209a24"></a>孤獨園。</p>
<p><a class="t-linehead" id="t-linehead0209a24"></a>爾時，世尊告諸比丘：「當修安那般那<a class="t" id="t0209a25"></a>念。修安那般那念多修習已，身不疲倦，眼<a class="t" id="t0209a26"></a>亦不患，樂隨順觀住，樂覺知，不染著樂。云<a class="t" id="t0209a27"></a>何修安那般那念，身不疲倦，眼亦不患，樂<a class="t" id="t0209a28"></a>隨觀住，樂覺知，不染著樂？是比丘依止聚<a class="t" id="t0209a29"></a>落，乃至觀滅出息時如滅出息學，是名<a class="t" id="t0209b01"></a>修安那般那念，身不疲倦，眼亦不患，樂隨<a class="t" id="t0209b02"></a>觀住，樂覺知，不染著樂。如是修安那般那<a class="t" id="t0209b03"></a>念者，得大果大福利。是比丘欲求離欲、<a class="t" id="t0209b04"></a>惡不善法，有覺有觀，離生<span class="corr" title="[善&gt;喜]">喜</span>樂，初禪具足住，<a class="t" id="t0209b05"></a>是比丘當修安那般那念。如是修安那般<a class="t" id="t0209b06"></a>那念，得大果大福利。是比丘欲求第二、第<a class="t" id="t0209b07"></a>三、第四禪，慈、悲、喜、捨，空入處、識入處、無所有<a class="t" id="t0209b08"></a>入處、非想非非想入處，具足三結盡，得須陀<a class="t" id="t0209b09"></a>洹果；三結盡，貪、恚、癡薄，得斯陀含果；五下分<a class="t" id="t0209b10"></a>結盡，得阿那含果，得無量種神通力，天耳、<a class="t" id="t0209b11"></a>他心智、宿命智、生死智、漏盡智者。如是比丘<a class="t" id="t0209b12"></a>當修安那般那念。如是安那般那念，得大<a class="t" id="t0209b13"></a>果大福利。」</p>
<p><a class="t-linehead" id="t-linehead0209b13"></a>佛說此經已，諸比丘聞佛所說，<a class="t" id="t0209b14"></a>歡喜奉行。</p>
<a class="t" id="t0209b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>