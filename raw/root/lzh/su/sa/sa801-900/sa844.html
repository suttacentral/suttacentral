<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa844">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 844</span><span class="mirror-right">（八四四） 舍利弗</span></h1>
</div>
<p><a class="t-linehead" id="t-linehead0215c02"></a>如是我聞：</p>
<p>一時，佛住舍衛國祇樹給孤<a class="t" id="t0215c03"></a>獨園。</p>
<p><a class="t-linehead" id="t-linehead0215c03"></a>爾時，尊者舍利弗詣尊者阿難所，問訊<a class="t" id="t0215c04"></a>慰勞已，退住一面。尊者舍利弗語尊者阿<a class="t" id="t0215c05"></a>難：「欲有所問，寧有閑暇為記說不？」</p>
<p><a class="t-linehead" id="t-linehead0215c05"></a>尊者阿<a class="t" id="t0215c06"></a>難語舍利弗：「隨意所問，知者當答。」</p>
<p><a class="t-linehead" id="t-linehead0215c06"></a>舍利弗<a class="t" id="t0215c07"></a>問尊者阿難：「為斷幾法，如來、應、等正覺所<a class="t" id="t0215c08"></a>知所見，記說彼人得須陀洹，不墮惡趣法，<a class="t" id="t0215c09"></a>決定向正覺，七有天人往生，究竟苦邊？」</p>
<p><a class="t-linehead" id="t-linehead0215c09"></a>尊<a class="t" id="t0215c10"></a>者阿難語尊者舍利弗：「斷四法、成就四法，<a class="t" id="t0215c11"></a>如來、應、等正覺記說彼人得須陀洹，不墮<a class="t" id="t0215c12"></a>惡趣法，決定向三菩提，七有天人往生，究<a class="t" id="t0215c13"></a>竟苦邊。何等為四？謂聖弟子於佛不信住，<a class="t" id="t0215c14"></a>則已斷已知，成就於佛不壞淨；於法、僧不<a class="t" id="t0215c15"></a>信惡戒，彼則已斷已知，成就法、僧不壞淨及<a class="t" id="t0215c16"></a>聖戒成就。如是四法斷、四法成就，如來、應、<a class="t" id="t0215c17"></a>等正覺所知所見，記說彼人得須陀洹，不<a class="t" id="t0215c18"></a>墮惡趣法，決定正向三菩提，七有天人往<a class="t" id="t0215c19"></a>生，究竟苦邊。」</p>
<p><a class="t-linehead" id="t-linehead0215c19"></a>尊者阿難尊者舍利弗：「如是！<a class="t" id="t0215c20"></a>如是！四法斷、四法成就，如來、應、等正覺所知<a class="t" id="t0215c21"></a>所見，記說彼人得須陀洹，決定正向三菩<a class="t" id="t0215c22"></a>提，七有天人往生，究竟苦邊。」</p>
<p><a class="t-linehead" id="t-linehead0215c22"></a>時，二正士共<a class="t" id="t0215c23"></a>論議已，展轉隨喜，從座起去。</p>
<a class="t" id="t0215c24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>