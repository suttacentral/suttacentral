<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa860">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 860</span><span class="mirror-right">（八六〇） 田業</span></h1>
</div>
<p><a class="t-linehead" id="t-linehead0218c09"></a>如是我聞：</p>
<p>一時，佛住舍衛國祇樹給孤<a class="t" id="t0218c10"></a>獨園。前三月結夏安居竟，眾多比丘集於<a class="t" id="t0218c11"></a>食堂，為世尊縫衣。</p>
<p><a class="t-linehead" id="t-linehead0218c11"></a>時，有長者梨師達多<a class="t" id="t0218c12"></a>及富蘭那兄弟二人，於鹿徑澤中修治田<a class="t" id="t0218c13"></a>業，聞眾多比丘在於食堂，為世尊縫衣，言：<a class="t" id="t0218c14"></a>「如來不久作衣竟，著衣持鉢，人間遊行。」聞<a class="t" id="t0218c15"></a>已，語一士夫言：「汝今當往詣世尊所，瞻視<a class="t" id="t0218c16"></a>世尊；若必去者，速來語我。」</p>
<p><a class="t-linehead" id="t-linehead0218c16"></a>時，彼士夫即受<a class="t" id="t0218c17"></a>教勅，往到一處，見世尊出，即速來還白梨<a class="t" id="t0218c18"></a>師達多及富蘭那：「世尊已來，及諸大眾。」</p>
<p><a class="t-linehead" id="t-linehead0218c18"></a>時，梨<a class="t" id="t0218c19"></a>師達多及富蘭那往迎世尊。世尊遙見梨師<a class="t" id="t0218c20"></a>達多及富蘭那隨路而來，即出路邊，敷尼<a class="t" id="t0218c21"></a>師壇，正身端坐。</p>
<p><a class="t-linehead" id="t-linehead0218c21"></a>梨師達多及富蘭那稽首佛<a class="t" id="t0218c22"></a>足，退坐一面，白佛言：「世尊！我今四體支解，<a class="t" id="t0218c23"></a>四方易韻，所憶念事，今悉迷忘，何時當<a class="t" id="t0218c24"></a>復得見世尊及諸知識比丘？世尊今出至<a class="t" id="t0218c25"></a>拘薩羅，從拘薩羅至伽尸，從伽尸至<a class="t" id="t0218c26"></a>摩羅，從摩羅至摩竭陀，從摩竭陀至殃<a class="t" id="t0218c27"></a>伽，從殃伽至修摩，從修摩至分陀羅，從<a class="t" id="t0218c28"></a>分陀羅至迦陵伽。是故我今極生憂苦，何<a class="t" id="t0218c29"></a>時當復得見世尊及諸知識比丘？」</p>
<p><a class="t-linehead" id="t-linehead0218c29"></a>佛告梨<a class="t" id="t0219a01"></a>師達多及富蘭那：「汝見如來及不見如來，<a class="t" id="t0219a02"></a>見諸知識比丘及不見，汝且隨時修習六<a class="t" id="t0219a03"></a>念。何等為六？汝當念如來事……」廣說乃至「念<a class="t" id="t0219a04"></a>天。然其長者！在家憒鬧，在家染著；出家空<a class="t" id="t0219a05"></a>閑，難可俗人處於非家，一向鮮潔，純一滿<a class="t" id="t0219a06"></a>淨，梵行清白。」</p>
<p><a class="t-linehead" id="t-linehead0219a06"></a>長者白佛：「奇哉！世尊！善說此<a class="t" id="t0219a07"></a>法：『在家憒鬧，在家染著，出家空閑，難可俗<a class="t" id="t0219a08"></a>人處於非家，一向鮮潔，純一滿淨，梵行清白。』<a class="t" id="t0219a09"></a>我是波斯匿王大臣，波斯匿王欲入園觀，<a class="t" id="t0219a10"></a>令我乘於大象，載王第一宮女，一在我前，<a class="t" id="t0219a11"></a>一在我後，我坐其中。象下坂時，前者抱<a class="t" id="t0219a12"></a>我項，後者攀我背；象上坂時，後者抱我<a class="t" id="t0219a13"></a>頸，前者攀我衿。彼諸婇女為娛樂王故，<a class="t" id="t0219a14"></a>衣繒<span class="corr" title="[婇&gt;綵] cf.【麗】">綵</span>衣，著眾妙香，瓔珞莊嚴。我與同遊，<a class="t" id="t0219a15"></a>常護三事：一者御象，恐失正道。二自護<a class="t" id="t0219a16"></a>心，恐生染著。三自護持，恐其顛墜。世尊！我<a class="t" id="t0219a17"></a>於爾時，於王婇女，無一剎那不正思惟。」</p>
<p><a class="t-linehead" id="t-linehead0219a17"></a>佛<a class="t" id="t0219a18"></a>告長者：「善哉！善哉！能善護心。」</p>
<p><a class="t-linehead" id="t-linehead0219a18"></a>長者白佛：「我<a class="t" id="t0219a19"></a>在家中所有財物，常與世尊及諸比丘、比丘<a class="t" id="t0219a20"></a>尼、優婆塞、優婆夷、等共受用，不計我所。」</p>
<p><a class="t-linehead" id="t-linehead0219a20"></a>佛<a class="t" id="t0219a21"></a>告長者：「善哉！善哉！汝拘薩羅國錢財巨富，<a class="t" id="t0219a22"></a>無有與汝等者，而能於財，不計我所。」</p>
<p><a class="t-linehead" id="t-linehead0219a22"></a>爾<a class="t" id="t0219a23"></a>時，世尊為彼長者種種說法，示、教、照、喜，示、<a class="t" id="t0219a24"></a>教、照、喜已，從座而去。</p>
<a class="t" id="t0219a25"></a><p class="endsutta"><span class="t-juanname">雜阿含經卷第三十</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>