<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa885">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 885</span><span class="mirror-right">（八八五） 無學三明</span></h1>
</div>
<p><a class="t-linehead" id="t-linehead0223b12"></a>如是我聞：</p>
<p>一時，佛住舍衛國祇樹給孤<a class="t" id="t0223b13"></a>獨園。</p>
<p><a class="t-linehead" id="t-linehead0223b13"></a>爾時，世尊告諸比丘：「有無學三明。何<a class="t" id="t0223b14"></a>等為三？謂無學宿命智證通、無學生死智證<a class="t" id="t0223b15"></a>通、無學漏盡智證通。</p>
<p><a class="t-linehead" id="t-linehead0223b15"></a>「云何無學宿命智證通？<a class="t" id="t0223b16"></a>謂聖弟子知種種宿命事，從一生至百千<a class="t" id="t0223b17"></a>萬億生，乃至劫數成壞，我及眾生宿命所更<a class="t" id="t0223b18"></a>如是名、如是生、如是性、如是食、如是受<a class="t" id="t0223b19"></a>苦樂、如是長壽、如是久住、如是受分齊；我<a class="t" id="t0223b20"></a>及眾生於此處死、餘處生，於餘處死、此處<a class="t" id="t0223b21"></a>生，有如是行、如是因、如是信，受種種宿<a class="t" id="t0223b22"></a>命事，皆悉了知，是名宿命智證明。</p>
<p><a class="t-linehead" id="t-linehead0223b22"></a>「云何生<a class="t" id="t0223b23"></a>死智證明？謂聖弟子天眼淨過於人眼，見諸<a class="t" id="t0223b24"></a>眾生死時、生時，善色、惡色，上色、下色，向於<a class="t" id="t0223b25"></a>惡趣，隨業受生如實知；如此眾生身惡行<a class="t" id="t0223b26"></a>成就、口惡行成就、意惡行成就，謗聖人，邪<a class="t" id="t0223b27"></a>見受邪法因緣故，身壞命終，生惡趣泥犁<a class="t" id="t0223b28"></a>中；此眾生身善行、口善行，意善行，不謗<a class="t" id="t0223b29"></a>毀聖人，正見成就，身壞命終，生於善趣天人<a class="t" id="t0223c01"></a>中，是名生死智證明。</p>
<p><a class="t-linehead" id="t-linehead0223c01"></a>「云何漏盡智證明？謂<a class="t" id="t0223c02"></a>聖弟子此苦如實知，此苦集、此苦滅、此苦<a class="t" id="t0223c03"></a>滅道跡如實知；彼如是知、如是見，欲有漏<a class="t" id="t0223c04"></a>心解脫、有有漏心解脫、無明漏心解脫，解脫<a class="t" id="t0223c05"></a>知見：『我生已盡，梵行已立，所作已作，自知<a class="t" id="t0223c06"></a>不受後有。』是名漏盡智證明。」</p>
<p><a class="t-linehead" id="t-linehead0223c06"></a>爾時，世尊即<a class="t" id="t0223c07"></a>說偈言：</p>
<a class="t" id="t0223c08"></a><blockquote class="gatha">
<p>「觀察知宿命，　　見天惡趣生，<a class="t" id="t0223c09"></a><br>　生死諸漏盡，　　是則牟尼明。<a class="t" id="t0223c10"></a><br>　知心得解脫，　　一切諸貪愛，<a class="t" id="t0223c11"></a><br>　三處悉通達，　　故說為三明。」</p>
</blockquote>
<a class="t" id="t0223c12"></a><p><a class="t-linehead" id="t-linehead0223c12"></a>佛說是經已，諸比丘聞佛所說，歡喜奉行。</p>
<a class="t" id="t0223c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>