<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa801">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 801</span><span class="mirror-right">（八〇一） 饒益</span></h1>
</div>
<p><a class="t-linehead" id="t-linehead0205c23"></a>如是我聞：</p>
<p>一時，佛住舍衛國祇樹給孤<a class="t" id="t0205c24"></a>獨園。</p>
<p><a class="t-linehead" id="t-linehead0205c24"></a>爾時，世尊告諸比丘：「有五法，多所饒<a class="t" id="t0205c25"></a>益修安那般那念。何等為五？住於淨戒波<a class="t" id="t0205c26"></a>羅提木叉律儀，威儀行處具足，於微細罪<a class="t" id="t0205c27"></a>能生怖畏，受持學戒，是名第一多所饒<a class="t" id="t0205c28"></a>益修習安那般那念。復次，比丘！少欲、少事、少<a class="t" id="t0205c29"></a>務，是名二法多所饒益修習安那般那念。<a class="t" id="t0206a01"></a>復次，比丘！飲食知量，多少得中，不為飲食<a class="t" id="t0206a02"></a>起求欲想，精勤思惟，是名三法多所饒益<a class="t" id="t0206a03"></a>修安那般那念。復次，比丘！初夜、後夜不著<a class="t" id="t0206a04"></a>睡眠，精勤思惟，是名四法多所饒益修安<a class="t" id="t0206a05"></a>那般那念。復次，比丘！空閑林中，離諸憒閙，<a class="t" id="t0206a06"></a>是名五法多種饒益修習安那般那念。」</p>
<p><a class="t-linehead" id="t-linehead0206a06"></a>佛<a class="t" id="t0206a07"></a>說此經已，諸比丘聞佛所說，歡喜奉行。</p>
<a class="t" id="t0206a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>