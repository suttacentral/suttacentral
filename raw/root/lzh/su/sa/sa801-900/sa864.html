<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa864">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 864</span><span class="mirror-right">（八六四） 第一禪</span></h1>
</div>
<p><a class="t-linehead" id="t-linehead0219b28"></a>如是我聞：</p>
<p>一時，佛住舍衛國祇樹給孤<a class="t" id="t0219b29"></a>獨園。</p>
<p><a class="t-linehead" id="t-linehead0219b29"></a>爾時，世尊告諸比丘：「若比丘若行、若形、<a class="t" id="t0219c01"></a>若相，離欲、惡不善法，有覺有觀，離生喜樂，<a class="t" id="t0219c02"></a>初禪具足住。彼不憶念如是行、如是形、如<a class="t" id="t0219c03"></a>是相，然於彼色、受、想、行、識法；作如病、如癰、<a class="t" id="t0219c04"></a>如刺、如殺、無常、苦、空、非我思惟，於彼法<a class="t" id="t0219c05"></a>生厭、怖畏、防護；生厭、怖畏、防護已，以甘露<a class="t" id="t0219c06"></a>門而自饒益，如是寂靜，如是勝妙，所謂捨<a class="t" id="t0219c07"></a>離，餘愛盡、無欲、滅盡、涅槃。」</p>
<p><a class="t-linehead" id="t-linehead0219c07"></a>佛說此經已，<a class="t" id="t0219c08"></a>諸比丘聞佛所說，歡喜奉行。</p>
<a class="t" id="t0219c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>