<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa852">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 852</span><span class="mirror-right">（八五二） 法鏡</span></h1>
</div>
<p><a class="t-linehead" id="t-linehead0217a23"></a>如是我聞：</p>
<p>一時，佛住舍衛國祇樹給<a class="t" id="t0217a24"></a>孤獨園。</p>
<p><a class="t-linehead" id="t-linehead0217a24"></a>時，有眾多比丘著衣持鉢，入舍衛<a class="t" id="t0217a25"></a>城乞食。乞食時，聞難屠比丘命終、難陀<a class="t" id="t0217a26"></a>比丘尼命終、善生優婆塞命終、善生優婆<a class="t" id="t0217a27"></a>夷命終。乞食已，還精舍，舉衣鉢，洗足已，<a class="t" id="t0217a28"></a>詣佛所，稽首禮足，退坐一面，白佛言：「世<a class="t" id="t0217a29"></a>尊！我今晨朝入舍衛城乞食，聞難屠比丘、<a class="t" id="t0217b01"></a>難陀比丘尼、善生優婆塞、善生優婆夷命終。<a class="t" id="t0217b02"></a>世尊！彼四人命終，應生何處？」</p>
<p><a class="t-linehead" id="t-linehead0217b02"></a>佛告諸比丘：<a class="t" id="t0217b03"></a>「彼難屠比丘、難陀比丘尼諸漏已盡，無漏<a class="t" id="t0217b04"></a>心解脫、慧解脫，現法自知作證：『我生已盡，<a class="t" id="t0217b05"></a>梵行已立，所作已作，自知不受後有。』善生<a class="t" id="t0217b06"></a>優婆塞、善生優婆夷五下分結盡，得阿那<a class="t" id="t0217b07"></a>含，生於天上而般涅槃，不復還生此世。」</p>
<p><a class="t-linehead" id="t-linehead0217b07"></a>爾<a class="t" id="t0217b08"></a>時，世尊告諸比丘：「我今當為汝說法鏡經，<a class="t" id="t0217b09"></a>於佛不壞淨，乃至聖戒成就，是名法鏡經。」</p>
<a class="t" id="t0217b10"></a><p><a class="t-linehead" id="t-linehead0217b10"></a>佛說此經已，諸比丘聞佛所說，歡喜奉行。</p>
<a class="t" id="t0217b11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>