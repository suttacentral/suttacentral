<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa886">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 886</span><span class="mirror-right">（八八六） 三明</span></h1>
</div>
<p><a class="t-linehead" id="t-linehead0223c13"></a>如是我聞：</p>
<p>一時，佛住舍衛國祇樹給孤<a class="t" id="t0223c14"></a>獨園。</p>
<p><a class="t-linehead" id="t-linehead0223c14"></a>時，有異婆羅門來詣佛所，與世尊面<a class="t" id="t0223c15"></a>相慰勞，慰勞已，退坐一面。而作是說：「此則<a class="t" id="t0223c16"></a>婆羅門三明，此則<span class="corr" title="[波&gt;婆]">婆</span>羅門三明。」</p>
<p><a class="t-linehead" id="t-linehead0223c16"></a>爾時，世尊告<a class="t" id="t0223c17"></a>婆羅門言：「云何名為婆羅門三明？」</p>
<p><a class="t-linehead" id="t-linehead0223c17"></a>婆羅門<a class="t" id="t0223c18"></a>白佛言：「瞿曇！婆羅門父母具相，無諸瑕穢，<a class="t" id="t0223c19"></a>父母七世相承，無諸譏論，世世相承，常為師<a class="t" id="t0223c20"></a>長，辯才具足；誦諸經典、物類名字、萬物差<a class="t" id="t0223c21"></a>品、字類分合、歷世本末，此五種記，悉皆通<a class="t" id="t0223c22"></a>達，容色端正。是名，瞿曇！婆羅門三明。」</p>
<p><a class="t-linehead" id="t-linehead0223c22"></a>佛告<a class="t" id="t0223c23"></a>婆羅門：「我不以名字言說為三明也，賢聖<a class="t" id="t0223c24"></a>法間說真要實三明，謂賢聖知見，賢聖法、<a class="t" id="t0223c25"></a>律真實三明。」</p>
<p><a class="t-linehead" id="t-linehead0223c25"></a>婆羅門白佛：「云何？瞿曇！賢聖<a class="t" id="t0223c26"></a>知見，賢聖法、律所說三明？」</p>
<p><a class="t-linehead" id="t-linehead0223c26"></a>佛告婆羅門：「有<a class="t" id="t0223c27"></a>三種無學三明。何等為三？謂無學宿命智<a class="t" id="t0223c28"></a>證明、無學生死智證明、無學漏盡智證明……」如<a class="t" id="t0223c29"></a>上經廣說。</p>
<a class="t" id="t0224a01"></a><p><a class="t-linehead" id="t-linehead0224a01"></a>爾時，世尊即說偈言：</p>
<a class="t" id="t0224a02"></a><blockquote class="gatha">
<p>「一切法無常，　　持戒寂靜禪，<a class="t" id="t0224a03"></a><br>　知一切宿命，　　已生天惡趣，<a class="t" id="t0224a04"></a><br>　得斷生漏盡，　　是為牟尼通。<a class="t" id="t0224a05"></a><br>　悉知心解脫，　　一切貪恚癡，<a class="t" id="t0224a06"></a><br>　我說是三明，　　非言語所說。</p>
</blockquote>
<a class="t" id="t0224a07"></a><p><a class="t-linehead" id="t-linehead0224a07"></a>「婆羅門！是為聖法、律所說三明。」</p>
<p>婆羅門白<a class="t" id="t0224a08"></a>佛：「瞿曇！是真三明。」</p>
<p><a class="t-linehead" id="t-linehead0224a08"></a>爾時，婆羅門聞佛所說，<a class="t" id="t0224a09"></a>歡喜隨喜，從坐起而去。</p>
<a class="t" id="t0224a10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>