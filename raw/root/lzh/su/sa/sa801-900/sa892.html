<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa892">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 892</span><span class="mirror-right">（八九二） 六內處等</span></h1>
</div>
<p><a class="t-linehead" id="t-linehead0224b26"></a>如是我聞：</p>
<p>一時，佛住舍衛國祇樹給孤<a class="t" id="t0224b27"></a>獨園。</p>
<p><a class="t-linehead" id="t-linehead0224b27"></a>爾時，世尊告諸比丘：「有內六入處。云何<a class="t" id="t0224b28"></a>為六？謂眼內入處，耳、鼻、舌、身、意內入處。於<a class="t" id="t0224b29"></a>此六法觀察忍，名為信行，超昇離生，離凡<a class="t" id="t0224c01"></a>夫地，未得須陀洹果，乃至未命終，要得須<a class="t" id="t0224c02"></a>陀洹果。若此諸法增上觀察忍，名為法行，<a class="t" id="t0224c03"></a>超昇離生，離凡夫地，未得須陀洹果，乃至<a class="t" id="t0224c04"></a>未<span class="corr" title="[&gt;命]">命</span>終，要得須陀洹果。若此諸法如實正智<a class="t" id="t0224c05"></a>觀察，三結已盡、已知，謂身見、戒取、疑，是名<a class="t" id="t0224c06"></a>須陀洹。不墮決定惡趣，定趣三菩提，七有<a class="t" id="t0224c07"></a>天人往生，究竟苦邊。此等諸法正智觀察，不<a class="t" id="t0224c08"></a>起諸漏，離欲解脫，名阿羅漢。諸漏已盡，所<a class="t" id="t0224c09"></a>作已作，離諸重擔，逮得己利，盡諸有結，正<a class="t" id="t0224c10"></a>智心善解脫。」</p>
<p><a class="t-linehead" id="t-linehead0224c10"></a>佛說此經已，諸比丘聞佛所<a class="t" id="t0224c11"></a>說，歡喜奉行。</p>
<a class="t" id="t0224c12"></a><p><a class="t-linehead" id="t-linehead0224c12"></a>如內六入處，如是外六入處、六識身、六觸<a class="t" id="t0224c13"></a>身、六受身、六想身、六思身、六愛身、六界<a class="t" id="t0224c14"></a>身、五陰，亦如上說。</p>
<a class="t" id="t0224c15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>