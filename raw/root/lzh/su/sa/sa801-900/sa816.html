<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa816">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 816</span><span class="mirror-right">（八一六） 學</span></h1>
</div>
<p><a class="t-linehead" id="t-linehead0210a06"></a>如是我聞：</p>
<p>一時，佛住舍衛國祇樹給<a class="t" id="t0210a07"></a>孤獨園。</p>
<p><a class="t-linehead" id="t-linehead0210a07"></a>爾時，世尊告諸比丘：「有三學。何等<a class="t" id="t0210a08"></a>為三？謂增上戒學、增上意學、謂增上慧<a class="t" id="t0210a09"></a>學。」</p>
<p><a class="t-linehead" id="t-linehead0210a09"></a>爾時，世尊即說偈言：</p>
<a class="t" id="t0210a10"></a><blockquote class="gatha">
<p>「三學具足者，　　是比丘正行，<a class="t" id="t0210a11"></a><br>　增上戒心慧，　　三法勤精進，<a class="t" id="t0210a12"></a><br>　勇猛堅固城，　　常守護諸根。<a class="t" id="t0210a13"></a><br>　如晝如其夜，　　如夜亦如晝，<a class="t" id="t0210a14"></a><br>　如前如其後，　　如後亦如前，<a class="t" id="t0210a15"></a><br>　如上如其下，　　如下亦如上。<a class="t" id="t0210a16"></a><br>　無量諸三昧，　　映一切諸方，<a class="t" id="t0210a17"></a><br>　是說為覺跡，　　第一清涼集，<a class="t" id="t0210a18"></a><br>　捨離無明諍，　　其心善解脫，<a class="t" id="t0210a19"></a><br>　我為世間覺，　　明行悉具足，<a class="t" id="t0210a20"></a><br>　正念不忘住，　　其心得解脫，<a class="t" id="t0210a21"></a><br>　身壞而命終，　　如燈盡火滅。」</p>
</blockquote>
<a class="t" id="t0210a22"></a><p><a class="t-linehead" id="t-linehead0210a22"></a>佛說此經已，諸比丘聞佛所說，歡喜奉行。</p>
<a class="t" id="t0210a23"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>