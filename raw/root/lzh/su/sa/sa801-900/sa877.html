<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa877">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 877</span><span class="mirror-right">（八七七） 四正斷</span></h1>
</div>
<p><a class="t-linehead" id="t-linehead0221a21"></a>如是我聞：</p>
<p>一時，佛住舍衛國祇樹給孤<a class="t" id="t0221a22"></a>獨園。</p>
<p><a class="t-linehead" id="t-linehead0221a22"></a>爾時，世尊告諸比丘：「有四正斷。何等<a class="t" id="t0221a23"></a>為四？一者斷斷，二者律儀斷，三者隨護斷，<a class="t" id="t0221a24"></a>四者修斷。云何為斷斷？謂比丘亦已起惡<a class="t" id="t0221a25"></a>不善法斷，生欲、方便、精勤、心攝受，是為斷<a class="t" id="t0221a26"></a>斷。云何律儀斷？未起惡不善法不起，生欲、方<a class="t" id="t0221a27"></a>便、精勤、攝受，是名律儀斷。云何隨護斷？未起<a class="t" id="t0221a28"></a>善法令起，生欲、方便、精勤攝受，是名隨護<a class="t" id="t0221a29"></a>斷。云何修斷？已起善法增益修習，生欲、方便、<a class="t" id="t0221b01"></a>精勤、攝受，是為修斷。」</p>
<p><a class="t-linehead" id="t-linehead0221b01"></a>佛說此經已，諸比丘<a class="t" id="t0221b02"></a>聞佛所說，歡喜奉行。</p>
<a class="t" id="t0221b03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>