<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa891">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 891</span><span class="mirror-right">（八九一） 湖池</span></h1>
</div>
<p><a class="t-linehead" id="t-linehead0224b11"></a>如是我聞：</p>
<p>一時，佛住舍衛國祇樹給孤<a class="t" id="t0224b12"></a>獨園。</p>
<p><a class="t-linehead" id="t-linehead0224b12"></a>爾時，世尊告諸比丘：「譬如湖池，廣長<a class="t" id="t0224b13"></a>五十由旬，深亦如是。若有士夫以一毛端<a class="t" id="t0224b14"></a>渧彼湖水。云何？比丘！彼湖水為多？為士夫毛<a class="t" id="t0224b15"></a>端一渧水多？」</p>
<p><a class="t-linehead" id="t-linehead0224b15"></a>比丘白佛：「世尊！士夫毛端尠少<a class="t" id="t0224b16"></a>耳，湖水無量千萬億倍，不得為比。」</p>
<p><a class="t-linehead" id="t-linehead0224b16"></a>佛告比<a class="t" id="t0224b17"></a>丘：「具足見真諦，正見具足。世尊弟子見真<a class="t" id="t0224b18"></a>諦果，正無間等，彼於爾時已斷、已知，斷其根<a class="t" id="t0224b19"></a>本，如截多羅樹頭，更不復生，所斷諸苦甚<a class="t" id="t0224b20"></a>多無量，如大湖水，所餘之苦如毛端渧水。」</p>
<a class="t" id="t0224b21"></a><p><a class="t-linehead" id="t-linehead0224b21"></a>佛說此經已，諸比丘聞佛所說，歡喜奉行。</p>
<a class="t" id="t0224b22"></a><p><a class="t-linehead" id="t-linehead0224b22"></a>如毛端渧水，如是草籌之端渧水亦如<a class="t" id="t0224b23"></a>是。</p>
<p><a class="t-linehead" id="t-linehead0224b23"></a>如湖池水，如是薩羅多吒伽、恒水、耶扶<a class="t" id="t0224b24"></a>那、薩羅<span class="gaiji">［泳-永＋臾］<!--gaiji,,1[泳-永＋臾],2&#x3CDB;,3--></span>、伊羅跋提、摩醯、大海，亦如是說。</p>
<a class="t" id="t0224b25"></a><p><a class="t-linehead" id="t-linehead0224b25"></a>佛說此經已，諸比丘聞佛所說，歡喜奉行。</p>
<a class="t" id="t0224b26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>