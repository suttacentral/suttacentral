<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa879">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 879</span><span class="mirror-right">（八七九） 四正斷</span></h1>
</div>
<p><a class="t-linehead" id="t-linehead0221b16"></a>如是我聞：</p>
<p>一時，佛住舍衛國祇樹給<a class="t" id="t0221b17"></a>孤獨園。</p>
<p><a class="t-linehead" id="t-linehead0221b17"></a>爾時，世尊告諸比丘：「有四正斷。何<a class="t" id="t0221b18"></a>等為四？一者斷斷，二者律儀斷，三者隨護<a class="t" id="t0221b19"></a>斷，四者修斷。云何斷斷？若比丘已起惡不善<a class="t" id="t0221b20"></a>法斷，生欲、方便、精勤、攝受；未起惡不善法不<a class="t" id="t0221b21"></a>起，生欲、方便、精勤、攝受；未生善法令起、生<a class="t" id="t0221b22"></a>欲、方便、精勤、攝受；已生善法增益修習，生<a class="t" id="t0221b23"></a>欲、方便、精勤、攝受，是名斷斷。云何律儀斷？<a class="t" id="t0221b24"></a>若比丘善護眼根，隱密、調伏、進向；如是耳、鼻、<a class="t" id="t0221b25"></a>舌、身、意根善護、隱密、調伏、進向，是名律儀斷。<a class="t" id="t0221b26"></a>云何隨護斷？若比丘於彼彼真實三昧相善<a class="t" id="t0221b27"></a>守護持，所謂青瘀相、脹相、膿相、壞相、食不<a class="t" id="t0221b28"></a>盡相，修習守護，不令退沒，是名隨護斷。云<a class="t" id="t0221b29"></a>何修斷？若比丘修四念處等，是名修斷。」</p>
<p><a class="t-linehead" id="t-linehead0221b29"></a>爾<a class="t" id="t0221c01"></a>時，世尊即說偈言：</p>
<a class="t" id="t0221c02"></a><blockquote class="gatha">
<p>「斷斷律儀斷，　　隨護修習斷，<a class="t" id="t0221c03"></a><br>　此四種正斷，　　正覺之所說，<a class="t" id="t0221c04"></a><br>　比丘勤方便，　　得盡於諸漏。」</p>
</blockquote>
<a class="t" id="t0221c05"></a><p><a class="t-linehead" id="t-linehead0221c05"></a>佛說此經已，諸比丘聞佛所說，歡喜奉行。</p>
<a class="t" id="t0221c06"></a><p><a class="t-linehead" id="t-linehead0221c06"></a>如四念處，如是四正斷、四如意足、五根、五<a class="t" id="t0221c07"></a>力、七覺支、八道支、四道、四法句、正觀修習，<a class="t" id="t0221c08"></a>亦如是說。</p>
<a class="t" id="t0221c09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>