<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa849">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 849</span><span class="mirror-right">（八四九） 天道</span></h1>
</div>
<p><a class="t-linehead" id="t-linehead0216c17"></a>如是我聞：</p>
<p>一時，佛住舍衛國祇樹給孤<a class="t" id="t0216c18"></a>獨園。</p>
<p><a class="t-linehead" id="t-linehead0216c18"></a>爾時，世尊告諸比丘：「有四種諸天天道。<a class="t" id="t0216c19"></a>未淨眾生令淨，已淨者增其淨。何等為四？<a class="t" id="t0216c20"></a>謂聖弟子念如來事，如是：如來、應、等正覺、明<a class="t" id="t0216c21"></a>行足、善逝、世間解、無上士、調御丈夫、天人師、佛<a class="t" id="t0216c22"></a>世尊。彼如是念如來事已，則斷惡貪，及斷<a class="t" id="t0216c23"></a>心惡不善過。念如來故，心生隨喜；心隨喜<a class="t" id="t0216c24"></a>已，則歡悅；歡悅已，身猗息；身猗息已，覺受<a class="t" id="t0216c25"></a>樂；覺受樂已，三昧定；三昧定已，聖弟子作<a class="t" id="t0216c26"></a>如是學：『何等為諸天天道？』復作是念：『我聞<a class="t" id="t0216c27"></a>無恚為上諸天天道。我從今日，於諸世間<a class="t" id="t0216c28"></a>若怖若安，不起瞋恚，但當受持純一滿淨<a class="t" id="t0216c29"></a>諸天天道。』如是法、僧、聖戒成就亦如是說。」</p>
<a class="t" id="t0217a01"></a><p><a class="t-linehead" id="t-linehead0217a01"></a>佛說此經已，諸比丘聞佛所說，歡喜奉行。</p>
<a class="t" id="t0217a02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>