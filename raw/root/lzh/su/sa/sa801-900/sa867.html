<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa867">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 867</span><span class="mirror-right">（八六七） 第二禪</span></h1>
</div>
<p><a class="t-linehead" id="t-linehead0219c24"></a>如是我聞：</p>
<p>一時，佛住舍衛國祇樹給孤<a class="t" id="t0219c25"></a>獨園。</p>
<p><a class="t-linehead" id="t-linehead0219c25"></a>爾時，世尊告諸比丘：「若比丘如是行、<a class="t" id="t0219c26"></a>如是形、如是相，息有覺有觀，內淨一心，無<a class="t" id="t0219c27"></a>覺無觀，定生喜樂，第二禪具足住。若不如<a class="t" id="t0219c28"></a>是行、如是形、如是相憶念，而於色、受、想、行、<a class="t" id="t0219c29"></a>識法思惟如病、如癰、如刺、如殺、無常、苦、<a class="t" id="t0219c30"></a>空、非我；於此等法心生厭離、怖畏、防護，厭<a class="t" id="t0220a01"></a>離、防護已，於甘露法界以自饒益。此則寂<a class="t" id="t0220a02"></a>靜，此則勝妙，所謂捨離，一切有餘愛盡、無<a class="t" id="t0220a03"></a>欲、滅盡、涅槃。」</p>
<p><a class="t-linehead" id="t-linehead0220a03"></a>佛說此經已，諸比丘聞佛所<a class="t" id="t0220a04"></a>說，歡喜奉行。</p>
<a class="t" id="t0220a05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>