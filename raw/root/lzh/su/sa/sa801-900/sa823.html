<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa823">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 823</span><span class="mirror-right">（八二三） 學</span></h1>
</div>
<p><a class="t-linehead" id="t-linehead0211b06"></a>如是我聞：</p>
<p>一時，佛住舍衛國祇樹給<a class="t" id="t0211b07"></a>孤獨園。</p>
<p><a class="t-linehead" id="t-linehead0211b07"></a>爾時，世尊告諸比丘：「若比丘具足戒<a class="t" id="t0211b08"></a>住，善攝波羅提木叉，具足威儀行處，見微<a class="t" id="t0211b09"></a>細罪，能生怖畏，受持學戒住，滿足三學。何<a class="t" id="t0211b10"></a>等為三？謂增上戒、增上意、增上慧。</p>
<p><a class="t-linehead" id="t-linehead0211b10"></a>「何等為<a class="t" id="t0211b11"></a>增上戒？是比丘戒滿足，少定、少慧，於彼彼<a class="t" id="t0211b12"></a>分細微戒，乃至受持學戒。如是知、如是見，<a class="t" id="t0211b13"></a>斷三結，貪、恚、癡薄，得一種子道。若彼地未<a class="t" id="t0211b14"></a>等覺者，得斯陀含，彼地未等覺者，名家家，<a class="t" id="t0211b15"></a>彼地未等覺者，得須陀洹，彼地未等覺者，<a class="t" id="t0211b16"></a>得隨法行，彼地未等覺者，得隨信行，是名<a class="t" id="t0211b17"></a>增上戒學。</p>
<p><a class="t-linehead" id="t-linehead0211b17"></a>「何等為增上意學？是比丘戒滿<a class="t" id="t0211b18"></a>足、定滿足、少於慧，於彼彼分細微戒，乃至<a class="t" id="t0211b19"></a>受持學戒。如是知、如是見，斷五下分結，謂<a class="t" id="t0211b20"></a>身見、戒取、疑、貪欲、瞋恚，斷此五下分結，得中<a class="t" id="t0211b21"></a>般涅槃，於彼未等覺者，得生般涅槃，於彼<a class="t" id="t0211b22"></a>未等覺者，得無行般涅槃，於彼未等覺者，<a class="t" id="t0211b23"></a>得有行般涅槃，於彼未等覺者，得上流般<a class="t" id="t0211b24"></a>涅槃，是名增上意學。</p>
<p><a class="t-linehead" id="t-linehead0211b24"></a>「何等為增上慧學？是<a class="t" id="t0211b25"></a>比丘學戒滿足、定滿足、慧滿足。如是知、如<a class="t" id="t0211b26"></a>是見，欲有漏心解脫、有有漏心解脫、無明<a class="t" id="t0211b27"></a>漏心解脫，解脫知見：『我生已盡，梵行是立，<a class="t" id="t0211b28"></a>所作已作，自知不受後有。』是名增上慧學。」</p>
<a class="t" id="t0211b29"></a><p><a class="t-linehead" id="t-linehead0211b29"></a>佛說此經已，諸比丘聞佛所說，歡喜奉行。</p>
<a class="t" id="t0211c01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>