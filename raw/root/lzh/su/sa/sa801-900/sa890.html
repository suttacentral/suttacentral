<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa890">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 890</span><span class="mirror-right">（八九〇） 無為法</span></h1>
</div>
<p><a class="t-linehead" id="t-linehead0224a28"></a>如是我聞：</p>
<p>一時，佛住舍衛國祇樹給<a class="t" id="t0224a29"></a>孤獨園。</p>
<p><a class="t-linehead" id="t-linehead0224a29"></a>爾時，世尊告諸比丘：「當為汝說無<a class="t" id="t0224b01"></a>為法，及無為道跡。諦聽，善思。云何無為法？<a class="t" id="t0224b02"></a>謂貪欲永盡，瞋恚、愚癡永盡，一切煩惱永盡，<a class="t" id="t0224b03"></a>是無為法。云何為無為道跡？謂八聖道分，<a class="t" id="t0224b04"></a>正見、正智、正語、正業、正命、正方便、正念、正定，<a class="t" id="t0224b05"></a>是名無為道跡。」</p>
<p><a class="t-linehead" id="t-linehead0224b05"></a>佛說此經已，諸比丘聞佛<a class="t" id="t0224b06"></a>所說，歡喜奉行。</p>
<a class="t" id="t0224b07"></a><p><a class="t-linehead" id="t-linehead0224b07"></a>如無為，如是難見、不動、不屈、不死、無漏、覆<a class="t" id="t0224b08"></a>蔭、洲渚、濟渡、依止、擁護、不流轉、離熾焰、離<a class="t" id="t0224b09"></a>燒然、流通、清涼、微妙、安隱、無病、無所有、<a class="t" id="t0224b10"></a>涅槃，亦如是說。</p>
<a class="t" id="t0224b11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>