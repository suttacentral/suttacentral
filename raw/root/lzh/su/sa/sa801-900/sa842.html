<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa842">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 842</span><span class="mirror-right">（八四二） 婆羅門</span></h1>
</div>
<p><a class="t-linehead" id="t-linehead0215b01"></a>如是我聞：</p>
<p>一時，佛住舍衛國祇樹給<a class="t" id="t0215b02"></a>孤獨園。</p>
<p><a class="t-linehead" id="t-linehead0215b02"></a>爾時，世尊告諸比丘：「婆羅門者，說<a class="t" id="t0215b03"></a>虛偽道，愚癡惡邪，不正趣向，非智等覺向<a class="t" id="t0215b04"></a>於涅槃。彼作如是化諸弟子：於十五日，<a class="t" id="t0215b05"></a>以胡麻屑、菴羅摩羅屑沐浴身體，著新劫<a class="t" id="t0215b06"></a>貝，頭垂長縷，牛屎塗地而臥於上，言：『善男<a class="t" id="t0215b07"></a>子！晨朝早起，脫衣舉著一處，躶其形體，向<a class="t" id="t0215b08"></a>東方馳走，正使道路逢兇象、惡馬、狂牛、猘<a class="t" id="t0215b09"></a>狗、棘刺、叢林、坑<span class="gaiji">澗<!--gaiji,澗,1[澗-日＋月],2&#x3D4E;,3--></span>、深水，直前莫避，遇害死<a class="t" id="t0215b10"></a>者，必生梵天。』是名外道愚癡邪見，非智等<a class="t" id="t0215b11"></a>覺向於涅槃。我為弟子說平正路，非愚<a class="t" id="t0215b12"></a>癡，向智慧等覺，向於涅槃，謂八聖道——正見<a class="t" id="t0215b13"></a>乃至正定。」</p>
<p><a class="t-linehead" id="t-linehead0215b13"></a>佛說此經已，諸比丘聞佛所說，<a class="t" id="t0215b14"></a>歡喜奉行。</p>
<a class="t" id="t0215b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>