<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa829">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 829</span><span class="mirror-right">（八二九） 跋耆師</span></h1>
</div>
<p><a class="t-linehead" id="t-linehead0212c08"></a>如是我聞：</p>
<p>一時，佛住跋耆聚落，尊者<a class="t" id="t0212c09"></a>跋耆子侍佛左右。</p>
<p><a class="t-linehead" id="t-linehead0212c09"></a>爾時，尊者跋耆子詣佛<a class="t" id="t0212c10"></a>所，稽首禮足，退住一面，白佛言：「世尊！佛<a class="t" id="t0212c11"></a>說過二百五十戒，令族姓子隨次半月來<a class="t" id="t0212c12"></a>說波羅提木叉修多羅，令諸族姓子隨欲<a class="t" id="t0212c13"></a>而學。然今，世尊！我不堪能隨學而學。」</p>
<p><a class="t-linehead" id="t-linehead0212c13"></a>佛告<a class="t" id="t0212c14"></a>跋耆子：「汝堪能隨時學三學不？」</p>
<p><a class="t-linehead" id="t-linehead0212c14"></a>跋耆子白<a class="t" id="t0212c15"></a>佛言：「堪能，世尊！」</p>
<p><a class="t-linehead" id="t-linehead0212c15"></a>佛告跋耆子：「汝當隨時增<a class="t" id="t0212c16"></a>上戒學、增上意學、增上慧學。隨時精勤增<a class="t" id="t0212c17"></a>上戒學、增上意學、增上慧學已，不久當得<a class="t" id="t0212c18"></a>盡諸有漏，無漏心解脫、慧解脫，現法自知作<a class="t" id="t0212c19"></a>證：『我生已盡，梵行已立，所作已作，自知不<a class="t" id="t0212c20"></a>受後有。』」</p>
<p><a class="t-linehead" id="t-linehead0212c20"></a>爾時，尊者跋耆子聞佛所說，歡喜<a class="t" id="t0212c21"></a>隨喜，作禮而去。</p>
<a class="t" id="t0212c22"></a><p><a class="t-linehead" id="t-linehead0212c22"></a>爾時，尊者跋耆子受佛教誡、教授已，獨一靜<a class="t" id="t0212c23"></a>處，專精思惟……如上說，乃至心善解脫，得阿<a class="t" id="t0212c24"></a>羅漢。</p>
<a class="t" id="t0212c25"></a><p class="endsutta"><span class="t-juanname">雜阿含經卷第二十九</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>