<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa836">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 836</span><span class="mirror-right">（八三六） 四不壤淨</span></h1>
</div>
<p><a class="t-linehead" id="t-linehead0214b07"></a>如是我聞：</p>
<p>一時，佛住舍衛國祇樹給<a class="t" id="t0214b08"></a>孤獨園。</p>
<p><a class="t-linehead" id="t-linehead0214b08"></a>爾時，世尊告諸比丘：「汝等當起哀<a class="t" id="t0214b09"></a>愍心、慈悲心。若有人於汝等所說樂聞樂受<a class="t" id="t0214b10"></a>者，汝當為說四不壞淨，令入令住。何等為<a class="t" id="t0214b11"></a>四？於佛不壞淨、於法不壞淨、於僧不壞淨、<a class="t" id="t0214b12"></a>於聖戒成就。所以者何？若四大——地、水、火、風，<a class="t" id="t0214b13"></a>有變易增損，此四不壞淨未甞增損變異。彼<a class="t" id="t0214b14"></a>無增損變異者，謂多聞聖弟子於佛不壞<a class="t" id="t0214b15"></a>淨成就，若墮地獄、畜生、餓鬼者，無有是處！<a class="t" id="t0214b16"></a>是故，諸比丘！當作是學：『我當成就於佛不<a class="t" id="t0214b17"></a>壞淨，法、僧不壞淨，聖戒成就，亦當建立餘<a class="t" id="t0214b18"></a>人，令成就。』」</p>
<p><a class="t-linehead" id="t-linehead0214b18"></a>佛說此經已，諸比丘聞佛所說，<a class="t" id="t0214b19"></a>歡喜奉行。</p>
<a class="t" id="t0214b20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>