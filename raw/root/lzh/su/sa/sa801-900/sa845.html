<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa845">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 845</span><span class="mirror-right">（八四五） 恐怖</span></h1>
</div>
<p><a class="t-linehead" id="t-linehead0215c24"></a>如是我聞：</p>
<p>一時，佛住舍衛國祇樹給<a class="t" id="t0215c25"></a>孤獨園。</p>
<p><a class="t-linehead" id="t-linehead0215c25"></a>爾時，世尊告諸比丘：「若比丘於五恐<a class="t" id="t0215c26"></a>怖怨對休息，三事決定，不生疑惑，如實知<a class="t" id="t0215c27"></a>見賢聖正道，彼聖弟子能自記說：『地獄、畜生、<a class="t" id="t0215c28"></a>餓鬼惡趣已盡，得須陀洹，不墮惡趣法，決<a class="t" id="t0215c29"></a>定正向三菩提，七有天人往生，究竟苦邊。』</p>
<a class="t" id="t0216a01"></a><p><a class="t-linehead" id="t-linehead0216a01"></a>「何等為五恐怖怨對休息？若殺生因緣罪怨<a class="t" id="t0216a02"></a>對恐怖生，若離殺生者，彼殺生罪怨對因緣<a class="t" id="t0216a03"></a>生恐怖休息。若偷盜、邪婬、妄語、飲酒罪怨對<a class="t" id="t0216a04"></a>因緣生恐怖；彼若離偷盜、邪婬、妄語、飲酒<a class="t" id="t0216a05"></a>罪怨對者，因緣恐怖休息，是名罪怨對因緣<a class="t" id="t0216a06"></a>生五恐怖休息。</p>
<p><a class="t-linehead" id="t-linehead0216a06"></a>「何等為三事決定，不生疑惑？<a class="t" id="t0216a07"></a>謂於佛決定離於疑惑，於法、僧決定離疑<a class="t" id="t0216a08"></a>惑，是名三法決定離疑惑。</p>
<p><a class="t-linehead" id="t-linehead0216a08"></a>「何等名為聖道<a class="t" id="t0216a09"></a>如實知見？謂此苦聖諦如實知，此苦集聖<a class="t" id="t0216a10"></a>諦、此苦滅聖諦、此苦滅道跡聖諦如實知，是<a class="t" id="t0216a11"></a>名聖道如實知見。</p>
<p><a class="t-linehead" id="t-linehead0216a11"></a>「若於此五恐怖罪怨對休<a class="t" id="t0216a12"></a>息、於三法決定離疑惑、於聖意如實知見，<a class="t" id="t0216a13"></a>是聖弟子能自記說：『我地獄盡，畜生、餓鬼惡<a class="t" id="t0216a14"></a>趣盡，得須陀洹，不墮惡趣法，決定正趣<a class="t" id="t0216a15"></a>三菩提，七有天人往生，究竟苦邊。』」</p>
<p><a class="t-linehead" id="t-linehead0216a15"></a>佛說此<a class="t" id="t0216a16"></a>經已，諸比丘聞佛所說，歡喜奉行。</p>
<a class="t" id="t0216a17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>