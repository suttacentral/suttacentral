<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa837">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 837</span><span class="mirror-right">（八三七） 過患</span></h1>
</div>
<p><a class="t-linehead" id="t-linehead0214b20"></a>如是我聞：</p>
<p>一時，佛住舍衛國祇樹給孤<a class="t" id="t0214b21"></a>獨園。</p>
<p><a class="t-linehead" id="t-linehead0214b21"></a>爾時，世尊告諸比丘：「若信人者，生五<a class="t" id="t0214b22"></a>種過患，彼人或時犯戒違律，為眾所棄。恭<a class="t" id="t0214b23"></a>敬其人者，當作是念：『此是我師，我所重<a class="t" id="t0214b24"></a>敬，眾僧棄薄，我今何緣入彼塔寺？』不入塔<a class="t" id="t0214b25"></a>寺已，不敬眾僧；不敬僧已，不得聞法；<a class="t" id="t0214b26"></a>不聞法已，退失善法，不得久住於正法<a class="t" id="t0214b27"></a>中。是名信敬人生初過患。</p>
<p><a class="t-linehead" id="t-linehead0214b27"></a>「復次，敬信人者，<a class="t" id="t0214b28"></a>所敬之人犯戒違律，眾僧為作不見舉。敬<a class="t" id="t0214b29"></a>信彼人者，當作是念：『此是我師，我所敬<a class="t" id="t0214c01"></a>重，而今眾僧作不見舉，我今何緣復入塔<a class="t" id="t0214c02"></a>寺？』不入塔寺已，不敬眾僧；不敬眾僧已，<a class="t" id="t0214c03"></a>不得聞法；不聞法已，退失善法，不得久<a class="t" id="t0214c04"></a>住於正法中。是名敬信人故生第二過患。</p>
<a class="t" id="t0214c05"></a><p><a class="t-linehead" id="t-linehead0214c05"></a>「復次，彼人若持衣鉢，餘方遊行。敬彼人者，<a class="t" id="t0214c06"></a>而作是念：『我所敬人著衣持鉢，人間遊<a class="t" id="t0214c07"></a>行，我今何緣入彼塔寺？』不入塔寺已，不得<a class="t" id="t0214c08"></a>恭敬眾僧；不敬眾僧已，不得聞法；不聞<a class="t" id="t0214c09"></a>法已，退失善法，不得久住於正法中。是<a class="t" id="t0214c10"></a>名敬信人故生第三過患。</p>
<p><a class="t-linehead" id="t-linehead0214c10"></a>「復次，彼所信敬<a class="t" id="t0214c11"></a>人捨戒還俗。敬信彼人者，而作是念：『彼是<a class="t" id="t0214c12"></a>我師，我所敬重，捨戒還俗，我今不應入<a class="t" id="t0214c13"></a>彼塔寺。』不入寺已，不敬眾僧；不敬僧已，<a class="t" id="t0214c14"></a>不得聞法；不聞法已，退失善法，不得久<a class="t" id="t0214c15"></a>住於正法中。是名敬信人故生第四過患。</p>
<a class="t" id="t0214c16"></a><p><a class="t-linehead" id="t-linehead0214c16"></a>「復次，彼所信敬人身壞命終。敬信彼人者，<a class="t" id="t0214c17"></a>而作是念：『彼是我師，我所敬重，今已命終，<a class="t" id="t0214c18"></a>我今何緣入彼塔寺？』不入寺故，不得敬<a class="t" id="t0214c19"></a>僧；不敬僧已，不得聞法；不聞法故，退<a class="t" id="t0214c20"></a>失善法，不得久住於正法中。是名敬信人<a class="t" id="t0214c21"></a>故生第五過患。</p>
<p><a class="t-linehead" id="t-linehead0214c21"></a>「是故，諸比丘！當如是學：『我<a class="t" id="t0214c22"></a>當成就於佛不壞淨，於法、僧不壞淨，聖戒<a class="t" id="t0214c23"></a>成就。』」</p>
<p><a class="t-linehead" id="t-linehead0214c23"></a>佛說此經已，諸比丘聞佛所說，歡喜<a class="t" id="t0214c24"></a>奉行。</p>
<a class="t" id="t0214c25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>