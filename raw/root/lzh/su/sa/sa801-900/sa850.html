<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa850">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 850</span><span class="mirror-right">（八五〇） 天道</span></h1>
</div>
<p><a class="t-linehead" id="t-linehead0217a02"></a>如是我聞：</p>
<p>一時，佛住舍衛國祇樹給孤<a class="t" id="t0217a03"></a>獨園。</p>
<p><a class="t-linehead" id="t-linehead0217a03"></a>爾時，世尊告諸比丘：「有四種諸天天<a class="t" id="t0217a04"></a>道，未淨眾生令淨，已淨者增其淨。何等為<a class="t" id="t0217a05"></a>四？謂聖弟子念如來事，如是：如來、應、等正<a class="t" id="t0217a06"></a>覺、明行足、善逝、世間解、無上士、調御丈夫、天人<a class="t" id="t0217a07"></a>師、佛世尊。彼聖弟子念如來事已，心貪欲<a class="t" id="t0217a08"></a>纏、瞋恚、愚癡纏，其心正直。念如來事，是<a class="t" id="t0217a09"></a>聖弟子得法流水、得義流水、得念如來饒<a class="t" id="t0217a10"></a>益隨喜；隨喜已，生歡悅；歡悅已，身猗息；身猗<a class="t" id="t0217a11"></a>息已，覺受樂；覺受樂已，三昧定；三昧定已，是<a class="t" id="t0217a12"></a>聖弟子作如是學：『何等為諸天天道？』復作<a class="t" id="t0217a13"></a>是念：『我聞無恚為上諸天天道，我從今日，<a class="t" id="t0217a14"></a>於諸世間不起瞋恚，純一滿淨諸天天道。』<a class="t" id="t0217a15"></a>如是法、僧、聖戒成就亦如是說。」</p>
<p><a class="t-linehead" id="t-linehead0217a15"></a>佛說此經<a class="t" id="t0217a16"></a>已，諸比丘聞佛所說，歡喜奉行。</p>
<a class="t" id="t0217a17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>