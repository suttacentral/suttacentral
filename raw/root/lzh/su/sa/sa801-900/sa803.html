<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa803">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 803</span><span class="mirror-right">（八〇三） 一明</span></h1>
</div>
<p><a class="t-linehead" id="t-linehead0206a14"></a>如是我聞：</p>
<p>一時，佛住舍衛國祇樹給<a class="t" id="t0206a15"></a>孤獨園。</p>
<p><a class="t-linehead" id="t-linehead0206a15"></a>爾時，世尊告諸比丘：「修習安那般那<a class="t" id="t0206a16"></a>念。若比丘修習安那般那念，多修習者，得<a class="t" id="t0206a17"></a>身心止息，有覺有觀，寂滅、純一，明分想修習<a class="t" id="t0206a18"></a>滿足。何等為修習安那般那念多修習已，<a class="t" id="t0206a19"></a>身心止息，有覺有觀，寂滅、純一，明分想修習<a class="t" id="t0206a20"></a>滿足？是比丘若依<span class="corr" title="[娶&gt;聚]">聚</span>落、城邑止住，晨朝著<a class="t" id="t0206a21"></a>衣持鉢，入村乞食，善護其身，守諸根門，善<a class="t" id="t0206a22"></a>繫心住。乞食已，還住處，舉衣鉢，洗足已，或<a class="t" id="t0206a23"></a>入林中、閑房、樹下，或空露地，端身正坐，繫<a class="t" id="t0206a24"></a>念面前，斷世貪愛，離欲清淨，瞋恚、睡眠、掉<a class="t" id="t0206a25"></a>悔、疑斷，度諸疑惑，於諸善法心得決定。遠<a class="t" id="t0206a26"></a>離五蓋煩惱於心，令慧力羸，為障礙分，不<a class="t" id="t0206a27"></a>趣涅槃。念於內息，繫念善學，念於外息，<a class="t" id="t0206a28"></a>繫念善學。息長息短，覺知一切身入息，於<a class="t" id="t0206a29"></a>一切身入息善學，覺知一切身出息，於一切<a class="t" id="t0206b01"></a>身出息善學。覺知一切身行息入息，於一切<a class="t" id="t0206b02"></a>身行息入息善學，覺知一切身行息出息，於<a class="t" id="t0206b03"></a>一<span class="corr" title="[心&gt;切]">切</span>身行息出息善學。覺知喜，覺知樂，覺<a class="t" id="t0206b04"></a>知<span class="corr" title="[身&gt;心] cf.【麗】">心</span>行，覺知心行息入息，於覺知心行息<a class="t" id="t0206b05"></a>入息善學；覺知心行息出息，於覺知心行<a class="t" id="t0206b06"></a>息出息善學。覺知心，覺知心悅，覺知心定，<a class="t" id="t0206b07"></a>覺知心解脫入息，於覺知心解脫入息善<a class="t" id="t0206b08"></a>學，覺知心解脫出息，於覺知心解脫出息<a class="t" id="t0206b09"></a>善學，觀察無常，觀察斷，觀察無欲，觀察滅<a class="t" id="t0206b10"></a>入息，於觀察滅入息善學；觀察滅出息，於<a class="t" id="t0206b11"></a>觀察滅出息善學，是名修安那般那念，身<a class="t" id="t0206b12"></a>止息、心止息，有覺有觀，寂滅、純一，明分想修<a class="t" id="t0206b13"></a>習滿足。」</p>
<p><a class="t-linehead" id="t-linehead0206b13"></a>佛說此經已，諸比丘聞佛所說，歡<a class="t" id="t0206b14"></a>喜奉行。</p>
<a class="t" id="t0206b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>