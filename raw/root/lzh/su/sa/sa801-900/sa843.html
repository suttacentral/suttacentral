<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa843">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 843</span><span class="mirror-right">（八四三） 舍利弗</span></h1>
</div>
<p><a class="t-linehead" id="t-linehead0215b15"></a>如是我聞：</p>
<p>一時，佛住舍衛國祇樹給<a class="t" id="t0215b16"></a>孤獨園。</p>
<p><a class="t-linehead" id="t-linehead0215b16"></a>爾時，世尊告尊者舍利弗：「所謂流<a class="t" id="t0215b17"></a>者。何等為流？」</p>
<p><a class="t-linehead" id="t-linehead0215b17"></a>舍利弗白佛言：「世尊所說<a class="t" id="t0215b18"></a>流者，謂八聖道。」</p>
<p><a class="t-linehead" id="t-linehead0215b18"></a>復問舍利弗：「謂入流分。何<a class="t" id="t0215b19"></a>等為入流分？」</p>
<p><a class="t-linehead" id="t-linehead0215b19"></a>舍利弗白佛言：「世尊！有四種<a class="t" id="t0215b20"></a>入流分。何等為四？謂親近善男子、聽正<a class="t" id="t0215b21"></a>法、內正思惟、法次法向。」</p>
<p><a class="t-linehead" id="t-linehead0215b21"></a>復問舍利弗：「入流<a class="t" id="t0215b22"></a>者成就幾法？」</p>
<p><a class="t-linehead" id="t-linehead0215b22"></a>舍利弗白佛言：「有四分成就<a class="t" id="t0215b23"></a>入流者。何等為四？謂於佛不壞淨、於法不<a class="t" id="t0215b24"></a>壞淨、於僧不壞淨、聖戒成就。」</p>
<p><a class="t-linehead" id="t-linehead0215b24"></a>佛告舍利弗：<a class="t" id="t0215b25"></a>「如汝所說，流者，謂八聖道。入流分者有四<a class="t" id="t0215b26"></a>種，謂親近善男子、聽正法、內正思惟、法<a class="t" id="t0215b27"></a>次法向。入流者成就四法，謂於佛不壞淨、<a class="t" id="t0215b28"></a>於法不壞淨、於僧不壞淨、聖戒成就。」</p>
<p><a class="t-linehead" id="t-linehead0215b28"></a>佛<a class="t" id="t0215b29"></a>說此經已，尊者舍利弗聞佛所說，歡喜奉<a class="t" id="t0215c01"></a>行。</p>
<a class="t" id="t0215c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>