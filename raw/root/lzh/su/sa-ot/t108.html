<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="t108"><article><div class="mirror hgroup"><h1 class="mirror-row"><span class="mirror-left latin">T 108</span><span class="mirror-right">佛說滿願子經</span></h1></div>　<a class="t" id="t0502c02"></a><a class="t" id="t0502c03"></a><a class="t" id="t0502c04"></a><a class="t" id="t0502c05"></a><p class="suttainfo"><span class="t-juanname">佛說滿願子經</span><br><a class="t" id="t0502c06"></a><a class="t" id="t0502c07"></a><span class="t-byline">附東晉錄</span></p><a class="t" id="t0502c08"></a><p><a class="t-linehead" id="t-linehead0502c08"></a>聞如是：</p><p><a class="t-linehead" id="t-linehead0502c08"></a>一時，佛遊摩鳩羅無種山中，與大比<a class="t" id="t0502c09"></a>丘俱，比丘五百。爾時，賢者邠耨，晡時從宴<a class="t" id="t0502c10"></a>坐起往詣佛所，偏袒右肩右膝著地，稽首<a class="t" id="t0502c11"></a>足下叉手白佛：「善哉世尊！為我且講要法，我<a class="t" id="t0502c12"></a>當奉行，令身長夜安隱無極。」佛言：「諦聽，善思<a class="t" id="t0502c13"></a>念之。」邠耨應：「唯然，世尊！」</p><p><a class="t-linehead" id="t-linehead0502c13"></a>佛告邠耨：「目見好<a class="t" id="t0502c14"></a>色可眼之物，所可愛樂貪欲之，耳貪好聲，鼻<a class="t" id="t0502c15"></a>識好香，舌知美味，身著細滑更樂可意，愛於<a class="t" id="t0502c16"></a>所欲慕於貪求。假使比丘欣樂然可心處其<a class="t" id="t0502c17"></a>中，已貪住則樂迷惑，從是致患憂惱之慼。假<a class="t" id="t0502c18"></a>使，邠耨比丘！目見色者，可眼之物不以歡樂，<a class="t" id="t0502c19"></a>心不處中，惱患則除。耳鼻口身意亦復如是，<a class="t" id="t0502c20"></a>是為粗舉要法。佛之教誨以誡勅汝，今欲所<a class="t" id="t0502c21"></a>遊。」邠耨白佛：「唯然世尊，有一國名首那和<a class="t" id="t0502c22"></a>蘭<span class="t-note">（晉曰所聞欲勝）</span>，欲遊彼國。」</p><p><a class="t-linehead" id="t-linehead0502c22"></a>佛言：「彼國凶惡志懷麁<a class="t" id="t0502c23"></a><span class="gaiji">［麩－夫＋黃］<!--gaiji,,1[麩-夫＋黃],2&#x4D43;,3--></span>，不能柔和喜鬪亂人。假使彼國異心凶人<a class="t" id="t0502c24"></a>罵詈毀辱，當云何乎？」</p><p><a class="t-linehead" id="t-linehead0502c24"></a>「假使彼國異心惡人罵<a class="t" id="t0502c25"></a>詈辱我，我當心念：『愛我敬我尚原赦我，手不<a class="t" id="t0502c26"></a>推我。』」</p><p><a class="t-linehead" id="t-linehead0502c26"></a>佛言：「假使扠汝，當奈之何？」</p><p><a class="t-linehead" id="t-linehead0502c26"></a>邠耨白曰：<a class="t" id="t0502c27"></a>「當心念言：『尚復愛我敬我賢善柔和，不以瓦<a class="t" id="t0502c28"></a>石而打擲我。』」</p><p><a class="t-linehead" id="t-linehead0502c28"></a>佛言：「假使以瓦石打擲汝，當奈<a class="t" id="t0502c29"></a>之何？」</p><p><a class="t-linehead" id="t-linehead0502c29"></a>邠耨白曰：「其國人善仁和溫雅，不以<a class="t" id="t0503a01"></a>刀杖傷擊我身。」</p><p><a class="t-linehead" id="t-linehead0503a01"></a>佛言：「假使刀杖傷擊汝身，<a class="t" id="t0503a02"></a>當奈之何？」</p><p><a class="t-linehead" id="t-linehead0503a02"></a>邠耨白曰：「我當念言：『其國人善<a class="t" id="t0503a03"></a>柔和溫雅，不以利刀害我身命。』」</p><p><a class="t-linehead" id="t-linehead0503a03"></a>佛言：「假使利<a class="t" id="t0503a04"></a>刀害汝身命，當奈之何？」</p><p><a class="t-linehead" id="t-linehead0503a04"></a>邠耨白曰：「我當心<a class="t" id="t0503a05"></a>念言：『身有六情為之所患，厭身眾惱不淨<a class="t" id="t0503a06"></a>流出，求刀為食志唯在味，入於寂然以<a class="t" id="t0503a07"></a>刀為食。』」</p><p><a class="t-linehead" id="t-linehead0503a07"></a>佛言：「善哉邠耨！汝能堪任以是比<a class="t" id="t0503a08"></a>像，調順寂然忍辱仁賢，處於彼國隨意所欲。」</p><a class="t" id="t0503a09"></a><p><a class="t-linehead" id="t-linehead0503a09"></a>於是，邠耨即從坐起，稽首佛足右遶三匝，自<a class="t" id="t0503a10"></a>詣其室，即夜蓋藏床臥安眠，明晨著衣持鉢<a class="t" id="t0503a11"></a>往詣彼國。尋在其國，於一夏中教化勸立，請<a class="t" id="t0503a12"></a>清信士凡五百人，清信女五百人，興于寺舍<a class="t" id="t0503a13"></a>五百，窟室床<span class="gaiji">［木＊翕］<!--gaiji,,1[木＊翕],2&#x3BD3;,3--></span>五百，及法坐具被枕各各五<a class="t" id="t0503a14"></a>百。化五百人皆為沙門，在於其歲證三達尋<a class="t" id="t0503a15"></a>滅度。</p><p><a class="t-linehead" id="t-linehead0503a15"></a>滅度未久，諸比丘眾無央數千，往詣佛<a class="t" id="t0503a16"></a>所稽首足下，却在一面，俱白佛言：「有一比<a class="t" id="t0503a17"></a>丘名曰邠耨，佛為粗舉說其要法，今已滅度<a class="t" id="t0503a18"></a>已來未久，為何所獲得何證乎？」</p><p><a class="t-linehead" id="t-linehead0503a18"></a>佛言：「諸比<a class="t" id="t0503a19"></a>丘！彼族姓子已興三達證得六通，諦觀順法<a class="t" id="t0503a20"></a>無與等者，不與餘事唯講法典，諸漏已盡<a class="t" id="t0503a21"></a>無復塵垢，已度想念脫于智慧。現在於法極<a class="t" id="t0503a22"></a>達諸通，證具足，於生死已斷，稱舉梵行所<a class="t" id="t0503a23"></a>作已辦，鮮名色本諸慧無生，聖智具足已得<a class="t" id="t0503a24"></a>羅漢。」於時，世尊莫不稱譽咨嗟無極邠耨文<a class="t" id="t0503a25"></a>陀尼子。</p><p><a class="t-linehead" id="t-linehead0503a25"></a>佛說如是。比丘莫不歡喜。</p><a class="t" id="t0503a26"></a><p class="endsutta"><span class="t-juanname">佛說滿願子經</span></p>
</article><aside id="metaarea"><p>This is an independent sūtra, which in the Taishō canon is collected alongside the Saṃyuktāgama collections.<p>It is Taishō vol. 2 sūtra no. 108. The text is from <a href="http://tripitaka.cbeta.org/T02" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
