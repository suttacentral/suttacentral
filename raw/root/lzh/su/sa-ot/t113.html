<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="t113"><article><div class="mirror hgroup"><h1 class="mirror-row"><span class="mirror-left latin">T 113</span><span class="mirror-right">佛說難提釋經</span></h1></div>　<a class="t" id="t0505b15"></a><a class="t" id="t0505b16"></a><a class="t" id="t0505b17"></a><a class="t" id="t0505b18"></a><p class="suttainfo"><span class="t-juanname">佛說難提釋經</span><br><a class="t" id="t0505b19"></a><a class="t" id="t0505b20"></a><span class="t-byline">西晉沙門法炬譯</span></p><a class="t" id="t0505b21"></a><p><a class="t-linehead" id="t-linehead0505b21"></a>聞如是：</p><p><a class="t-linehead" id="t-linehead0505b21"></a>一時，佛行在俱舍梨國，樹名尼拘類。<a class="t" id="t0505b22"></a>是時，多聚會比丘在迦梨講堂，樹間會坐為<a class="t" id="t0505b23"></a>佛作衣，今佛不久夏竟，夏已盡佛自說：「三<a class="t" id="t0505b24"></a>月已竟作衣已，當到多人處。」便難提釋聞，多<a class="t" id="t0505b25"></a>聚會比丘在迦梨講堂樹間會坐，為佛作衣。<a class="t" id="t0505b26"></a>今佛不久夏竟，夏已盡佛自說：「三月已竟作<a class="t" id="t0505b27"></a>衣已，當到多人處。」難提釋已聞如是，便<a class="t" id="t0505b28"></a>到佛所，已到為佛足禮，便坐一處。已坐，難提<a class="t" id="t0505b29"></a>釋白佛言：「如是我聞，多聚會比丘在迦梨講<a class="t" id="t0505c01"></a>堂樹間會坐，為佛作衣，今佛不久夏竟已，夏<a class="t" id="t0505c02"></a>盡佛自說：『三月已竟，作衣已，當到多人處。』我<a class="t" id="t0505c03"></a>聞是即愁憂，所食不覺味，諸方不分別，所<a class="t" id="t0505c04"></a>聞善法不復念，所作世間業不復著。所以者<a class="t" id="t0505c05"></a>何？甚久乃復得見佛并清淨行比丘。」難提<a class="t" id="t0505c06"></a>釋言已竟，佛便報難提：「釋難提！若見我身，<a class="t" id="t0505c07"></a>若不見我身，若見清淨行比丘，若不見清淨<a class="t" id="t0505c08"></a>行比丘，常當行內五法。何等五？一者意常<a class="t" id="t0505c09"></a>當有信，捨不信意。二者常當清淨行，捨不清<a class="t" id="t0505c10"></a>淨行。三者常當樂布施、捨慳貪。四者常當有<a class="t" id="t0505c11"></a>慧、捨癡。五者常當多聞，莫樂不聞。難提！是為<a class="t" id="t0505c12"></a>內五事。已當復有六念。何等六？一念佛，二<a class="t" id="t0505c13"></a>念法，三念比丘僧，四念戒，五念施與，六念<a class="t" id="t0505c14"></a>天。</p><a class="t" id="t0505c15"></a><p><a class="t-linehead" id="t-linehead0505c15"></a>「難提！若慧弟子念佛諸德，佛為有是：為如<a class="t" id="t0505c16"></a>來、為無所著、為一切覺、為神行足、為已快、<a class="t" id="t0505c17"></a>為有無量、為無有上、為男子師、為法御者、為<a class="t" id="t0505c18"></a>天人師、為覺有是。若天、若人、若魔、若梵、若沙<a class="t" id="t0505c19"></a>門、若婆羅門，為自慧證身生處已盡，為已著<a class="t" id="t0505c20"></a>清淨行，所為當自識，但有是身從後不受。難<a class="t" id="t0505c21"></a>提！是時慧弟子意不著貪欲，不著瞋恚，不著<a class="t" id="t0505c22"></a>愚癡，便為直意；慧弟子意已直，已直意便得<a class="t" id="t0505c23"></a>義、便得法、便見法、便大樂喜；已喜便生樂，從<a class="t" id="t0505c24"></a>樂便身滅；身已滅便得安隱；已得安隱便得<a class="t" id="t0505c25"></a>定，從定便如知如見，是為苦諦、是為習、是<a class="t" id="t0505c26"></a>為盡、是為苦滅向道者諦。難提！若慧弟子<a class="t" id="t0505c27"></a>在邪中為直念，有恨意便為捨，意有所著便<a class="t" id="t0505c28"></a>不受。是為慧弟子樂道迹，為常念佛德。</p><a class="t" id="t0505c29"></a><p><a class="t-linehead" id="t-linehead0505c29"></a>「難提！若慧弟子念法德佛所說，大為安隱為<a class="t" id="t0506a01"></a>可見，為無時可相授，可得持慧者鑽，可得<a class="t" id="t0506a02"></a>出可飽，可依從法得離所處。難提！是時慧弟<a class="t" id="t0506a03"></a>子意不著貪欲、不著瞋恚、不著愚癡，便為<a class="t" id="t0506a04"></a>直念；慧弟子意已直，已直意便得義、便得法、<a class="t" id="t0506a05"></a>便見法、便大樂喜；已喜便生樂，從樂便身滅；<a class="t" id="t0506a06"></a>身已滅便得安隱意，從安隱便得定；從定便<a class="t" id="t0506a07"></a>如知如見，是為苦諦，是為習，是為盡，是為<a class="t" id="t0506a08"></a>苦滅向道者諦。難提！若慧弟子在邪中為<a class="t" id="t0506a09"></a>直念，有恨意便為捨，意有所著便不受。是為<a class="t" id="t0506a10"></a>慧弟子樂道迹，為常念法德。</p><a class="t" id="t0506a11"></a><p><a class="t-linehead" id="t-linehead0506a11"></a>「難提！若慧弟子念比丘聚德，佛眾弟子為有<a class="t" id="t0506a12"></a>清淨、為有定、為有脫、為有脫見慧、為有行、<a class="t" id="t0506a13"></a>為有所得，為是世間福田，少施得福無有量。<a class="t" id="t0506a14"></a>若眾中有須陀洹，為信有須陀洹，若眾有斯<a class="t" id="t0506a15"></a>陀含，為信有斯陀含，若眾有阿那含，為信<a class="t" id="t0506a16"></a>有阿那含，若眾有阿羅漢，為信有阿羅漢，是<a class="t" id="t0506a17"></a>為男子，四雙賢者八輩人中第一人中之剛，<a class="t" id="t0506a18"></a>為人師、為人中、應受恭敬者，是為三界中最<a class="t" id="t0506a19"></a>人！難提！是時慧弟子意不著貪欲，不著瞋恚、<a class="t" id="t0506a20"></a>不著愚癡，便為直意；慧弟子意已直，已直意<a class="t" id="t0506a21"></a>便得義、便得法、便見法、便大樂喜；已喜便生<a class="t" id="t0506a22"></a>樂，從樂便身滅；身已滅，便得安隱意；從安隱<a class="t" id="t0506a23"></a>便得定，從定便如知如見，是為苦諦是為<a class="t" id="t0506a24"></a>習、是為盡、是為苦滅向道者諦。難提！若<a class="t" id="t0506a25"></a>慧<span class="corr" title="[男&gt;弟] cf.【麗】">弟</span>子在邪中為直念，有恨意便為捨，意有<a class="t" id="t0506a26"></a>所著便不受，是為慧弟子樂道迹，為常念比<a class="t" id="t0506a27"></a>丘聚德。難提！若慧弟子自念戒德，佛所施戒<a class="t" id="t0506a28"></a>不可犯、不可輕、不可毀、不可弄、不可試，慧者<a class="t" id="t0506a29"></a>從戒得定，從定便離愛，意不著世間，譬如<a class="t" id="t0506b01"></a>石破終不復合。難提！是時慧弟子意不著貪<a class="t" id="t0506b02"></a>欲、不著瞋恚、不著愚癡、便為直意，慧弟子意<a class="t" id="t0506b03"></a>已直，已直意便得義、便得法、便見法、便大樂<a class="t" id="t0506b04"></a>喜；已喜便生樂，從樂便身滅；身已滅便得<a class="t" id="t0506b05"></a>安隱意；從安隱便得定，從定便如知如見，是<a class="t" id="t0506b06"></a>為苦諦，是為習，是為盡，是為苦滅向道者<a class="t" id="t0506b07"></a>諦。難提！若慧弟子在邪中為直念，有恨意便<a class="t" id="t0506b08"></a>為捨，意有所著便不受，是為慧弟子樂道迹，<a class="t" id="t0506b09"></a>為常念戒德。難提！若慧弟子自念施與之德，<a class="t" id="t0506b10"></a>快哉我已得作人，於慳貪之中能自拔，無有<a class="t" id="t0506b11"></a>嫉之意，為常樂與為信所與，後必當得少施<a class="t" id="t0506b12"></a>所得無量，從施得無為。難提！是時慧弟子意<a class="t" id="t0506b13"></a>不著貪欲、不著瞋恚、不著愚癡，便為直意；<a class="t" id="t0506b14"></a>慧弟子意已直，已直意便得義、便得法、便見<a class="t" id="t0506b15"></a>法、便大樂喜；已喜便生樂，從樂便身滅，身<a class="t" id="t0506b16"></a>已滅便得安隱意；從安隱便得定，從定便如<a class="t" id="t0506b17"></a>知如見，是為苦諦，是為習，是為盡，是為苦<a class="t" id="t0506b18"></a>滅向道者諦。難提！若慧弟子在邪中為直念，<a class="t" id="t0506b19"></a>有恨意便為捨，意有所著便不受，是為慧弟<a class="t" id="t0506b20"></a>子樂道迹，為常念施與之德。</p><a class="t" id="t0506b21"></a><p><a class="t-linehead" id="t-linehead0506b21"></a>「難提！若慧弟子念諸天德，第一照頭摩賴，第<a class="t" id="t0506b22"></a>二忉利，第三豔，第四兜術，第五泥慢羅提，<a class="t" id="t0506b23"></a>第六般泥迷陀惒舍惒提。若從信、若從清淨、<a class="t" id="t0506b24"></a>若從聞、若從施、若從慧，各有行得上是六天，<a class="t" id="t0506b25"></a>我亦能行五法，若信戒聞施慧，從是因緣得<a class="t" id="t0506b26"></a>生天上。難提！是時慧弟子意，不著貪欲、不著<a class="t" id="t0506b27"></a>瞋恚、不著愚癡，便為直意；慧弟子意已直，已<a class="t" id="t0506b28"></a>直意便得義、便得法、便見法、便大樂喜；已喜<a class="t" id="t0506b29"></a>便生樂，從樂便身滅；身已滅便得安隱意，從<a class="t" id="t0506c01"></a>安隱便得定；從定便如知如見，是為苦諦是<a class="t" id="t0506c02"></a>為習，是為盡是為苦滅向道者諦。難提！若<a class="t" id="t0506c03"></a>慧弟子在邪中為直念，有恨意便為捨，意有<a class="t" id="t0506c04"></a>所著便不受，是為慧弟子樂道迹，為常念諸<a class="t" id="t0506c05"></a>天德。」</p><p><a class="t-linehead" id="t-linehead0506c05"></a>佛說如是。難提釋大歡喜受，著意常<a class="t" id="t0506c06"></a>行是六念，起坐持頭面著佛足禮。</p><a class="t" id="t0506c07"></a><p class="endsutta"><span class="t-juanname">佛說難提釋經</span></p>
</article><aside id="metaarea"><p>This is an independent sūtra, which in the Taishō canon is collected alongside the Saṃyuktāgama collections.<p>It is Taishō vol. 2 sūtra no. 113. The text is from <a href="http://tripitaka.cbeta.org/T02" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
