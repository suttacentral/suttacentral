<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="t107"><article><div class="mirror hgroup"><h1 class="mirror-row"><span class="mirror-left latin">T 107</span><span class="mirror-right">佛說不自守意經</span></h1></div>　<a class="t" id="t0502b07"></a><a class="t" id="t0502b08"></a><a class="t" id="t0502b09"></a><a class="t" id="t0502b10"></a><p class="suttainfo"><span class="t-juanname">佛說不自守意經</span><br><a class="t" id="t0502b11"></a><a class="t" id="t0502b12"></a><span class="t-byline">吳月支優婆塞支謙譯</span></p><a class="t" id="t0502b13"></a><p><a class="t-linehead" id="t-linehead0502b13"></a>聞如是：</p><p><a class="t-linehead" id="t-linehead0502b13"></a>一時，佛在舍衛國祇樹給孤獨園，佛<a class="t" id="t0502b14"></a>告諸比丘，比丘應：「唯然。」佛言：「聽說自守亦<a class="t" id="t0502b15"></a>不自守。」比丘便叉手從佛聽。</p><p><a class="t-linehead" id="t-linehead0502b15"></a>佛告比丘：「幾<a class="t" id="t0502b16"></a>因緣不自守？若眼根不閉守，若眼墮色識意<a class="t" id="t0502b17"></a>便泆，已意泆便更苦，已更苦便不得定意，已<a class="t" id="t0502b18"></a>不得定意便不知至誠，如有已不知便不見<a class="t" id="t0502b19"></a>如有，已不知已不見如有，便不捨結亦不度<a class="t" id="t0502b20"></a>疑，已不捨結不度疑，便屬他因緣，異知已異<a class="t" id="t0502b21"></a>知，便苦不安隱。如是說，耳亦爾、鼻亦爾、口亦<a class="t" id="t0502b22"></a>爾、身亦爾、意亦爾，如是行名為不自守。」</p><a class="t" id="t0502b23"></a><p><a class="t-linehead" id="t-linehead0502b23"></a>佛復告比丘：「幾因緣自守？若眼根自守，止眼<a class="t" id="t0502b24"></a>識不墮色意便不泆，已意不泆便更樂，已更<a class="t" id="t0502b25"></a>樂便得定意，已得定意便諦，如有知諦如有<a class="t" id="t0502b26"></a>見，已諦如知諦如見，便捨結亦度疑，便不<a class="t" id="t0502b27"></a>信不至誠，便慧智，便意樂安隱，六根亦如<a class="t" id="t0502b28"></a>是說，如是名為自守。所說自守不自守如是。」</p><a class="t" id="t0502b29"></a><p><a class="t-linehead" id="t-linehead0502b29"></a>佛說如是。皆歡喜受。</p><a class="t" id="t0502c01"></a><p class="endsutta"><span class="t-juanname">佛說不自守意經</span></p>
</article><aside id="metaarea"><p>This is an independent sūtra, which in the Taishō canon is collected alongside the Saṃyuktāgama collections.<p>It is Taishō vol. 2 sūtra no. 107. The text is from <a href="http://tripitaka.cbeta.org/T02" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
