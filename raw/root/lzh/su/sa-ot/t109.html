<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="t109"><article><div class="mirror hgroup"><h1 class="mirror-row"><span class="mirror-left latin">T 109</span><span class="mirror-right">佛說轉法輪經</span></h1></div>　<a class="t" id="t0503b01"></a><a class="t" id="t0503b02"></a><p class="suttainfo"><span class="t-juanname">佛說轉法輪經</span><br><a class="t" id="t0503b03"></a><a class="t" id="t0503b04"></a><span class="t-byline">後漢安息三藏安世高譯</span></p><a class="t" id="t0503b05"></a><p><a class="t-linehead" id="t-linehead0503b05"></a>聞如是：</p><p><a class="t-linehead" id="t-linehead0503b05"></a>一時，佛在波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國鹿野樹下坐，時<a class="t" id="t0503b06"></a>有千比丘諸天神，皆大會側塞空中，於是有<a class="t" id="t0503b07"></a>自然法輪，飛來當佛前轉。佛以手撫輪曰：<a class="t" id="t0503b08"></a>「止！往者吾從無數劫來，為名色轉受苦無<a class="t" id="t0503b09"></a>量，今者癡愛之意已止，漏結之情已解，諸<a class="t" id="t0503b10"></a>根已定生死已斷，不復轉於五道也。」輪即<a class="t" id="t0503b11"></a>止。</p><p><a class="t-linehead" id="t-linehead0503b11"></a>於是，佛告諸比丘：「世間有二事墮邊行，<a class="t" id="t0503b12"></a>行道弟子捨家者，終身不當與從事。何等二？<a class="t" id="t0503b13"></a>一為念在貪欲無清淨志，二為猗著身愛<a class="t" id="t0503b14"></a>不能精進。是故退邊行，不得值佛道德具<a class="t" id="t0503b15"></a>人。若此比丘不念貪欲著身愛行，可得受中，<a class="t" id="t0503b16"></a>如來最正覺得眼得慧，從兩邊度自致泥洹。<a class="t" id="t0503b17"></a>何謂受中？謂受八直之道，一曰正見，二曰<a class="t" id="t0503b18"></a>正思，三曰正言，四曰正行，五曰正命，六曰<a class="t" id="t0503b19"></a>正治，七曰正志，八曰正定。若諸比丘本末<a class="t" id="t0503b20"></a>聞道，當已知甚苦為真諦，已一心受眼受禪<a class="t" id="t0503b21"></a>思受慧見，覺所念令意解，當知甚苦習盡為<a class="t" id="t0503b22"></a>真諦，已受眼觀禪思慧見，覺所念令意解，如<a class="t" id="t0503b23"></a>是盡真諦。何謂為苦？謂生老苦、病苦，憂、悲、惱<a class="t" id="t0503b24"></a>苦，怨憎會苦，所愛別苦，求不得苦，要從五陰<a class="t" id="t0503b25"></a>受盛為苦。何謂苦習？謂從愛故而令復有樂<a class="t" id="t0503b26"></a>性，不離在在貪憙，欲愛、色愛、不色之愛，是<a class="t" id="t0503b27"></a>習為苦。何謂苦盡？謂覺從愛復有所樂，婬<a class="t" id="t0503b28"></a>念不受，不念無餘無婬，捨之無復禪，如是<a class="t" id="t0503b29"></a>為習盡。何謂苦習盡欲受道？謂受行八直<a class="t" id="t0503c01"></a>道，正見、正思、正言、正行、正命、正治、正志、正定，<a class="t" id="t0503c02"></a>是為苦習盡受道真諦也。</p><a class="t" id="t0503c03"></a><p><a class="t-linehead" id="t-linehead0503c03"></a>「又是，比丘！苦為真諦，苦由習為真諦，苦習<a class="t" id="t0503c04"></a>盡為真諦，苦習盡欲受道為真諦，若本在昔<a class="t" id="t0503c05"></a>未聞是法者，當受眼觀禪行受慧見受覺念<a class="t" id="t0503c06"></a>令意得解。若令在斯未聞是四諦法者，當受<a class="t" id="t0503c07"></a>道眼、受禪思、受慧覺，令意行解。若諸在彼不<a class="t" id="t0503c08"></a>得聞是四諦法者，亦當受眼、受禪、受慧、受覺，<a class="t" id="t0503c09"></a>令意得解，是為四諦三轉合十二事，知而未<a class="t" id="t0503c10"></a>淨者吾不與也。一切世間諸天人民，若梵、若<a class="t" id="t0503c11"></a>魔、沙門、梵志，自知證已，受行戒、定、慧、解、度知<a class="t" id="t0503c12"></a>見成，是為四極。是生後不復有，長離世間無<a class="t" id="t0503c13"></a>復憂患。」佛說是時，賢者阿若拘鄰等及八<a class="t" id="t0503c14"></a>千姟天，皆遠塵離垢諸法眼生。其千比丘<a class="t" id="t0503c15"></a>漏盡意解，皆得阿羅漢，及上諸習法應當<a class="t" id="t0503c16"></a>盡者一切皆轉。眾祐法輪聲三轉，諸天世間<a class="t" id="t0503c17"></a>在法地者莫不遍聞，至于第一四天王、忉<a class="t" id="t0503c18"></a>利天、焰天、兜術天、不驕樂天、化應聲天，至諸<a class="t" id="t0503c19"></a>梵界須臾遍聞。爾時，佛界三千日月萬二千<a class="t" id="t0503c20"></a>天地皆大震動，是為佛眾祐，始於波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>以<a class="t" id="t0503c21"></a>無上法輪轉未轉者，照無數度諸天人從是<a class="t" id="t0503c22"></a>得道。</p><p><a class="t-linehead" id="t-linehead0503c22"></a>佛說是已，皆大歡喜。</p><a class="t" id="t0503c23"></a><p class="endsutta"><span class="t-juanname">佛說轉法輪經</span></p>
</article><aside id="metaarea"><p>This is an independent sūtra, which in the Taishō canon is collected alongside the Saṃyuktāgama collections.<p>It is Taishō vol. 2 sūtra no. 109. The text is from <a href="http://tripitaka.cbeta.org/T02" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
