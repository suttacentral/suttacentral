<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="t115"><article><div class="mirror hgroup"><h1 class="mirror-row"><span class="mirror-left latin">T 115</span><span class="mirror-right">佛說馬有八態譬人經<span class="t-note">（出雜阿含別譯）</span></span></h1></div>　<a class="t" id="t0507a04"></a><a class="t" id="t0507a05"></a><a class="t" id="t0507a06"></a><a class="t" id="t0507a07"></a><p class="suttainfo"><span class="t-juanname">佛說馬有八態譬人經<span class="t-note">（出雜阿含別譯）</span></span><br><a class="t" id="t0507a08"></a><a class="t" id="t0507a09"></a><span class="t-byline">後漢西域三藏支曜譯</span></p><a class="t" id="t0507a10"></a><p><a class="t-linehead" id="t-linehead0507a10"></a>聞如是：</p><p><a class="t-linehead" id="t-linehead0507a10"></a>一時，佛在舍衛國行在祇樹給孤獨<a class="t" id="t0507a11"></a>園，多比丘僧俱。佛告諸比丘：「馬有弊惡態<a class="t" id="t0507a12"></a>八。何等八？一態者解<span class="gaiji">覉<!--gaiji,羈,1[襾／（革＊奇）],2&#x8989;,3--></span>韁時便掣車欲走；二<a class="t" id="t0507a13"></a>態者駕車跳<span class="gaiji">［跳－兆＋梁］<!--gaiji,,1[跳-兆＋梁],2&#x28108;,3--></span>欲嚙人；三態者便舉前兩脚<a class="t" id="t0507a14"></a>掣車走；四態者便蹹車軨；五態者便人立持<a class="t" id="t0507a15"></a>軛摩挱車却行；六態者便傍行邪走；七態者<a class="t" id="t0507a16"></a>便掣車馳走，得濁泥抵止住不復行；八態者<a class="t" id="t0507a17"></a>懸<span class="gaiji">篼<!--gaiji,,1[笐-〦＋（兜－儿）],2&#x7BFC;,3--></span><span class="corr" title="[餒&gt;餧] cf.【麗】">餧</span>之熟視不肯食，其主牽去欲駕之，遽<a class="t" id="t0507a18"></a>唅噏噬欲食不能得食。」</p><p><a class="t-linehead" id="t-linehead0507a18"></a>佛言：「人亦有弊惡態<a class="t" id="t0507a19"></a>八。何等為八？一態者聞說經便走不欲聽，如<a class="t" id="t0507a20"></a>馬解<span class="gaiji">覉<!--gaiji,羈,1[襾／（革＊奇）],2&#x8989;,3--></span>韁掣車走時；二態者聞說經意不解，<a class="t" id="t0507a21"></a>不知語所趣向，便瞋跳<span class="gaiji">［跳－兆＋梁］<!--gaiji,,1[跳-兆＋梁],2&#x28108;,3--></span>不欲聞，如馬駕車<a class="t" id="t0507a22"></a>時跳<span class="gaiji">［跳－兆＋梁］<!--gaiji,,1[跳-兆＋梁],2&#x28108;,3--></span>欲嚙人時；三態者聞說經便逆不受，<a class="t" id="t0507a23"></a>如馬舉前兩脚掣車走時；四態者聞說經便<a class="t" id="t0507a24"></a>罵，如馬蹹車軨時；五態者聞說經便起去，如<a class="t" id="t0507a25"></a>馬人立持軛摩挱車却行時；六態者聞說經<a class="t" id="t0507a26"></a>不肯聽，<span class="gaiji">［卑＊頁］<!--gaiji,,1[卑＊頁],2&#x4ACC;,3--></span>頭邪視耳語，如馬傍行邪走時；七<a class="t" id="t0507a27"></a>態者聞說經便欲窮難，問之不能相應答，便<a class="t" id="t0507a28"></a>死抵妄語，如馬得濁泥便止不復行時；八態<a class="t" id="t0507a29"></a>者聞說經不肯聽，反念婬泆多求不欲聽受，<a class="t" id="t0507b01"></a>死入惡道時，乃遽欲學問行道，亦不能復得<a class="t" id="t0507b02"></a>行道，如馬懸<span class="gaiji">篼<!--gaiji,,1[笐-〦＋（兜－儿）],2&#x7BFC;,3--></span>餧之熟視不肯食，其主牽<a class="t" id="t0507b03"></a>去欲駕之，乃遽唅噏噬亦不得食。」</p><p><a class="t-linehead" id="t-linehead0507b03"></a>佛言：「我說<a class="t" id="t0507b04"></a>馬八態，惡人亦有八惡態如是。」</p><p><a class="t-linehead" id="t-linehead0507b04"></a>諸比丘聞經<a class="t" id="t0507b05"></a>歡喜，作禮而去。</p><a class="t" id="t0507b06"></a><p class="endsutta"><span class="t-juanname">佛說馬有八態譬人經</span></p>
</article><aside id="metaarea"><p>This is an independent sūtra, which in the Taishō canon is collected alongside the Saṃyuktāgama collections.<p>It is Taishō vol. 2 sūtra no. 115. The text is from <a href="http://tripitaka.cbeta.org/T02" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
