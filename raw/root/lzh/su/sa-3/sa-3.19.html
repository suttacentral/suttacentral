<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.19"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 19</span><span class="mirror-right">（一九）</span></h1></div><p><a class="t-linehead" id="t-linehead0497b27"></a>聞如是：</p><p><a class="t-linehead" id="t-linehead0497b27"></a>一時佛在舍衛國祇樹給孤獨<a class="t" id="t0497b28"></a>園。佛便告比丘：「人有五力令女人欺男子。何<a class="t" id="t0497b29"></a>為五力？一者色，二者端正，三者多男兄弟，<a class="t" id="t0497c01"></a>四者家豪，五者多財產。何等為色？謂女人不<a class="t" id="t0497c02"></a>良，已不良便不欲治生。當瞋恚不欲持家，<a class="t" id="t0497c03"></a>是女人自謂端正無比，自謂多男兄弟強，自<a class="t" id="t0497c04"></a>謂豪貴家，自謂多財產，如是女人為不良。<a class="t" id="t0497c05"></a>若有女人貞良無有女色，大貞便為持兩善<a class="t" id="t0497c06"></a>教，已受兩善教便欲治產，不欲瞋恚，便欲<a class="t" id="t0497c07"></a>抦持家，如是者不用端正，故為是人但心為<a class="t" id="t0497c08"></a>人耳，不用多男兄弟強，不用家豪貴自貢高，<a class="t" id="t0497c09"></a>不用多財產意適等耳，便為受教，已教善持<a class="t" id="t0497c10"></a>之不懈，便欲治生。心和不欲瞋恚，便不棄家<a class="t" id="t0497c11"></a>事，便欲治生憂持家，如是為貞良女人意。」</p><p><a class="t-linehead" id="t-linehead0497c11"></a>佛<a class="t" id="t0497c12"></a>說如是。</p><a class="t" id="t0497c13"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
