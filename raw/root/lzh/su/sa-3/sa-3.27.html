<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.27"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 27</span><span class="mirror-right">（二七）佛說七處三觀經</span></h1></div><a class="t" id="t0498c20"></a><p><a class="t-linehead" id="t-linehead0498c20"></a>聞如是：</p><p><a class="t-linehead" id="t-linehead0498c20"></a>一時佛在舍衛國祇樹給孤獨園。佛<a class="t" id="t0498c21"></a>便呼比丘：「七處為知，三處為觀，疾為在道<a class="t" id="t0498c22"></a>法脫結，無有結，意脫從黠得法，已見法自<a class="t" id="t0498c23"></a>證道，受生盡，行道<span class="corr" title="[意&gt;竟]">竟</span>，作可作，不復來還。」佛問<a class="t" id="t0498c24"></a>比丘：「何等為七處？善為知是。聞比丘色如本<a class="t" id="t0498c25"></a>諦知？亦知色習，亦知色盡，亦知色滅度行，亦<a class="t" id="t0498c26"></a>知色味，亦知色苦，亦知色出要，亦至誠；如是<a class="t" id="t0498c27"></a>痛癢、思想、生死，識如本知，識習、識盡、識盡、受<a class="t" id="t0498c28"></a>行本知，亦知識味，亦知識苦，亦知識出要，亦<a class="t" id="t0498c29"></a>知識本至誠。何等為色如諦如？所色為四本，<a class="t" id="t0499a01"></a>亦在四大，亦為在四大蚖，所色本如是如本<a class="t" id="t0499a02"></a>知。何等色習如本知？愛習為色習，如是色習<a class="t" id="t0499a03"></a>為知。何等為色盡如至誠？知愛盡為色盡，<a class="t" id="t0499a04"></a>如是色盡為至誠知。何等為色行盡如至誠<a class="t" id="t0499a05"></a>知？若是色為是八行，諦見到諦定為八，如是色<a class="t" id="t0499a06"></a>盡受行如至誠知本。何等為知色味如至誠<a class="t" id="t0499a07"></a>知？所色欲生喜生欲生，如是色為味如至誠<a class="t" id="t0499a08"></a>知。何等為色惱如至誠知？所色不常、苦、轉<a class="t" id="t0499a09"></a>法，如是為色惱如至誠知。何等為色要如<a class="t" id="t0499a10"></a>至誠知？所色欲貪能解，能棄欲、能度欲，如是<a class="t" id="t0499a11"></a>為色知要如至誠。何等為痛癢能知？六痛癢<a class="t" id="t0499a12"></a>眼栽痛癢，耳鼻舌身意栽痛癢，如是為知<a class="t" id="t0499a13"></a>痛癢。何等為痛癢習？栽習為痛癢習，如是<a class="t" id="t0499a14"></a>習為痛癢習。何等為痛癢盡知？栽盡為痛癢<a class="t" id="t0499a15"></a>盡知，如是為痛癢盡知。何等為痛癢受行？<a class="t" id="t0499a16"></a>若受八行，諦見到諦定意為八，如是痛癢如<a class="t" id="t0499a17"></a>盡受行為道。何等為痛癢味識？是為痛癢求<a class="t" id="t0499a18"></a>來可求喜，如是為痛癢識味為知。何等為痛<a class="t" id="t0499a19"></a>癢惱識？所痛癢為不<span class="corr" title="[非&gt;常]">常</span>、敗、苦、轉法意，如是為<a class="t" id="t0499a20"></a>痛癢惱識。何等為痛癢要？所痛癢欲能活為<a class="t" id="t0499a21"></a>愛貪能度，如是為痛癢要識如諦知。何等<a class="t" id="t0499a22"></a>為思想識？為身六思想，眼栽思想，耳鼻舌<a class="t" id="t0499a23"></a>身意栽思想，如是是六識思想。何等為思想<a class="t" id="t0499a24"></a>習識？栽習為思想習，如是為思想習識。何<a class="t" id="t0499a25"></a>等為思想盡識？盡為思想盡識，如是為思想<a class="t" id="t0499a26"></a>盡識。何等為思想盡受行識？是為八行識，<a class="t" id="t0499a27"></a>識諦見到諦定意為八，如是盡思想受行<a class="t" id="t0499a28"></a>識。何等為思想味識？所為思想因緣生樂得<a class="t" id="t0499a29"></a>意喜，如是思想味識。何等為思想惱識？所<a class="t" id="t0499b01"></a>為思想不常、盡、苦、轉法，如是為思想惱識。何<a class="t" id="t0499b02"></a>等為思想要識？所思想欲能解、欲貪能斷、欲<a class="t" id="t0499b03"></a>貪能自度，如是為思想要識。何等為生死識？<a class="t" id="t0499b04"></a>為六身生死識，眼栽生死識，耳鼻舌身意<a class="t" id="t0499b05"></a>栽行，如是為生死識。何等為生死習？栽習<a class="t" id="t0499b06"></a>為生死習識。何等為生死盡識？栽盡為生<a class="t" id="t0499b07"></a>死盡識。何等為生死欲盡愛行識？為是八行，<a class="t" id="t0499b08"></a>識諦見至諦定為八，如是為生死欲滅受行<a class="t" id="t0499b09"></a>識。何等為生死味識？所為生死因緣生樂喜<a class="t" id="t0499b10"></a>意，如是為生死味識。何等為生死惱識？所有<a class="t" id="t0499b11"></a>生死不常、盡、苦、轉法，如是為生死惱識。何等<a class="t" id="t0499b12"></a>為生死要識？所為生死欲貪避、欲貪能斷、欲<a class="t" id="t0499b13"></a>貪能度，如是為生死要識。何等為識身六衰<a class="t" id="t0499b14"></a>識？眼栽識耳鼻舌身意，如是為識識。何等<a class="t" id="t0499b15"></a>為識習？命字習為識習，如是習為識。何等為<a class="t" id="t0499b16"></a>識盡受行為識？命字盡識，如是為盡識。何<a class="t" id="t0499b17"></a>等為識盡受行為識？八行，諦見至諦定為八，<a class="t" id="t0499b18"></a>如是為識盡欲受行如諦識。何等為識味知？<a class="t" id="t0499b19"></a>所識因緣故生樂生喜意，如是味生為味識<a class="t" id="t0499b20"></a>知。何等為識惱識？所識為盡、為苦、為轉，如是<a class="t" id="t0499b21"></a>識惱識。何等要識，所識欲貪能治、欲貪能斷<a class="t" id="t0499b22"></a>能度，如是為要識。如是比丘七處為覺知。何<a class="t" id="t0499b23"></a>等為七？色、習、盡、道、味、苦、要，是五陰各有七事。</p><a class="t" id="t0499b24"></a><p><a class="t-linehead" id="t-linehead0499b24"></a>「何等為三觀？識亦有七事，得五陰成六事，<a class="t" id="t0499b25"></a>觀身為一色，觀五陰二，觀六衰三，故言三<a class="t" id="t0499b26"></a>觀。比丘！能曉七處亦能三觀，不久行隨道，<a class="t" id="t0499b27"></a>斷結無有結意，脫黠會見要，一證受止已，斷<a class="t" id="t0499b28"></a>生死竟，行所作竟，不復來還墮生死，得道。」</p><p><a class="t-linehead" id="t-linehead0499b28"></a>佛<a class="t" id="t0499b29"></a>說如是。比丘歡喜受行。</p><a class="t" id="t0499c01"></a><p class="endsutta"><span class="t-juanname">雜阿含經</span></p>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
