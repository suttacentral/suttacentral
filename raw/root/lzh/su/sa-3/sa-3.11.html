<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.11"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 11</span><span class="mirror-right">（一一）</span></h1></div><p><a class="t-linehead" id="t-linehead0496b14"></a>聞如是：</p><p><a class="t-linehead" id="t-linehead0496b14"></a>一時佛在王舍國雞山中，佛便<a class="t" id="t0496b15"></a>告比丘：「人居世間，一劫中生死，取其骨藏<a class="t" id="t0496b16"></a>之，不腐不消不滅，積之與須彌山等，人或有<a class="t" id="t0496b17"></a>百劫生死者、或千劫生死者，尚未能得阿羅<a class="t" id="t0496b18"></a>漢道泥洹。」佛告比丘：「人一劫中合會其骨，<a class="t" id="t0496b19"></a>與須彌山等，我故現其本因緣。比丘！若曹皆<a class="t" id="t0496b20"></a>當拔其本根、去離本根，用是故不復生死，不<a class="t" id="t0496b21"></a>復生死便得度世泥洹道。」</p><p><a class="t-linehead" id="t-linehead0496b21"></a>佛說如是。</p><a class="t" id="t0496b22"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
