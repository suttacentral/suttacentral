<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.9"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 9</span><span class="mirror-right">（九）</span></h1></div><p><a class="t-linehead" id="t-linehead0495b07"></a>聞如是：</p><p><a class="t-linehead" id="t-linehead0495b07"></a>一時佛在舍衛國祇樹給孤獨園。<a class="t" id="t0495b08"></a>是時，佛告諸比丘：「是身有肌膚髓血生肉含<a class="t" id="t0495b09"></a>滿屎尿，自視身見何等好？常有九孔惡病，常<a class="t" id="t0495b10"></a>不淨，常洒可足慚，常與怨家合為至老死，<a class="t" id="t0495b11"></a>亦與病俱。何以不惡身？會當墮、會當敗，以<a class="t" id="t0495b12"></a>棄葬地中不復用，為狐狼所噉。何以見不<a class="t" id="t0495b13"></a>慚，誰說貪婬？」如佛言：「少可多自心觀是，如屠<a class="t" id="t0495b14"></a>杅屠机為骨聚，如然火如毒藥痛為撓，癡<a class="t" id="t0495b15"></a>人憙為喜不自知，何不畏羅網貪婬為癡哉！<a class="t" id="t0495b16"></a>錢、穀、金、銀、牛、馬、奴婢、人為命故求，命在呼吸<a class="t" id="t0495b17"></a>本命亦自少，極壽百餘歲亦苦合。觀是誰為<a class="t" id="t0495b18"></a>可者？如時過去便命稍少，命日俱盡，如疾河<a class="t" id="t0495b19"></a>水，如日月盡，命疾是過去。人命去不復還，如<a class="t" id="t0495b20"></a>是為不可得。人死時命去，設使若干財索天<a class="t" id="t0495b21"></a>琦物，亦一切有死時對來，亦不樂，亦不可厭<a class="t" id="t0495b22"></a>亦不可樂，亦不可自樂，無餘但自善作，無<a class="t" id="t0495b23"></a>有餘所自作善所自然。若以知見死，當有何<a class="t" id="t0495b24"></a>等人可隨貪婬？設使久壽設使亡去會當死，<a class="t" id="t0495b25"></a>何以意索俱藥？何以故？不念靜極意愛兒，<a class="t" id="t0495b26"></a>兒已死啼哭不過十日，已十日便忘之，愛兒<a class="t" id="t0495b27"></a>婦亦爾，為家室親屬知識亦爾。以苦生致財<a class="t" id="t0495b28"></a>物，死時人會棄，自愛身命在索棄亂，亦入<a class="t" id="t0495b29"></a>土下但為陰去，生熟隨人如樹菓實。已見<a class="t" id="t0495c01"></a>如是，有為人意隨中？天下一切萬物，一人得<a class="t" id="t0495c02"></a>不自足，若得一分當那得自厭，無有數世五<a class="t" id="t0495c03"></a>樂自樂遍之，當為何等益人？已逢苦索受罪<a class="t" id="t0495c04"></a>人意，為是有所益，不欲受靜索為蛇自身，<a class="t" id="t0495c05"></a>如少多亦爾，如多少亦爾。如病為大小亦苦，<a class="t" id="t0495c06"></a>如骨無有肉，狗得<span class="gaiji">咬<!--gaiji,咬,1[齒＊堯],2&#x4DA7;,3--></span>之不厭。如是欲狗習是<a class="t" id="t0495c07"></a>亦難得，已得當多畏之。是習所不久人亦墮<a class="t" id="t0495c08"></a>惡，如人見夢已悟，不復得貪婬，亦如是劇<a class="t" id="t0495c09"></a>夢為有樂，如黑虺如飢肉如樹菓實實少<a class="t" id="t0495c10"></a>末多亡，為增結為惡作本道家常不用是人，<a class="t" id="t0495c11"></a>在天上舍樂，亦天上色樹，亦在端正如苑園，<a class="t" id="t0495c12"></a>亦得天上王女，已得人不厭天上五樂，今當<a class="t" id="t0495c13"></a>那得天下厭？為取二百骨百骨百二十段，為<a class="t" id="t0495c14"></a>筋纏，為九孔常漏，為九十三種，為百病極，<a class="t" id="t0495c15"></a>為肉血和，為生革肌，為中寒熱風，為屎尿，為<a class="t" id="t0495c16"></a>千虫，皆從身起，中亦有千孔亦有劇，為親<a class="t" id="t0495c17"></a>已壞他，為從是不淨出，從鼻中涕出，從口<a class="t" id="t0495c18"></a>涎唾出，從腋下流汗出，從孔處屎尿出，如<a class="t" id="t0495c19"></a>是皆從身出劇。塚間死人誠可惡劇，舍後可<a class="t" id="t0495c20"></a>惡劇，為所有不淨種，為從是本來如金塗，餘<a class="t" id="t0495c21"></a>為衣故香粉脂滓赤絮紺黛，為癡人見是，是<a class="t" id="t0495c22"></a>亂意如畫瓶、如坑覆以草，人所抱愛後會悔。」<a class="t" id="t0495c23"></a>比丘跪拜受教如是。</p><a class="t" id="t0495c24"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
