<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-3.18"><article><div class="mirror hgroup"><p class="division"><span class="mirror-left latin">Saṃyuktāgama (3rd)</span><span class="mirror-right">雜阿含經</span></p><h1 class="mirror-row"><span class="mirror-left latin">SA-3 18</span><span class="mirror-right">（一八）</span></h1></div><p><a class="t-linehead" id="t-linehead0497b11"></a>聞如是：</p><p><a class="t-linehead" id="t-linehead0497b11"></a>一時佛在舍衛國，行在祇樹給<a class="t" id="t0497b12"></a>孤獨園。佛便告比丘：「有四力。何等為四力？<a class="t" id="t0497b13"></a>一者意力，二者精進力，三者不犯力，四者<a class="t" id="t0497b14"></a>守力。意力為何等？若有比丘知善惡濁如至<a class="t" id="t0497b15"></a>誠知，亦知犯亦知不犯，亦知可行亦知不可<a class="t" id="t0497b16"></a>行，亦知非亦知增，亦知白亦知黑，亦知從得<a class="t" id="t0497b17"></a>濁如諦知，是名為意力。精進力為何等？在有<a class="t" id="t0497b18"></a>比丘在有濁所惡說，所犯說，所不可說，所<a class="t" id="t0497b19"></a>黑說，不用進人說，如是輩為棄之，若所為<a class="t" id="t0497b20"></a>濁好說，不犯說、可習說、可說、白說、所道說，如<a class="t" id="t0497b21"></a>是輩濁，為行為貪欲，為行為精進，為受意<a class="t" id="t0497b22"></a>為制意？是名為精進力。不犯力為何等？在<a class="t" id="t0497b23"></a>有比丘為不犯身受行止，為不犯口，為不犯<a class="t" id="t0497b24"></a>心受行止，是名為不犯力。守力為何等？謂<a class="t" id="t0497b25"></a>四輩。何等為四輩？一為攝，二為布施，三為<a class="t" id="t0497b26"></a>相哀，四為相助善行，是名為守力。」</p><p><a class="t-linehead" id="t-linehead0497b26"></a>佛說如是。</p><a class="t" id="t0497b27"></a>
</article><aside id="metaarea"><p>This translation of a Saṃyuktāgama (雜阿含經)  is included in the Taishō edition of the Chinese Buddhist canon in vol. 2, sūtra 101. The text is from <a href="http://tripitaka.cbeta.org/T02n0101" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
