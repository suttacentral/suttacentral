<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t141">
<article>
<div class="mirror hgroup">
<h1 class="mirror-row">
<span class="mirror-left latin">T 141</span> <span class="mirror-right">佛說阿遬達經</span>
</h1>
</div>
<p class="suttainfo latin"><span class="juannum">No. 141 [No. 125 (51.9), 142-143]</span><br>
<a class="t" id="t0863a21"></a> <span class="t-juanname">佛說阿遬達經</span><br>
<a class="t" id="t0863a22"></a> <a class="t" id="t0863a23"></a> <span class="t-byline">宋天竺三藏求那跋陀羅譯</span></p>
<a class="t" id="t0863a24"></a>
<p><a class="t-linehead" id="t-linehead0863a24"></a>聞如是：</p>
<p>佛在舍衛國，告諸比丘：「皆聽我所言 <a class="t" id="t0863a25"></a>致難，父母生子養育哺乳，長大欲令見日月 <a class="t" id="t0863a26"></a>光，父母以天下萬物示子，欲令知善惡。諸比 <a class="t" id="t0863a27"></a>丘！如是子以一肩負父，復以一肩負母，至壽 <a class="t" id="t0863a28"></a>竟乃止，復以天珍寶、明月珠、玉璧、琉璃、珊瑚， <a class="t" id="t0863a29"></a>自生禽獸白珠，皆以著身上，尚未足報償父 <a class="t" id="t0863b01"></a>母恩。父母喜殺生，子能諫止父母，令不復殺 <a class="t" id="t0863b02"></a>生；父母有惡心，子常諫止，令常念善無有惡 <a class="t" id="t0863b03"></a>心；父母愚癡少智不知經道，以佛經告之；父 <a class="t" id="t0863b04"></a>母貪狼嫉妬，子從順諫之；父母不知善惡，子 <a class="t" id="t0863b05"></a>稍以順告之。諸比丘！子當如是。為人作子，衣 <a class="t" id="t0863b06"></a>服欲好於父母，食欲甘於父母，語欲高父 <a class="t" id="t0863b07"></a>母上，至死後當入地獄中。為人作子，當孝順 <a class="t" id="t0863b08"></a>事父母，持行如是者，死當生天上。」諸比丘皆 <a class="t" id="t0863b09"></a>稽首，俱聞善教。</p>
<a class="t" id="t0863b10"></a>
<p><a class="t-linehead" id="t-linehead0863b10"></a>佛言：「有大賢者優婆塞字遬達，為子取婦， <a class="t" id="t0863b11"></a>婦字玉耶。玉耶大 <span class="corr" title="[婿&gt;豪] cf.【麗】">豪</span> 富家女，不以姑妐之 <a class="t" id="t0863b12"></a>禮事遬達，亦不敬其夫婿積數年。遬達亦賢 <a class="t" id="t0863b13"></a>者優婆塞，不言不語，到佛所自責：『我為子 <a class="t" id="t0863b14"></a>取婦，國中豪富家子，心大歡喜。今事我數 <a class="t" id="t0863b15"></a>年，憍慢自恣不以婦禮，願佛明日自屈到我 <a class="t" id="t0863b16"></a>家。』佛默然不應，默然不應者旦日欲往。明 <a class="t" id="t0863b17"></a>日佛到遬達家，其婦不出，佛以神化之，心喜， <a class="t" id="t0863b18"></a>乃出見佛，前為佛作禮。佛言：『汝為人作婦，用 <a class="t" id="t0863b19"></a>何事夫婿？』玉耶言：『當以身事夫。』佛言：『婦人 <a class="t" id="t0863b20"></a>事夫有三惡四善。何等為三惡？一惡者，如與 <a class="t" id="t0863b21"></a>惰人共居不欲作事，罵詈至暮，嗜美好鬪。二 <a class="t" id="t0863b22"></a>惡者，如與怨家共居，不持一心向夫，不願夫 <a class="t" id="t0863b23"></a>善，不願夫成就，當願夫死。三惡者，如與偷盜 <a class="t" id="t0863b24"></a>共居，不惜夫物，但念欺夫，常欲自好，不順子 <a class="t" id="t0863b25"></a>孫，但念婬泆。如是死者，展轉惡道中無有出 <a class="t" id="t0863b26"></a>時，是為三惡。何等為四善？一善者，婦見夫從 <a class="t" id="t0863b27"></a>外來，當如母見子，夫有急緩，常欲身代之。二 <a class="t" id="t0863b28"></a>善者，婦事夫當如弟見兄，上下相承事，夫惡 <a class="t" id="t0863b29"></a>不以為惡，不念婬泆常隨夫語。三善者，婦事 <a class="t" id="t0863c01"></a>夫當如朋友，相見輒相念，夫從他方來，當如 <a class="t" id="t0863c02"></a>見父兄，心中歡喜和顏向之，婦持心當如是。 <a class="t" id="t0863c03"></a>四善者，婦事夫當如婢，夫大罵亦不以為惡， <a class="t" id="t0863c04"></a>捶擊亦不以為劇，走使亦不以為勞苦，夫雖 <a class="t" id="t0863c05"></a>惡，常念事善，當顧子孫，如是死者常生天 <a class="t" id="t0863c06"></a>上，亦於天上饒侍者，好衣、珍寶常在身上。』佛 <a class="t" id="t0863c07"></a>言：『三惡四善，汝欲持何所事夫？』玉耶言：『婦人 <a class="t" id="t0863c08"></a>事夫不可用三惡，四善者可與共居，從今以 <a class="t" id="t0863c09"></a>去，請如婢事大夫子。』玉耶即膝行承事遬達， <a class="t" id="t0863c10"></a>以夫婦之禮事其婿。」</p>
<a class="t" id="t0863c11"></a>
<p class="endsutta"><span class="t-juanname">佛說阿遬達經</span></p>
<a class="t" id="t0863c12"></a> <a class="t" id="t0863c13"></a> <a class="t" id="t0863c14"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 141. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
