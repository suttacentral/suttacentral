<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t129">
<article>
<div class="mirror hgroup">
<h1 class="mirror-row">
<span class="mirror-left latin">T 129</span> <span class="mirror-right">佛說三摩竭經</span>
</h1>
</div>
<p class="suttainfo latin"><span class="juannum">No. 129 [Nos. 125 (30.3), 128, 130]</span><br>
<a class="t" id="t0843a25"></a> <span class="t-juanname">佛說三摩竭經</span><br>
<a class="t" id="t0843a26"></a> <a class="t" id="t0843a27"></a> <span class="t-byline">吳天竺沙門竺律炎譯</span></p>
<a class="t" id="t0843a28"></a>
<p><a class="t-linehead" id="t-linehead0843a28"></a>聞如是：</p>
<p>一時，佛在舍衛國祇樹給孤獨園，與 <a class="t" id="t0843a29"></a>千二百五十比丘、五百菩薩俱，帝王人民及 <a class="t" id="t0843b01"></a>諸天龍鬼神無復央數。爾時，有難國王名分 <a class="t" id="t0843b02"></a>陂檀，不信佛法但好外道，日於宮中飯諸尼 <a class="t" id="t0843b03"></a>揵萬餘人。難國王常喜貢高，自謂智慧無 <a class="t" id="t0843b04"></a>雙，以鐵鍱其腹，常恐智慧從腹橫出。王欲為 <a class="t" id="t0843b05"></a>其太子娶婦，即問左右群臣：「天下寧有智慧 <a class="t" id="t0843b06"></a>如我者不？若有者，我欲為子娶其女。」大臣便 <a class="t" id="t0843b07"></a>受王教，即遍至國中求索，了無有如王，亦自 <a class="t" id="t0843b08"></a>知國中無有，即更遣使者行到他國，求索智 <a class="t" id="t0843b09"></a>士女。爾時，使者即受王教，便至舍衛國，使者 <a class="t" id="t0843b10"></a>便問國中人民：「是國中寧有好道賢者不乎？」 <a class="t" id="t0843b11"></a>人答言：「有。」使者言：「姓字何等？」人報言：「字為 <a class="t" id="t0843b12"></a>佛。」使者言：「佛寧有女無？」人言：「佛者道人也， <a class="t" id="t0843b13"></a>無有女。」使者言：「次復有誰人？」答言：「復有人字 <a class="t" id="t0843b14"></a>阿難邠坻，大賢善好道，有好女，國中第一。」使 <a class="t" id="t0843b15"></a>者言：「何用為第一？」國中人言：「曾與太子祇共 <a class="t" id="t0843b16"></a>請買園田八十頃持上佛，復以象負運黃金 <a class="t" id="t0843b17"></a>數千萬億持雇園田，不貪重寶但念為善耳。」</p>
<a class="t" id="t0843b18"></a>
<p><a class="t-linehead" id="t-linehead0843b18"></a>使者聞國中人言，大歡喜，自知以得消息，即 <a class="t" id="t0843b19"></a>還本國白王言：「迺舍衛國中有賢善者大好 <a class="t" id="t0843b20"></a>道，字阿難邠坻。」難國王聞使者言，便作書即 <a class="t" id="t0843b21"></a>遣太子與群臣百官，嚴駕載珍寶，俱相隨到 <a class="t" id="t0843b22"></a>舍衛國，止頓太子著城外，使人便入城至阿 <a class="t" id="t0843b23"></a>難邠坻舍。時守門者，便入白阿難邠坻：「外有 <a class="t" id="t0843b24"></a>使者來。」阿難邠坻即自出應門，見使者黑醜 <a class="t" id="t0843b25"></a>如鬼，阿難邠坻大驚言：「汝何等人乎？」即答言： <a class="t" id="t0843b26"></a>「我是難國王使者。」阿難邠坻言：「卿來欲何等 <a class="t" id="t0843b27"></a>求？」使者言：「我來宣傳教命，難國王雖不相見， <a class="t" id="t0843b28"></a>遙相愛敬，人每往來歌歎卿功德無有量，聞 <a class="t" id="t0843b29"></a>君賢善大好道，有女，故來欲為太子求君女， <a class="t" id="t0843c01"></a>王亦自有書相聞。」阿難邠坻即欲罵之，便自 <a class="t" id="t0843c02"></a>忍而不言，便呼前共坐，相問訊談語，使者便 <a class="t" id="t0843c03"></a>以書視之。阿難邠坻即讀書訖竟，答使者言： <a class="t" id="t0843c04"></a>「我有大人當往報之，若聽我者，我當還語卿 <a class="t" id="t0843c05"></a>消息。」便留坐使者，阿難邠坻便到佛所，即前 <a class="t" id="t0843c06"></a>為佛作禮，却長跪叉手白佛言：「今難國王遣 <a class="t" id="t0843c07"></a>使者來到我家，其人狀類黑如鬼，辭言，欲為 <a class="t" id="t0843c08"></a>王太子求我女三摩竭，今當云何？」佛言：「與之。」 <a class="t" id="t0843c09"></a>阿難邠坻言：「使者黑如鬼，其王太子當何類？ <a class="t" id="t0843c10"></a>我復曾從佛聞，難國王但事諸尼揵，裸形無 <a class="t" id="t0843c11"></a>有衣被，狀類醜黑，驚怖我女耶？」佛言：「不也， <a class="t" id="t0843c12"></a>與之，當知是因緣，三摩竭應當於裸形國度 <a class="t" id="t0843c13"></a>脫八萬人。」阿難邠坻不敢復問佛，心懷恨意， <a class="t" id="t0843c14"></a>即還歸謂使者言：「卿奉王教命，故從遠來求 <a class="t" id="t0843c15"></a>索我女，大善，當相與。」使者聞阿難邠坻言，即 <a class="t" id="t0843c16"></a>還到城外至太子所，便與太子相隨來，到阿 <a class="t" id="t0843c17"></a>難邠坻舍。即從車上下，金銀及禮娉與阿難 <a class="t" id="t0843c18"></a>邠坻，便共請人客，飲食相娛樂七日訖竟，阿 <a class="t" id="t0843c19"></a>難邠坻遣送三摩竭，奴婢衣服及與珍寶無復 <a class="t" id="t0843c20"></a>央數，太子便載三摩竭去還歸本國。</p>
<a class="t" id="t0843c21"></a>
<p><a class="t-linehead" id="t-linehead0843c21"></a>爾時，難國王見子婦來歸即大歡喜，便請其 <a class="t" id="t0843c22"></a>師尼揵若陀弗及萬二千弟子，悉入宮飯之， <a class="t" id="t0843c23"></a>難國王夫人及太子悉下飯具。爾時，呼三 <a class="t" id="t0843c24"></a>摩竭來出，欲令下飯分共禮諸師。三摩竭適 <a class="t" id="t0843c25"></a>至第三門中，遙見諸尼揵悉羅坐裸形無有 <a class="t" id="t0843c26"></a>衣被，三摩竭即大驚，是為狗畜生無有異，便 <a class="t" id="t0843c27"></a>兩手覆面遙唾之，即還入室不肯復出。諸尼 <a class="t" id="t0843c28"></a>揵皆瞋恚三摩竭所，即告王言：「從何得此熒 <a class="t" id="t0843c29"></a>惑不吉利之人在王宮？促遣令去，若不遣去 <a class="t" id="t0844a01"></a>者，當壞敗王國中。」諸尼揵不肯復飯食，即欲 <a class="t" id="t0844a02"></a>起去，王便辭謝諸師：「我當為大師遣去，明日 <a class="t" id="t0844a03"></a>不復令現於宮中。」諸尼揵及飯食訖便去。</p>
<p><a class="t-linehead" id="t-linehead0844a03"></a>即 <a class="t" id="t0844a04"></a>日太子自往至三摩竭所，三摩竭時大瞋恚， <a class="t" id="t0844a05"></a>教婢令閉門，如是四五日，太子不敢復往。夫 <a class="t" id="t0844a06"></a>人即問太子：「何故不往？」太子默聲不言，夫人 <a class="t" id="t0844a07"></a>以知之，即自往到三摩竭所。「我為子娶若， <a class="t" id="t0844a08"></a>今當承事我子，何故折辱我子？」三摩竭答言： <a class="t" id="t0844a09"></a>「夫人子所事師及國中人民，皆如狗畜生無 <a class="t" id="t0844a10"></a>有異。」夫人聞之大慚愧，即還白王言：「大王！自 <a class="t" id="t0844a11"></a>用道智無雙，國中無有可王意者，王迺勞群 <a class="t" id="t0844a12"></a>臣八千里求婦。今婦無所畏難，折辱我子，復 <a class="t" id="t0844a13"></a>面罵我，言比狗畜生。」</p>
<p><a class="t-linehead" id="t-linehead0844a13"></a>王聞夫人言，即自往到 <a class="t" id="t0844a14"></a>三摩竭所。爾時，三摩竭大憍慢，不肯出為王 <a class="t" id="t0844a15"></a>作禮。王即遙問三摩竭：「我行八千里娶若，以 <a class="t" id="t0844a16"></a>賢善故。若間者既辱我師，今復面罵夫人及 <a class="t" id="t0844a17"></a>太子，豈有不可乎？」三摩竭報言：「然。大王師及 <a class="t" id="t0844a18"></a>夫人太子并其國中人民，皆如狗畜生無異。」 <a class="t" id="t0844a19"></a>王即驚言：「是小女子！今折辱我如是，我恐智 <a class="t" id="t0844a20"></a>從腹中橫出以鐵鍱我腹，我日飯諸道士萬 <a class="t" id="t0844a21"></a>餘人，誰能及我者？今汝交面相罵？」三摩竭言： <a class="t" id="t0844a22"></a>「王國中人民所事師，常無有衣裳裸形相視， <a class="t" id="t0844a23"></a>當有何等道？設使有道，尚不足以貴，何況無 <a class="t" id="t0844a24"></a>道？大王！雖日飯是輩萬餘人者，皆是我所 <a class="t" id="t0844a25"></a>不恭敬輩，常唾賤者。」爾時，難國王大窮，即自 <a class="t" id="t0844a26"></a>思惟：「當共誰議是事？」即自往到尼揵若陀弗 <a class="t" id="t0844a27"></a>所，前為師作禮白言：「我娶婦以於舍衛國得 <a class="t" id="t0844a28"></a>婦，間者無狀，既折辱大師，今復憍慢面罵我 <a class="t" id="t0844a29"></a>及夫人太子，比狗畜生。雖是婦，不以婦禮事 <a class="t" id="t0844b01"></a>我，今當云何？」師告王：「復往問之，言：『汝國中人 <a class="t" id="t0844b02"></a>民所事，何如我國中人民所事？』如何等言。 <a class="t" id="t0844b03"></a>王往，慎勿得瞋怒，徐問之，自當有語。」王即受 <a class="t" id="t0844b04"></a>教，如師所言，便至三摩竭所問言：「汝國中人 <a class="t" id="t0844b05"></a>民所事，何用勝我國中人民所事？」三摩竭言： <a class="t" id="t0844b06"></a>「我國中人民所事最尊，男女皆有衣裳，尊卑 <a class="t" id="t0844b07"></a>異路，身體不相見。現有大小名佛，教授數千 <a class="t" id="t0844b08"></a>億萬人，皆令得度世泥洹道，入火不燒、入水 <a class="t" id="t0844b09"></a>不溺。能典攬三千大千日月、萬二千億天地， <a class="t" id="t0844b10"></a>變化入無間出無孔，知當來過去今現在事， <a class="t" id="t0844b11"></a>身有三十二相、八十種好，道德通達，諸天帝 <a class="t" id="t0844b12"></a>王人民雜會稽首來謁。」王聞三摩竭語，即大 <a class="t" id="t0844b13"></a>踊躍歡喜。</p>
<a class="t" id="t0844b14"></a>
<p><a class="t-linehead" id="t-linehead0844b14"></a>爾時，難國王告三摩竭言：「汝所事佛，寧可得 <a class="t" id="t0844b15"></a>見不？」三摩竭言：「我能為大王遙請之，即可致。」 <a class="t" id="t0844b16"></a>王言：「大善！迺相去八千里，請佛當云何？」三摩 <a class="t" id="t0844b17"></a>竭言：「不須大王遣人請，但當至意遙燒香請 <a class="t" id="t0844b18"></a>也。佛神通照知人心中所念，王夫人及太子 <a class="t" id="t0844b19"></a>皆當隨我後。」三摩竭即自上高臺上，政服 <a class="t" id="t0844b20"></a>便向舍衛國長跪燒香，持頭面著地作禮言： <a class="t" id="t0844b21"></a>「今難國王，不知天下有佛，當用一切人民故， <a class="t" id="t0844b22"></a>哀悲諸懃苦，願佛明旦與諸比丘僧，勞屈尊 <a class="t" id="t0844b23"></a>神來到難國王所飯。」言適竟，香煙便達佛 <a class="t" id="t0844b24"></a>所，遶佛三匝於佛上化作香蓋。</p>
<p><a class="t-linehead" id="t-linehead0844b24"></a>佛時適為無 <a class="t" id="t0844b25"></a>數千人說法，爾時，阿難前長跪叉手白佛言： <a class="t" id="t0844b26"></a>「是何等感應迺爾？願佛解說其意。」佛告阿難： <a class="t" id="t0844b27"></a>「難國王及三摩竭，明旦當請佛及諸比丘僧。 <a class="t" id="t0844b28"></a>三摩竭有至心，欲令難國人民悉捨邪見、令 <a class="t" id="t0844b29"></a>向正道，香來至此請佛。」爾時，即告摩訶目揵 <a class="t" id="t0844c01"></a>連勅諸比丘僧，明旦當到難國三摩竭所 <a class="t" id="t0844c02"></a>食。摩訶目連受佛教，即宣語諸比丘：「明日當 <a class="t" id="t0844c03"></a>就請，勿得他餘行。」</p>
<p><a class="t-linehead" id="t-linehead0844c03"></a>於是三摩竭，皆令王、夫人、 <a class="t" id="t0844c04"></a>太子及諸婇女，齋戒燒香布坐席，設飯食具 <a class="t" id="t0844c05"></a>悉辦。三摩竭知佛當來，與王、夫人、太子、婇女 <a class="t" id="t0844c06"></a>及諸尼揵共住中庭。三摩竭告王、夫人、太子： <a class="t" id="t0844c07"></a>「皆隨我後，今諸羅漢當先來至，佛最在後。卿 <a class="t" id="t0844c08"></a>曹慎莫驚怖，隨我所為。」三摩竭於是復長跪 <a class="t" id="t0844c09"></a>燒香言：「飯具已辦，願佛用時。」</p>
<p><a class="t-linehead" id="t-linehead0844c09"></a>佛知三摩竭心 <a class="t" id="t0844c10"></a>所念，即告諸比丘：「今日當到難國食，爾曹 <a class="t" id="t0844c11"></a>各以道變化自在所為。」諸比丘即受教，中有 <a class="t" id="t0844c12"></a>化作龍虎鳳凰、孔雀牛鳩鴿、百鳥梟獸交露 <a class="t" id="t0844c13"></a>帳者，諸眾僧悉在其中坐，各各皆不同。爾時， <a class="t" id="t0844c14"></a>佛自坐師子交露帳中，即與千二百五十比 <a class="t" id="t0844c15"></a>丘、五百菩薩、諸天鬼神龍俱，從虛空中神足 <a class="t" id="t0844c16"></a>飛行。適至難國，佛便放光明，天地大震動，諸 <a class="t" id="t0844c17"></a>羅漢菩薩各悉作變化先來下，難國人民見 <a class="t" id="t0844c18"></a>此變化皆大驚怖。王問三摩竭言：「是佛不也？」 <a class="t" id="t0844c19"></a>答言：「非佛。」三摩竭告王：「勿恐，是諸弟子也。佛 <a class="t" id="t0844c20"></a>最在後，身中有三十二相、八十種好。」須臾之 <a class="t" id="t0844c21"></a>間佛俱從上來下，釋梵四天王在前導，諸天 <a class="t" id="t0844c22"></a>鼓琴作其倡伎而樂佛。三摩竭與王、夫人、太 <a class="t" id="t0844c23"></a>子，即持華香迎佛，前為佛作禮，便相將入宮 <a class="t" id="t0844c24"></a>即就座。諸菩薩、阿羅漢皆前坐，大小相次， <a class="t" id="t0844c25"></a>三摩竭即令王、夫人、太子前行澡水，便下飯 <a class="t" id="t0844c26"></a>食具，國中人民來觀者甚眾多，王令大臣閉 <a class="t" id="t0844c27"></a>宮門。人民見王閉宮門，大瞋恚王所，各持斧 <a class="t" id="t0844c28"></a>欲破宮門。佛遙知之，言：「我所行化，皆欲令作 <a class="t" id="t0844c29"></a>善，今難國人民皆來觀，而王閉宮門也。」佛 <a class="t" id="t0845a01"></a>爾時，欲令一切人等見佛，即使宮門牆壁悉 <a class="t" id="t0845a02"></a>化作水精色，內外相見，難國人民見佛及諸 <a class="t" id="t0845a03"></a>菩薩、羅漢，皆大歡喜。</p>
<a class="t" id="t0845a04"></a>
<p><a class="t-linehead" id="t-linehead0845a04"></a>爾時，佛有一羅漢名賓頭盧，時坐山上忽忘 <a class="t" id="t0845a05"></a>至難國，賓頭盧坐來久，適欲以針縫縷衣， <a class="t" id="t0845a06"></a>以鍼刺地，縷與衣相連。是時佛已應難國王 <a class="t" id="t0845a07"></a>宮中坐已，賓頭盧即以神足飛行至難國，山 <a class="t" id="t0845a08"></a>便隨賓頭盧後。爾時，國中有一女人懷軀，見 <a class="t" id="t0845a09"></a>山來政黑恐墮其上，便大惶怖即墮軀。佛以 <a class="t" id="t0845a10"></a>遙知之，即令摩訶目連以神足飛行迎問：「賓 <a class="t" id="t0845a11"></a>頭盧！汝後何等？」賓頭盧即還顧見山，以手攬 <a class="t" id="t0845a12"></a>山擲故處八千里。爾時，賓頭盧即到前，為佛 <a class="t" id="t0845a13"></a>作禮却坐。</p>
<a class="t" id="t0845a14"></a>
<p><a class="t-linehead" id="t-linehead0845a14"></a>佛告賓頭盧：「我教天下人欲令悉度世，今汝 <a class="t" id="t0845a15"></a>既失期，復殺一人。人命至重，是我道所不喜。 <a class="t" id="t0845a16"></a>汝從今已後，不得復隨我食及與眾會。若當 <a class="t" id="t0845a17"></a>留住，後須彌勒佛出，迺般泥洹去耳。」賓頭盧 <a class="t" id="t0845a18"></a>聞佛說如是，即默然憂愁復自悔責，食訖便 <a class="t" id="t0845a19"></a>起前為作禮，及諸菩薩、阿羅漢共辭，便入山 <a class="t" id="t0845a20"></a>中。</p>
<p><a class="t-linehead" id="t-linehead0845a20"></a>爾時，難國王師尼揵若陀弗白佛言：「寧可 <a class="t" id="t0845a21"></a>共捔道不？若不如者當投著井中。」佛言：「大善！ <a class="t" id="t0845a22"></a>不須多言，三問不如者，當投著井中。」尼揵若 <a class="t" id="t0845a23"></a>陀弗言：「大善！」佛即問：「若誦經時云何？」尼揵若 <a class="t" id="t0845a24"></a>陀弗言：「我誦經時匍匐而行。」「匍匐而行是為 <a class="t" id="t0845a25"></a>狗，狗迺匍匐而行。」尼揵若陀弗便不如佛，諸 <a class="t" id="t0845a26"></a>弟子皆瞋，餘語為賜那正說是事也，悉還恚 <a class="t" id="t0845a27"></a>其師所，取師欲投著井中，師即大惶怖，以兩 <a class="t" id="t0845a28"></a>手拒地不肯入井中。佛言：「置之。」</p>
<a class="t" id="t0845a29"></a>
<p><a class="t-linehead" id="t-linehead0845a29"></a>爾時，中庭自然有大火出，其焰上詣第七梵 <a class="t" id="t0845b01"></a>天，其火中自然有千葉蓮華，華上有五百梵 <a class="t" id="t0845b02"></a>天，皆叉手長跪問佛：「飯何等人得福多者？飯 <a class="t" id="t0845b03"></a>何等人得福少者？」佛答梵天言：「譬如以五種 <a class="t" id="t0845b04"></a> <span class="gaiji">穀 <!--gaiji,穀,1[穀-(一／禾)＋釆],2,3--></span>散著火中，為生不？」梵天言：「不生。」佛言：「難 <a class="t" id="t0845b05"></a>國王前後所飯諸尼揵，譬如五 <span class="gaiji">穀 <!--gaiji,穀,1[穀-(一／禾)＋釆],2,3--></span>著火中，終 <a class="t" id="t0845b06"></a>不復生；今日飯佛及諸菩薩、羅漢，得福多無 <a class="t" id="t0845b07"></a>有量。譬如人有好地有好種，天復時雨，何憂 <a class="t" id="t0845b08"></a>不生？今佛是一切人福田，隨人所種必得其 <a class="t" id="t0845b09"></a>願。愚癡人喜教他為外道，是人命盡皆當墮 <a class="t" id="t0845b10"></a>太山地獄中甚懃苦，悔無所復及，前人坐之 <a class="t" id="t0845b11"></a>未出，後人復教作之，世間人愚癡，但更相欺 <a class="t" id="t0845b12"></a>調，是故不知真道。若有黠人當學正道，其道 <a class="t" id="t0845b13"></a>不生不老不病不死，是為泥洹大道。世間凡 <a class="t" id="t0845b14"></a>有九十六種道，皆不及佛道。」</p>
<p><a class="t-linehead" id="t-linehead0845b14"></a>佛言：「以一天下 <a class="t" id="t0845b15"></a>樹枝及與鳥毛，作筆書佛經，樹枝鳥毛悉皆 <a class="t" id="t0845b16"></a>可盡，佛智不可盡；大如須彌山墨磨研，四海 <a class="t" id="t0845b17"></a>水沾筆，須彌山墨、四海水皆可盡，佛智終不 <a class="t" id="t0845b18"></a>可盡。」五百梵天聞佛語，應時舉聲言：「善哉！審 <a class="t" id="t0845b19"></a>如佛所言。」於是五百梵天忽然不見。</p>
<p><a class="t-linehead" id="t-linehead0845b19"></a>爾時，難 <a class="t" id="t0845b20"></a>國王眷屬三百人，千二百婇女，五百大臣， <a class="t" id="t0845b21"></a>見佛變化，皆踊躍歡喜，悉發阿耨多羅三藐 <a class="t" id="t0845b22"></a>三菩提心。時二千婆羅門即除鬚髮皆作比 <a class="t" id="t0845b23"></a>丘，應時悉得羅漢道。萬二千尼揵應時悉解 <a class="t" id="t0845b24"></a>脫，中有得須陀洹道者，有得斯陀含道者，有 <a class="t" id="t0845b25"></a>得阿那含道者。國中細民復有六萬四千人， <a class="t" id="t0845b26"></a>皆信向佛法。即受五戒悉為優婆塞。</p>
<p><a class="t-linehead" id="t-linehead0845b26"></a>佛說經 <a class="t" id="t0845b27"></a>已，即與諸菩薩、阿羅漢俱現神足飛去。爾時， <a class="t" id="t0845b28"></a>難國王及夫人、太子、群臣、人民，皆大歡喜，悉 <a class="t" id="t0845b29"></a>持頭著地，遙為佛作禮。</p>
<a class="t" id="t0845c01"></a>
<p class="endsutta"><span class="t-juanname">佛說三摩竭經</span></p>
<a class="t" id="t0845c02"></a> <a class="t" id="t0845c03"></a> <a class="t" id="t0845c04"></a> <a class="t" id="t0845c05"></a> <a class="t" id="t0845c06"></a> <a class="t" id="t0845c07"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 129. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
