<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t138">
<article>
<div class="mirror hgroup">
<h1 class="mirror-row">
<span class="mirror-left latin">T 138</span> <span class="mirror-right">佛說十一想思念如來經</span>
</h1>
</div>
<p class="suttainfo latin"><span class="juannum">No. 138 [No. 125 (49.10)]</span><br>
<a class="t" id="t0861a11"></a> <span class="t-juanname">佛說十一想思念如來經</span><br>
<a class="t" id="t0861a12"></a> <a class="t" id="t0861a13"></a> <span class="t-byline">宋天竺三藏求那跋陀羅譯</span></p>
<a class="t" id="t0861a14"></a>
<p><a class="t-linehead" id="t-linehead0861a14"></a>聞如是：</p>
<p>一時，婆伽婆在羅閱城耆闍崛山中， <a class="t" id="t0861a15"></a>與大比丘眾二百五十人俱。爾時，世尊告諸 <a class="t" id="t0861a16"></a>比丘：「當以十一想思念如來，已思念當發慈 <a class="t" id="t0861a17"></a>心於如來所。云何為十一？戒意清淨 <span class="t-note">（一也）</span> 。威儀 <a class="t" id="t0861a18"></a>具足 <span class="t-note">（二也）</span> 。諸根不錯 <span class="t-note">（三也）</span> 。信意不亂 <span class="t-note">（四也）</span> 。常有勇健意 <a class="t" id="t0861a19"></a> <span class="t-note">（五也）</span> 。若更苦樂不以為憂 <span class="t-note">（六也）</span> 。意不忘失 <span class="t-note">（七也）</span> 。止觀現 <a class="t" id="t0861a20"></a>在前 <span class="t-note">（八也）</span> 。三昧意無休息 <span class="t-note">（九也）</span> 。智慧意無量 <span class="t-note">（十也）</span> 。觀佛 <a class="t" id="t0861a21"></a>無厭足 <span class="t-note">（十一也）</span> 。如是比丘當以此十一想思念如 <a class="t" id="t0861a22"></a>來，已思念如來，當發慈心於如來所，是謂比 <a class="t" id="t0861a23"></a>丘於比丘中修行念佛。彼比丘已修行念佛， <a class="t" id="t0861a24"></a>於二果當求一果，於現法中得自在，成無餘 <a class="t" id="t0861a25"></a>阿那含。」</p>
<p><a class="t-linehead" id="t-linehead0861a25"></a>爾時，諸比丘聞佛所說，歡喜奉行。</p>
<a class="t" id="t0861a26"></a>
<p><a class="t-linehead" id="t-linehead0861a26"></a>聞如是：</p>
<p>一時，婆伽婆在舍衛城祇樹給孤獨 <a class="t" id="t0861a27"></a>園。是時，世尊告諸比丘：「若慈心解脫，親近廣 <a class="t" id="t0861a28"></a>布，修行以辦，獲使起善具足，便當有十一報、 <a class="t" id="t0861a29"></a>十一果。云何為十一？臥安、覺安、不見惡夢、 <a class="t" id="t0861b01"></a>天護、人愛、非人所敬、不毒、不兵、水火不喪、 <a class="t" id="t0861b02"></a>亦不加刑、身壞命終生善處梵天上。於諸善 <a class="t" id="t0861b03"></a>法速得捷疾，智能盡有漏行。比丘！慈心解 <a class="t" id="t0861b04"></a>脫，親近廣布，修行以辦，以獲便起善具足， <a class="t" id="t0861b05"></a>當有此十一法。是故，諸比丘！當求方便慈心 <a class="t" id="t0861b06"></a>解脫，如是諸比丘當作是學。」</p>
<p><a class="t-linehead" id="t-linehead0861b06"></a>爾時，諸比丘聞 <a class="t" id="t0861b07"></a>佛所說，歡喜奉行。</p>
<a class="t" id="t0861b08"></a>
<p class="endsutta"><span class="t-juanname">佛說十一想思念如來經</span></p>
<a class="t" id="t0861b09"></a> <a class="t" id="t0861b10"></a> <a class="t" id="t0861b11"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 138. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
