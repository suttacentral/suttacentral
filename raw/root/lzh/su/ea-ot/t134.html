<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t134">
<article>
<div class="mirror hgroup">
<h1 class="mirror-row">
<span class="mirror-left latin">T 134</span> <span class="mirror-right">佛說長者子六過出家經</span>
</h1>
</div>
<p class="suttainfo latin"><span class="juannum">No. 134 [No. 125 (35.10)]</span><br>
<a class="t" id="t0857a13"></a> <a class="t" id="t0857a14"></a> <a class="t" id="t0857a15"></a> <a class="t" id="t0857a16"></a> <span class="t-juanname">佛說長者子六過出家經</span><br>
<a class="t" id="t0857a17"></a> <a class="t" id="t0857a18"></a> <span class="t-byline">宋沙門釋慧簡譯</span></p>
<a class="t" id="t0857a19"></a>
<p><a class="t-linehead" id="t-linehead0857a19"></a>聞如是：</p>
<p>一時婆伽婆在舍衛城祇樹給孤獨 <a class="t" id="t0857a20"></a>園。爾時，僧伽羅摩長者子，乃至六出家為道 <a class="t" id="t0857a21"></a>便，往至世尊所，頭面禮足在一面立。時僧伽 <a class="t" id="t0857a22"></a>羅摩長者子白世尊言：「願世尊聽出家學道， <a class="t" id="t0857a23"></a>時僧伽羅摩得出家學道。」時，世尊告僧伽羅 <a class="t" id="t0857a24"></a>摩比丘：「汝當行二法。云何為二？止觀是也。」僧 <a class="t" id="t0857a25"></a>伽羅摩比丘白佛言：「甚解世尊！甚解如來！」世 <a class="t" id="t0857a26"></a>尊告曰：「我取要而說，云何言甚解耶？」僧伽羅 <a class="t" id="t0857a27"></a>摩白佛言：「止者諸結永息，觀者世尊，觀一切 <a class="t" id="t0857a28"></a>諸法。」世尊告曰：「善哉善哉！僧伽羅摩！我取要 <a class="t" id="t0857a29"></a>說法，能廣分別。」時僧伽羅摩即從佛受如此 <a class="t" id="t0857b01"></a>教，在閑靜處而思惟此義，在閑靜處思惟此 <a class="t" id="t0857b02"></a>義已，族姓子剃除鬚髮著三法衣，以信堅固 <a class="t" id="t0857b03"></a>出家學道，修無上梵行，盡生死原，梵行已立， <a class="t" id="t0857b04"></a>所作已辦，更不復受母胞胎。時，尊者僧伽羅 <a class="t" id="t0857b05"></a>摩便成阿羅漢果。</p>
<p><a class="t-linehead" id="t-linehead0857b05"></a>時，僧伽羅摩未出家時有 <a class="t" id="t0857b06"></a>婦母在，聞女夫出家，僧伽羅摩長者子乃至 <a class="t" id="t0857b07"></a>七反，於如來所出家學道，更不習欲，捨家業 <a class="t" id="t0857b08"></a>僕從。時，僧伽羅摩婦母便將女詣僧伽羅摩 <a class="t" id="t0857b09"></a>比丘所，在前默然立，再三歎息，便作是語：「汝 <a class="t" id="t0857b10"></a>僧伽羅摩！無義無禮，不端思惟捨我女，於如 <a class="t" id="t0857b11"></a>來所出家學道，諸有舍衛城王及大臣長者 <a class="t" id="t0857b12"></a>婆羅門剎利，見我女者悉皆迷惑莫知所在， <a class="t" id="t0857b13"></a>如常懷敬念願與居止，汝不思惟而棄我女。」 <a class="t" id="t0857b14"></a>時尊者僧伽羅摩便說偈言：</p>
<a class="t" id="t0857b15"></a>
<blockquote class="gatha">
<p>「此外更無要，　　此外亦無比， <a class="t" id="t0857b16"></a><br>
　此外更無觀，　　善慮無過此。」</p>
<a class="t" id="t0857b17"></a>
</blockquote>
<p><a class="t-linehead" id="t-linehead0857b17"></a>爾時，尊者僧伽羅摩婦母，語僧伽羅摩言：「我 <a class="t" id="t0857b18"></a>女意有何咎何過？乃使汝捐棄，於如來所出 <a class="t" id="t0857b19"></a>家學道？」時，尊者僧伽羅摩，便說偈曰：</p>
<a class="t" id="t0857b20"></a>
<blockquote class="gatha">
<p>「惡口常誹謗，　　嫉姤心懷姦， <a class="t" id="t0857b21"></a><br>
　瞋恚喜妄語，　　如來說大惡。」</p>
<a class="t" id="t0857b22"></a>
</blockquote>
<p><a class="t-linehead" id="t-linehead0857b22"></a>爾時，尊者僧伽羅摩婦及婦母，從頭至足皆 <a class="t" id="t0857b23"></a>悉觀，此比丘從足至頭亦復悉觀，我尊者僧 <a class="t" id="t0857b24"></a>伽羅摩足，便作是言：「願尊者，懺悔我愚癡所 <a class="t" id="t0857b25"></a>為亦不別真。」僧伽羅摩言：「願妹常安隱壽命 <a class="t" id="t0857b26"></a>延長。」時，僧伽羅摩婦便語母言：「僧伽羅摩稱 <a class="t" id="t0857b27"></a>我為 <span class="corr" title="[姝&gt;妹]">妹</span> ，此必不復樂欲。」便語僧伽羅摩言：「願 <a class="t" id="t0857b28"></a>尊者僧伽羅摩，懺悔愚癡所為然不別真。」僧 <a class="t" id="t0857b29"></a>伽羅摩言：「願妹安隱壽命延長。」時，僧伽羅摩 <a class="t" id="t0857c01"></a>婦及婦母，頭面禮足繞三匝，再三歎息便退 <a class="t" id="t0857c02"></a>去。</p>
<p><a class="t-linehead" id="t-linehead0857c02"></a>時，尊者阿難，從舍衛城遙見尊者僧伽羅 <a class="t" id="t0857c03"></a>摩婦及婦母，見已便作是語：「諸妹見僧伽羅 <a class="t" id="t0857c04"></a>摩不耶？」僧伽羅摩婦對曰：「見僧伽羅摩亦與 <a class="t" id="t0857c05"></a>言語，然我願不果。」時，尊者阿難，默然而行。時 <a class="t" id="t0857c06"></a>尊者阿難還自詣房，收攝衣鉢澡手洗足，以 <a class="t" id="t0857c07"></a>尼師檀著肩上詣世尊所，頭面禮足在一面 <a class="t" id="t0857c08"></a>坐，須臾退坐以此因緣具白世尊。爾時，世尊 <a class="t" id="t0857c09"></a>便說偈曰：</p>
<a class="t" id="t0857c10"></a>
<blockquote class="gatha">
<p>「腐樹求萌芽，　　火中求水渧， <a class="t" id="t0857c11"></a><br>
　水中而求火，　　無欲而求欲。」</p>
<a class="t" id="t0857c12"></a>
</blockquote>
<p><a class="t-linehead" id="t-linehead0857c12"></a>爾時，世尊告諸比丘：「我聲聞中第一比丘能 <a class="t" id="t0857c13"></a>降伏魔，所謂僧伽羅摩比丘是。」</p>
<p><a class="t-linehead" id="t-linehead0857c13"></a>爾時，諸比丘 <a class="t" id="t0857c14"></a>聞佛所說，歡喜奉行。</p>
<a class="t" id="t0857c15"></a>
<p class="endsutta"><span class="t-juanname">佛說長者子六過出家經</span></p>
<a class="t" id="t0857c16"></a> <a class="t" id="t0857c17"></a> <a class="t" id="t0857c18"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 134. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
