<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t144">
<article>
<div class="mirror hgroup">
<h1 class="mirror-row">
<span class="mirror-left latin">T 144</span> <span class="mirror-right">佛說大愛道般泥洹經</span>
</h1>
</div>
<p class="suttainfo latin"><span class="juannum">No. 144 [No. 125 (52.1), No. 145]</span><br>
<a class="t" id="t0867a21"></a> <span class="t-juanname">佛說大愛道般泥洹經</span><br>
<a class="t" id="t0867a22"></a> <a class="t" id="t0867a23"></a> <span class="t-byline">西晉河內沙門白法祖譯</span></p>
<a class="t" id="t0867a24"></a>
<p><a class="t-linehead" id="t-linehead0867a24"></a>聞如是：</p>
<p>一時，佛在墮舍利國，行在獼猴水 <a class="t" id="t0867a25"></a>拘羅曷講堂。是時，摩訶卑耶和題俱曇彌，行 <a class="t" id="t0867a26"></a>在墮舍利國，與五百比丘尼俱，皆是阿羅漢， <a class="t" id="t0867a27"></a>皆為大神足，為諄那須、摩訶離、惟讖彌、優波 <a class="t" id="t0867a28"></a>羅洹、卑耶俱曇彌，是輩長年比丘尼大弟子， <a class="t" id="t0867a29"></a>行在墮舍利王國比丘尼精舍。是時摩訶卑 <a class="t" id="t0867b01"></a>耶和題俱曇彌，自意覺念言：「我不忍見佛般 <a class="t" id="t0867b02"></a>泥洹，并阿難、舍利弗、目揵連是賢者輩，我先 <a class="t" id="t0867b03"></a>捨壽命行取泥洹去。」是時佛即已覺知，便語 <a class="t" id="t0867b04"></a>阿難：「是間摩訶卑耶和題俱曇彌自念言： <a class="t" id="t0867b05"></a>『我不忍見佛般泥洹，并阿難、舍利弗、目乾連 <a class="t" id="t0867b06"></a>是賢者輩，我先捨壽行取泥洹去。』是五百比 <a class="t" id="t0867b07"></a>丘尼，自意覺捨一切苦，我不忍見佛般泥洹， <a class="t" id="t0867b08"></a>并賢者阿難、舍利弗、目乾連是賢者輩，我輩 <a class="t" id="t0867b09"></a>亦當捨壽行取泥洹去。」佛說如是。</p>
<p><a class="t-linehead" id="t-linehead0867b09"></a>阿難白佛 <a class="t" id="t0867b10"></a>言：「是故我身不能自勝，諸方不能分別，所聞 <a class="t" id="t0867b11"></a>法不能自識。所以者何？聞摩訶卑耶和題俱 <a class="t" id="t0867b12"></a>曇彌當般泥洹。」</p>
<p><a class="t-linehead" id="t-linehead0867b12"></a>佛便告賢者阿難：「如是阿難！ <a class="t" id="t0867b13"></a>汝自意念：摩訶卑耶和題俱曇彌，持精進種 <a class="t" id="t0867b14"></a>般泥洹耶，并定種、慈種、解種、度知見種所法， <a class="t" id="t0867b15"></a>我自知證覺者，若四意止、若四意斷、若四神 <a class="t" id="t0867b16"></a>足、若五根、若五力、七覺意、若八慧道行，汝恐 <a class="t" id="t0867b17"></a>摩訶卑耶和題俱曇彌，持是法去耶？」</p>
<p><a class="t-linehead" id="t-linehead0867b17"></a>佛說是 <a class="t" id="t0867b18"></a>竟已，阿難白言：「摩訶卑耶和題俱曇彌，終 <a class="t" id="t0867b19"></a>不能持清淨種般泥洹去，亦不能持定種，亦不 <a class="t" id="t0867b20"></a>能持慧種，亦不能持解種，亦不能持慧見知種， <a class="t" id="t0867b21"></a>終不能持覺種。佛自慧所覺知法，若四意止、 <a class="t" id="t0867b22"></a>若四意斷、若四神足、若五根、若五力、若七覺意， <a class="t" id="t0867b23"></a>若八慧道行，終不能持是法般泥洹。」</p>
<p><a class="t-linehead" id="t-linehead0867b23"></a>阿難 <a class="t" id="t0867b24"></a>言：「我自念摩訶卑耶和題俱曇彌於佛有阜 <a class="t" id="t0867b25"></a>恩，佛母壽終時，摩訶卑耶和題俱曇彌乳養 <a class="t" id="t0867b26"></a>長大佛。」</p>
<p><a class="t-linehead" id="t-linehead0867b26"></a>佛言：「阿難！有是。摩訶卑耶和題俱 <a class="t" id="t0867b27"></a>曇彌，於我有阜恩，我母壽終時乳養長大我。」 <a class="t" id="t0867b28"></a>佛言：「阿難！我亦於摩訶卑耶和題俱曇彌有 <a class="t" id="t0867b29"></a>恩無量。所以者何？摩訶卑耶和題俱曇彌從 <a class="t" id="t0867c01"></a>我因緣，自歸佛，自歸法，自歸比丘僧，自歸習 <a class="t" id="t0867c02"></a>道盡，亦不復疑佛，亦不復疑法，亦不復疑比 <a class="t" id="t0867c03"></a>丘僧，亦不復疑習道盡，皆已了知。若人，阿 <a class="t" id="t0867c04"></a>難！能教人自歸佛者、自歸法者、自歸比丘僧 <a class="t" id="t0867c05"></a>者，自歸習道盡者，受者盡壽命者，遷事所 <a class="t" id="t0867c06"></a>受歸教，施與衣食臥具醫藥，所索不逆，盡 <a class="t" id="t0867c07"></a>壽命如是，尚未能為報師恩。」佛言：「是故阿 <a class="t" id="t0867c08"></a>難！我於摩訶卑耶和題俱曇彌，有阜恩無量。」</p>
<a class="t" id="t0867c09"></a>
<p><a class="t-linehead" id="t-linehead0867c09"></a>是時摩訶卑耶和題俱曇彌，并五百比丘尼， <a class="t" id="t0867c10"></a>便俱出墮舍利國到大樹間，至佛所以頭面 <a class="t" id="t0867c11"></a>禮佛足却住一處，是五百比丘尼亦復禮佛 <a class="t" id="t0867c12"></a>住一處。摩訶卑耶和題俱曇彌便叉手白佛 <a class="t" id="t0867c13"></a>言：「我不能忍見佛般泥洹，并阿難、舍利弗羅、 <a class="t" id="t0867c14"></a>目乾連是賢者輩比丘，我欲先捨壽行取泥 <a class="t" id="t0867c15"></a>洹去。」以白如是，佛受摩訶卑耶和題俱曇彌 <a class="t" id="t0867c16"></a>所白默然。摩訶卑耶和題俱曇彌便以手摩 <a class="t" id="t0867c17"></a>佛足言：「我今日最後見世間依者，最後見世 <a class="t" id="t0867c18"></a>間明者，最後見世間無上者，從今以後不復 <a class="t" id="t0867c19"></a>見三界中尊者。」已為佛作禮却坐一處。是五 <a class="t" id="t0867c20"></a>百比丘尼亦復叉手，白佛如是：「我輩不忍見 <a class="t" id="t0867c21"></a>佛般泥洹，并賢者阿難、舍利弗羅、目乾連賢 <a class="t" id="t0867c22"></a>者比丘輩，我輩欲捨壽行取泥洹去。」五百比 <a class="t" id="t0867c23"></a>丘尼白如是，佛默然受五百比丘尼所白。五 <a class="t" id="t0867c24"></a>百比丘尼便頭面禮佛足言：「我輩最後見世 <a class="t" id="t0867c25"></a>間依者，最後見世間明者，最後見世間無上 <a class="t" id="t0867c26"></a>者，從今以後不復見三界中尊者。」已說如是 <a class="t" id="t0867c27"></a>各還就座。</p>
<p><a class="t-linehead" id="t-linehead0867c27"></a>佛為摩訶卑耶和題俱曇彌并五 <a class="t" id="t0867c28"></a>百比丘尼，說若干品法已訖，皆歡喜起坐，皆 <a class="t" id="t0867c29"></a>為佛作禮繞佛三匝，頭面著地還到墮舍利 <a class="t" id="t0868a01"></a>國，入王園比丘尼精舍，便從一處布五百座， <a class="t" id="t0868a02"></a>摩訶卑耶和題俱曇彌，并五百比丘尼各就 <a class="t" id="t0868a03"></a>座。是時摩訶卑耶和題俱曇彌，便自現神足 <a class="t" id="t0868a04"></a>從坐中沒身去，從東方出，在虛空中，上一 <a class="t" id="t0868a05"></a>樹間上至七樹間，自現四神足，於虛空上經 <a class="t" id="t0868a06"></a>行；已經行便住，已住便坐，已坐便臥，已臥 <a class="t" id="t0868a07"></a>便自身出五色火，上身出五色火，下身出水， <a class="t" id="t0868a08"></a>下身出五色火，上身出水；如是從東方沒出 <a class="t" id="t0868a09"></a>西方，從南方沒出北方，便從七樹間下至地 <a class="t" id="t0868a10"></a>變化現神足如於上，時便滅神足取泥洹去。 <a class="t" id="t0868a11"></a>是時五百比丘尼便皆於坐中沒身，從東方 <a class="t" id="t0868a12"></a>出，在虛空中，上一樹間上至七樹間，自現四 <a class="t" id="t0868a13"></a>品神足，於虛空中經行；已經行便住，已住便 <a class="t" id="t0868a14"></a>坐，已坐便臥，已臥便自身出五色火，上身出 <a class="t" id="t0868a15"></a>五色火，下身出水，下身出五色火，上身出水； <a class="t" id="t0868a16"></a>如是從東方沒出西方，從南方沒出北方，便 <a class="t" id="t0868a17"></a>從七樹間下至地，變化現神足如於上，時便 <a class="t" id="t0868a18"></a>滅神足取泥洹去。</p>
<a class="t" id="t0868a19"></a>
<p><a class="t-linehead" id="t-linehead0868a19"></a>是時，佛告賢者阿難：「汝行明日平旦入惟舍 <a class="t" id="t0868a20"></a>利國到耶陀迦羅越舍，已到便告耶陀迦羅 <a class="t" id="t0868a21"></a>越，佛母般泥洹，并五百比丘尼，佛勸令迦羅 <a class="t" id="t0868a22"></a>越作五百輿床、五百瓶麻油、五百分香、五百分 <a class="t" id="t0868a23"></a>薪，若干種花香、若干種伎樂，持到王園比丘 <a class="t" id="t0868a24"></a>尼精舍。所以者何？佛母般泥洹并五百比丘 <a class="t" id="t0868a25"></a>尼，皆是阿羅漢皆大神足，功德已滿，當好葬 <a class="t" id="t0868a26"></a>之。」佛語阿難：「告迦羅越，佛勸如是。」</p>
<p><a class="t-linehead" id="t-linehead0868a26"></a>阿難聞佛 <a class="t" id="t0868a27"></a>言，唯然即起持頭面禮佛足，即以平旦入惟 <a class="t" id="t0868a28"></a>舍利國，至耶陀迦羅越所，至已告守門者：「令 <a class="t" id="t0868a29"></a>入白迦羅越，阿難在外。」守門者聞阿難言，即 <a class="t" id="t0868b01"></a>入白如是。時耶陀迦羅越在高樓上，與妓女 <a class="t" id="t0868b02"></a>共相娛樂，聞門者言如是，即恐怖衣毛皆竪， <a class="t" id="t0868b03"></a>即下樓出與阿難相見，即持頭面著賢者阿 <a class="t" id="t0868b04"></a>難足下為禮，白賢者阿難：「是非恒亦非小事。 <a class="t" id="t0868b05"></a>所以者何？賢者來入國一何早耶？」耶陀迦羅 <a class="t" id="t0868b06"></a>越言：「已意何？」阿難即報言：「佛使我來，欲勸令 <a class="t" id="t0868b07"></a>迦羅越，作五百輿床、五百麻油瓶、五百分香、 <a class="t" id="t0868b08"></a>五百分薪，若干種好香花、若干種伎樂，持到 <a class="t" id="t0868b09"></a>王園比丘尼精舍。所以者何？佛母般泥洹并 <a class="t" id="t0868b10"></a>五百比丘尼，皆是阿羅漢皆大神足，功德已 <a class="t" id="t0868b11"></a>滿，當好葬之。佛勸迦羅越如是。」</p>
<p><a class="t-linehead" id="t-linehead0868b11"></a>迦羅越聞阿 <a class="t" id="t0868b12"></a>難言如是，即惛擗地言：「賢者阿難！我人有 <a class="t" id="t0868b13"></a>何等過於比丘尼？比丘尼有何恨我人？所般 <a class="t" id="t0868b14"></a>泥洹不告我人？賢者阿難！從今以後，行室 <a class="t" id="t0868b15"></a>當空，諸座亦當空，經行處亦當空，四徼道頭 <a class="t" id="t0868b16"></a>里巷皆當空，惟舍利國已為空。賢者阿難！從 <a class="t" id="t0868b17"></a>今以後，不復見比丘尼行分越入惟舍利國， <a class="t" id="t0868b18"></a>是痛何甚！」</p>
<p><a class="t-linehead" id="t-linehead0868b18"></a>耶陀迦羅越言已竟，阿難即告迦 <a class="t" id="t0868b19"></a>羅越言：「佛本自說言，一切恩愛皆當別離消 <a class="t" id="t0868b20"></a>散，各自異處各自異行，所生所至所想，各自 <a class="t" id="t0868b21"></a>有行，各自有因緣，會當滅盡會當別離，欲令 <a class="t" id="t0868b22"></a>不別離者終不可得，慧人但當護法行。」是時 <a class="t" id="t0868b23"></a>賢者阿難，為迦羅越引若干經，要持解迦羅 <a class="t" id="t0868b24"></a>越意， <span class="corr" title="[滅&gt;欲] cf.【麗】">欲</span> 勸迦羅越意，已解已喜已勸，便到惟 <a class="t" id="t0868b25"></a>舍利國。</p>
<p><a class="t-linehead" id="t-linehead0868b25"></a>披羅門迦羅越異因緣，在講堂聚會， <a class="t" id="t0868b26"></a>便賢者阿難，以到就座已坐，便告惟舍利國 <a class="t" id="t0868b27"></a>披羅門迦羅越：「卿輩作五百輿床、五百麻油 <a class="t" id="t0868b28"></a>瓶、五百分香、五百分薪，若干種好香華、若干 <a class="t" id="t0868b29"></a>種妓樂，持到王園比丘尼精舍。所以者何？ <a class="t" id="t0868c01"></a>佛母般泥洹并五百比丘尼，皆是阿羅漢皆 <a class="t" id="t0868c02"></a>大神足，功德已滿，當好葬之。佛勸眾披羅門 <a class="t" id="t0868c03"></a>迦羅越如是。」惟舍利國披羅門迦羅越，即便 <a class="t" id="t0868c04"></a>擗地告賢者阿難：「我人有何等過於比丘 <a class="t" id="t0868c05"></a>尼？比丘尼有何恨我人輩？持何等失比丘尼 <a class="t" id="t0868c06"></a>意，般泥洹不告我人？賢者阿難！從今以後，行 <a class="t" id="t0868c07"></a>室皆當空，諸座皆當空，四徼道頭里巷皆當 <a class="t" id="t0868c08"></a>空，惟舍利國以為空。從今以後，終不復見比 <a class="t" id="t0868c09"></a>丘尼入惟舍利國行分越。」</p>
<p><a class="t-linehead" id="t-linehead0868c09"></a>是時，賢者阿難告 <a class="t" id="t0868c10"></a>惟舍利國披羅門迦羅越：「佛先自說，一切恩愛 <a class="t" id="t0868c11"></a>皆當別離消散，各自異處各自異行，所生所 <a class="t" id="t0868c12"></a>至所想，各自有行，各自有因緣，會當別離，欲 <a class="t" id="t0868c13"></a>令不別離終不可得，慧人但當護法行。」是時， <a class="t" id="t0868c14"></a>賢者阿難，為惟舍利國披羅門迦羅越，引若 <a class="t" id="t0868c15"></a>干經要持解披羅門迦羅越意，喜披羅門迦 <a class="t" id="t0868c16"></a>羅越意，勸披羅門迦羅越意，已解已喜已 <a class="t" id="t0868c17"></a>勸，賢者阿難，便起坐到佛所。</p>
<p><a class="t-linehead" id="t-linehead0868c17"></a>是時耶陀迦 <a class="t" id="t0868c18"></a>羅越，并五百披羅門迦羅越，持五百輿床、五百 <a class="t" id="t0868c19"></a>麻油瓶、五百分薪、五百分香，若干種好香華妓 <a class="t" id="t0868c20"></a>樂，到王園比丘尼精舍，已到是時王園比丘 <a class="t" id="t0868c21"></a>尼精舍門閉，耶陀迦羅越便告一人言：「來，汝 <a class="t" id="t0868c22"></a>上一人肩上，度垣牆入園開門。」是人受迦羅 <a class="t" id="t0868c23"></a>越言，上一人肩上度垣牆即開門。耶游陀迦 <a class="t" id="t0868c24"></a>羅越及五百披羅門，俱入王園比丘尼精舍。 <a class="t" id="t0868c25"></a>是時五百比丘尼共有六沙彌利，是六沙彌 <a class="t" id="t0868c26"></a>利告耶游陀迦羅越言：「賢者迦羅越！莫得嬈 <a class="t" id="t0868c27"></a>是五百比丘尼也。所以者何？皆是已得定意 <a class="t" id="t0868c28"></a>坐者。」是時，迦羅越告六沙彌利言：「是五百比 <a class="t" id="t0868c29"></a>丘尼，不為定意生，已捨壽命行取泥洹。」是 <a class="t" id="t0869a01"></a>時，六沙彌利聞是語即惛擗地言：「誰當復教 <a class="t" id="t0869a02"></a>誡我人者耶？誰當復諫數我人，當持衣鉢隨 <a class="t" id="t0869a03"></a>誰後耶？」</p>
<p><a class="t-linehead" id="t-linehead0869a03"></a>是時，迦羅越告賢者六沙彌利言：「佛 <a class="t" id="t0869a04"></a>先自說，一切恩愛皆當別離。賢者沙彌利莫愁 <a class="t" id="t0869a05"></a>憂，但當勤行增精進。」是時，迦羅越取摩訶 <a class="t" id="t0869a06"></a>卑耶和題俱曇彌舍利，持若干種香花妓樂， <a class="t" id="t0869a07"></a>恭敬撿取舍利著金床上，并五百比丘尼舍 <a class="t" id="t0869a08"></a>利亦如是，便耶游陀迦羅越，并五百披羅門 <a class="t" id="t0869a09"></a>迦羅越，俱取摩訶卑耶和題俱曇彌，并五百 <a class="t" id="t0869a10"></a>比丘尼舍利到佛所。</p>
<p><a class="t-linehead" id="t-linehead0869a10"></a>是時，佛告賢者舍利弗 <a class="t" id="t0869a11"></a>羅：「汝來！正東向叉手，下右膝著地，說如是：『有 <a class="t" id="t0869a12"></a>在東方直信者直業者，三神六智大神足功 <a class="t" id="t0869a13"></a>德已滿者，皆來到是間。所以者何？佛母般 <a class="t" id="t0869a14"></a>泥洹并五百比丘尼已般泥洹，皆是阿羅漢 <a class="t" id="t0869a15"></a>皆大神足，功德已滿，當共好葬之。』南方亦爾 <a class="t" id="t0869a16"></a>西方亦爾，北方亦爾，東方亦爾。」賢者舍利弗 <a class="t" id="t0869a17"></a>羅受語，即東向、南向、西向、北向請諸阿羅漢。 <a class="t" id="t0869a18"></a>即時東方有三百五十阿羅漢來，南方亦爾， <a class="t" id="t0869a19"></a>西方亦爾，北方亦爾，合千阿羅漢在佛前。佛 <a class="t" id="t0869a20"></a>便與千比丘僧俱，到摩訶卑耶和題俱曇彌 <a class="t" id="t0869a21"></a>舍利所，佛便坐，千比丘皆就座。</p>
<p><a class="t-linehead" id="t-linehead0869a21"></a>是時，佛便 <a class="t" id="t0869a22"></a>告賢者阿難：「汝起，取摩訶卑耶和題俱曇彌 <a class="t" id="t0869a23"></a>舍利，以鉢盛之，持來著我手中。」阿難言：「唯 <a class="t" id="t0869a24"></a>然。」便起坐取摩訶卑耶和題俱曇彌舍利， <a class="t" id="t0869a25"></a>著鉢中持授佛，佛即以兩手受之。摩訶卑耶 <a class="t" id="t0869a26"></a>和題俱曇彌舍利已受，佛便告眾比丘僧：「是 <a class="t" id="t0869a27"></a>母人聚舍利也，本是惡身急弊卒暴輕心 <a class="t" id="t0869a28"></a>數轉嫉妬，摩訶卑耶和題俱曇彌，已捨母 <a class="t" id="t0869a29"></a>人聚身，男子所應得者摩訶卑耶和題為已 <a class="t" id="t0869b01"></a>得也。」</p>
<a class="t" id="t0869b02"></a>
<p><a class="t-linehead" id="t-linehead0869b02"></a>是時佛令耶 <span class="corr" title="[遊&gt;游] cf.【麗】">游</span> 陀迦羅越眾比丘僧，共為摩 <a class="t" id="t0869b03"></a>訶卑耶和題俱曇彌并五百比丘尼起塔，已 <a class="t" id="t0869b04"></a>起塔及惟舍利國人民及諸天人，皆共事摩 <a class="t" id="t0869b05"></a>訶卑耶和題俱曇彌并五百比丘尼塔。</p>
<p><a class="t-linehead" id="t-linehead0869b05"></a>佛說 <a class="t" id="t0869b06"></a>如是，諸比丘皆歡喜，起前為佛作禮而去。</p>
<a class="t" id="t0869b07"></a>
<p class="endsutta"><span class="t-juanname">佛說大愛道般泥洹經</span></p>
<a class="t" id="t0869b08"></a> <a class="t" id="t0869b09"></a> <a class="t" id="t0869b10"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 144. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
