<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t149">
<article>
<div class="mirror hgroup">
<h1 class="mirror-row">
<span class="mirror-left latin">T 149</span> <span class="mirror-right">佛說阿難同學經 <span class="t-note">（出增一阿含經）</span></span>
</h1>
</div>
<p class="suttainfo latin"><span class="juannum">No. 149</span><br>
<a class="t" id="t0874b04"></a> <span class="t-juanname">佛說阿難同學經 <span class="t-note">（出增一阿含經）</span></span><br>
<a class="t" id="t0874b05"></a> <a class="t" id="t0874b06"></a> <span class="t-byline">後漢安息國三藏安世高譯</span></p>
<a class="t" id="t0874b07"></a>
<p><a class="t-linehead" id="t-linehead0874b07"></a>聞如是：</p>
<p>一時，婆伽婆在舍衛城祇樹給孤獨 <a class="t" id="t0874b08"></a>園。爾時，舍衛城有比丘名掘多，是尊者阿難 <a class="t" id="t0874b09"></a>少小同學，甚愛敬念親昵，未曾恚怒，然不樂 <a class="t" id="t0874b10"></a>修梵行，欲得捨戒還為白衣。是時阿難，至世 <a class="t" id="t0874b11"></a>尊所，到已頭面禮足，在一面立。時阿難白世 <a class="t" id="t0874b12"></a>尊言：「於此舍衛城，有比丘名曰掘多，是我少 <a class="t" id="t0874b13"></a>小同學，不堪任修梵行，欲捨戒還為白衣。願 <a class="t" id="t0874b14"></a>世尊，與掘多比丘說法，使於此現法中清淨 <a class="t" id="t0874b15"></a>修梵行。」</p>
<p><a class="t-linehead" id="t-linehead0874b15"></a>時世尊告阿難：「阿難！汝自往詣彼掘 <a class="t" id="t0874b16"></a>多比丘所。」對曰：「如是。世尊！」阿難從佛受教，便 <a class="t" id="t0874b17"></a>至掘多比丘所：「世尊呼。」對曰：「如是。」時，掘多比 <a class="t" id="t0874b18"></a>丘從阿難教，至世尊所，到已頭面禮足，在一 <a class="t" id="t0874b19"></a>面坐。</p>
<p><a class="t-linehead" id="t-linehead0874b19"></a>時，世尊告掘多比丘言：「云何比丘，汝審 <a class="t" id="t0874b20"></a>不樂修梵行，欲捨禁戒還為白衣耶？」</p>
<p><a class="t-linehead" id="t-linehead0874b20"></a>比丘報 <a class="t" id="t0874b21"></a>言：「審然世尊！所以然者？身熾盛意亦熾盛，不 <a class="t" id="t0874b22"></a>堪任清淨修梵行。」</p>
<p><a class="t-linehead" id="t-linehead0874b22"></a>世尊告曰：「比丘！女人有五 <a class="t" id="t0874b23"></a>穢行。云何為五？比丘！女人臭穢，言語麁獷， <a class="t" id="t0874b24"></a>無反復心，猶如蚖虵，常懷毒垢，此女人，增 <a class="t" id="t0874b25"></a>益魔眾，難得解脫，亦如鈎鎖。女人不可親近， <a class="t" id="t0874b26"></a>猶如雜毒不可食。女人不可消，亦如金剛壞 <a class="t" id="t0874b27"></a>敗人身。比丘！亦如火炎，猶彼阿鼻泥黎。比 <a class="t" id="t0874b28"></a>丘！女人不可觀察，猶彼臭糞。比丘！女人不 <a class="t" id="t0874b29"></a>可聽聞，猶如死嚮。比丘！女人如牢獄，猶如 <a class="t" id="t0874c01"></a>鞞摩質多牢獄 <span class="t-note">（阿須繫輪）</span> 。比丘！女人是怨家，亦如 <a class="t" id="t0874c02"></a>蚖虵，比丘！當遠離，猶惡知識。比丘！女人為 <a class="t" id="t0874c03"></a>恐怖，猶賊村落。比丘！人身難得，猶優曇鉢 <a class="t" id="t0874c04"></a>花。比丘！人身甚難得，猶彼板一孔推著水中， <a class="t" id="t0874c05"></a>數萬歲乃值其孔。比丘！時亦難遇，除其八時。 <a class="t" id="t0874c06"></a>汝比丘！已得人身，皆是本行所造。比丘！佛世 <a class="t" id="t0874c07"></a>尊出世甚難遇，猶如石女無子。比丘！如來出 <a class="t" id="t0874c08"></a>世甚難遇，亦如優曇鉢花。比丘！已得人身，已 <a class="t" id="t0874c09"></a>得受具足戒，亦得入眾，猶彼蒙尊國王，亦為 <a class="t" id="t0874c10"></a>人說法，休息止觀至涅槃界，至彼處，如來善 <a class="t" id="t0874c11"></a>說此法。汝比丘！淨修梵行，當盡苦原。」</p>
<p><a class="t-linehead" id="t-linehead0874c11"></a>時，彼 <a class="t" id="t0874c12"></a>比丘從佛受是教誡，即從坐上，無有塵垢， <a class="t" id="t0874c13"></a>得法眼淨。時，彼比丘即從坐起，頭面禮世 <a class="t" id="t0874c14"></a>尊足，便退而去。爾時，彼比丘聞世尊說是教 <a class="t" id="t0874c15"></a>誡，在一閑靜處，而自娛樂已。在閑靜處，而自 <a class="t" id="t0874c16"></a>娛樂，所以族姓子，剃除鬚髮，著袈裟衣，於如 <a class="t" id="t0874c17"></a>來所，修無上梵行，盡生死原，梵行已立，所 <a class="t" id="t0874c18"></a>作已辦，更不復受母胎。是時彼比丘，即成阿 <a class="t" id="t0874c19"></a>羅漢。</p>
<p><a class="t-linehead" id="t-linehead0874c19"></a>時，尊者掘多至世尊所，到已頭面禮足， <a class="t" id="t0874c20"></a>在一面坐。時，尊者掘多白世尊言：「世尊所教 <a class="t" id="t0874c21"></a>誡，今已還覺，願世尊聽般涅槃。」時世尊默 <a class="t" id="t0874c22"></a>然不對。尊者掘多比丘，再三白世尊言：「世尊 <a class="t" id="t0874c23"></a>所教，今已還覺，願世尊聽般涅槃。」時，世尊 <a class="t" id="t0874c24"></a>告曰：「比丘！今正是時。」彼比丘，即從坐起，頭面 <a class="t" id="t0874c25"></a>禮足，繞世尊三匝，便退而去，還詣己房。到已 <a class="t" id="t0874c26"></a>除去坐具，於露地布坐具，便昇虛空，現若干 <a class="t" id="t0874c27"></a>變化，或化一身為若干身，或化若干身為一 <a class="t" id="t0874c28"></a>身；或為石鐵，或為金剛，或為牆壁城郭，或為 <a class="t" id="t0874c29"></a>高山石壁，皆過無礙，出沒於地，譬如流水而 <a class="t" id="t0875a01"></a>無罣礙；結加趺坐，滿虛空中，譬如大火炎， <a class="t" id="t0875a02"></a>亦如飛鳥，猶如此日月，有大威神，有大力勢， <a class="t" id="t0875a03"></a>以手摩抆，化身至梵天，於虛空中；坐臥經行， <a class="t" id="t0875a04"></a>或現煙炎，身下出煙，身上出火，身上出煙， <a class="t" id="t0875a05"></a>身下出火，左出煙右出火，右出煙左出火，前 <a class="t" id="t0875a06"></a>出煙後出炎，後出煙前出炎，舉身出煙，舉 <a class="t" id="t0875a07"></a>身出炎， <span class="corr" title="[拳&gt;舉] cf.【麗】">舉</span> 身出火。時，彼比丘還斂神足，身 <a class="t" id="t0875a08"></a>就獨坐，結加趺坐，直身正意，繫念在前，便 <a class="t" id="t0875a09"></a>入初禪，從初禪起，入第二禪，從二禪起， <a class="t" id="t0875a10"></a>入第三禪，從三禪起，入第四禪；從第四禪 <a class="t" id="t0875a11"></a>起，入空處，從空處起，入識處，從識處起， <a class="t" id="t0875a12"></a>入不用處，從不用處起，入有想無想，從有想 <a class="t" id="t0875a13"></a>無想起，入想知滅三昧；從想知滅三昧起，入 <a class="t" id="t0875a14"></a>有想、無想、不用處、識處空處、四禪、三禪、二禪、 <a class="t" id="t0875a15"></a>初禪；復從初禪起，入第二禪、第三禪，時尊 <a class="t" id="t0875a16"></a>者掘多，從第四禪起，便捨身壽，於無餘涅槃 <a class="t" id="t0875a17"></a>界，便般涅槃。</p>
<p><a class="t-linehead" id="t-linehead0875a17"></a>時，阿難供養尊者掘多舍利，至 <a class="t" id="t0875a18"></a>世尊所，到已頭面禮足，在一面立。時阿難 <a class="t" id="t0875a19"></a>白世尊言：「彼掘多比丘者，從如來受教誡， <a class="t" id="t0875a20"></a>在閑靜處而自娛樂，所以族姓子，剃除鬚髮， <a class="t" id="t0875a21"></a>著三法衣，已信堅固，出家學道，修無上梵 <a class="t" id="t0875a22"></a>行，盡生死原，梵行已立，所作已辦，更不受 <a class="t" id="t0875a23"></a>母胎。世尊！彼尊者掘多，已般涅槃。」</p>
<p><a class="t-linehead" id="t-linehead0875a23"></a>世尊告 <a class="t" id="t0875a24"></a>曰：「甚奇甚特！阿難！佛世尊成就無量智慧，能 <a class="t" id="t0875a25"></a>使掘多比丘濟生死淵，此，阿難！如來所行已 <a class="t" id="t0875a26"></a>足，況度無數百千眾生，濟生死淵，及餘當拔 <a class="t" id="t0875a27"></a>濟者。是故，阿難！當發茲意於佛、於法、於眾。 <a class="t" id="t0875a28"></a>如是，阿難！當作是學。」</p>
<p><a class="t-linehead" id="t-linehead0875a28"></a>是時，尊者阿難聞佛所 <a class="t" id="t0875a29"></a>說，歡喜奉行。</p>
<a class="t" id="t0875b01"></a>
<p class="endsutta"><span class="t-juanname">佛說阿難同學經</span></p>
<a class="t" id="t0883a09"></a> <a class="t" id="t0883a10"></a> <a class="t" id="t0883a11"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 149. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
