<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t139">
<article>
<div class="mirror hgroup">
<h1 class="mirror-row">
<span class="mirror-left latin">T 139</span> <span class="mirror-right">佛說四泥犁經</span>
</h1>
</div>
<p class="suttainfo latin"><span class="juannum">No. 139 [No. 125 (50.5)]</span><br>
<a class="t" id="t0861b12"></a> <span class="t-juanname">佛說四泥犁經</span><br>
<a class="t" id="t0861b13"></a> <a class="t" id="t0861b14"></a> <span class="t-byline">東晉西域沙門 <span class="corr" title="[&gt;竺] cf.【麗】">竺</span> 曇無蘭譯</span></p>
<a class="t" id="t0861b15"></a>
<p><a class="t-linehead" id="t-linehead0861b15"></a>聞如是：</p>
<p>一時婆伽婆，在舍衛城祇樹給孤獨 <a class="t" id="t0861b16"></a>園。爾時，世尊告諸比丘：「有四大泥犁。云何為 <a class="t" id="t0861b17"></a>四？諸比丘！提舍大泥犁，瞿波離比丘大泥犁， <a class="t" id="t0861b18"></a>禘婆達兜大泥犁，末佉梨大泥犁。</p>
<p><a class="t-linehead" id="t-linehead0861b18"></a>「諸比丘！彼 <a class="t" id="t0861b19"></a>提舍大泥犁，身出火焰長二十肘；諸比丘！瞿 <a class="t" id="t0861b20"></a>波犁大泥梨，身出火焰長三十肘；諸比丘！ <a class="t" id="t0861b21"></a>調達大泥犁，身出火焰長四十肘；末佉梨大 <a class="t" id="t0861b22"></a>泥梨身出火焰長六十肘。諸有人民，欲求安 <a class="t" id="t0861b23"></a>隱獲其義者，若三十大海水灌彼身上，彼海 <a class="t" id="t0861b24"></a>水盡火不滅，猶如融銅。若有人以二十渧水 <a class="t" id="t0861b25"></a>著彼融銅中，彼水渧速疾滅，彼提舍比丘亦 <a class="t" id="t0861b26"></a>復如是，火焰不滅。若復有人欲求安隱獲其 <a class="t" id="t0861b27"></a>義者，復以二十大海水灌其身上，彼水速盡。 <a class="t" id="t0861b28"></a>所以然者？彼提舍比丘愚人，遮比丘僧使一 <a class="t" id="t0861b29"></a>日不食，以此因緣，使提舍比丘入大地獄。諸 <a class="t" id="t0861c01"></a>有比丘，於瞿波離比丘，有一人起欲使安隱 <a class="t" id="t0861c02"></a>獲其義者，以三十大海水灌其身上，彼海水 <a class="t" id="t0861c03"></a>速盡。譬如二日所融銅；或有一人以三十渧 <a class="t" id="t0861c04"></a>水著融銅中，消盡無餘此亦如是。瞿波離比 <a class="t" id="t0861c05"></a>丘愚人，或有人起欲使獲安隱義者，以三十 <a class="t" id="t0861c06"></a>大海水灌其身上，彼大海水速盡。所以然者？ <a class="t" id="t0861c07"></a>彼瞿波離比丘愚人，謗舍利弗、目乾連比丘， <a class="t" id="t0861c08"></a>身壞命終生三惡道，墮鉢頭摩地獄。以此因 <a class="t" id="t0861c09"></a>緣，瞿波離比丘入大泥梨。彼調達大泥梨， <a class="t" id="t0861c10"></a>若復有人欲使獲安隱義者，復以四十大海 <a class="t" id="t0861c11"></a>水灌其身上，彼大海速盡彼火不滅。譬如三 <a class="t" id="t0861c12"></a>日融銅，若有人以四十渧水著融銅中，即 <a class="t" id="t0861c13"></a>時消盡無餘，此亦如是。調達愚人，若有人起 <a class="t" id="t0861c14"></a>欲使獲安隱義，以四十大海水灌其身上，彼 <a class="t" id="t0861c15"></a>大海水速盡，彼火不滅。所以然者？調達愚人 <a class="t" id="t0861c16"></a>欲害如來，殺阿羅漢比丘尼，壞亂比丘僧，身 <a class="t" id="t0861c17"></a>壞命終趣三惡道，生阿鼻地獄中，由此因緣， <a class="t" id="t0861c18"></a>使彼調達比丘入大地獄，身出火焰長四十 <a class="t" id="t0861c19"></a>肘。諸有比丘，彼末佉梨大泥犁，若有一人起 <a class="t" id="t0861c20"></a>欲使獲安隱義，以六十大海水灌其身上，彼 <a class="t" id="t0861c21"></a>海水速盡，彼火不滅。譬如四日所融銅，若有 <a class="t" id="t0861c22"></a>人以六十渧水著融銅中，即時消盡無餘，彼 <a class="t" id="t0861c23"></a>末佉梨亦復如是。若有一人起欲使獲安隱 <a class="t" id="t0861c24"></a>義者，以六十大海水灌其身上，彼大海水速 <a class="t" id="t0861c25"></a>盡，此火不滅。所以然者？此末佉梨愚人，教受 <a class="t" id="t0861c26"></a>百拘梨人使行邪見，以此因緣，使末佉梨身 <a class="t" id="t0861c27"></a>出火焰長六十肘。如是，諸比丘！四大泥犁。」</p>
<p><a class="t-linehead" id="t-linehead0861c27"></a>時， <a class="t" id="t0861c28"></a>諸比丘聞佛所說，歡喜奉行。</p>
<a class="t" id="t0861c29"></a>
<p class="endsutta"><span class="t-juanname">佛說四泥犁經</span></p>
<a class="t" id="t0862a01"></a> <a class="t" id="t0862a02"></a> <a class="t" id="t0862a03"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 139. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
