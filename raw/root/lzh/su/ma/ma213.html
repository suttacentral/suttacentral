<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma213">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 18</span>
<span class="mirror-right">例品</span></p>
<h1 class="mirror-row">
<span class="mirror-left latin">213. </span>
<span class="mirror-right">（二一三）法莊嚴經</span></h1>
</div><a class="t" id="t0795b19"></a>
<p><a class="t-linehead" id="t-linehead0795b19"></a>我聞如是：</p>
<p>一時，佛遊釋中，在釋家都邑，<a class="t" id="t0795b20"></a>名彌婁離。</p>
<p><a class="t-linehead" id="t-linehead0795b20"></a>爾時，拘薩羅王波斯匿與長<a class="t" id="t0795b21"></a>作共俱有所為故，出詣邑名城。拘薩羅<a class="t" id="t0795b22"></a>王波斯匿至彼園觀，見諸樹下寂無音聲，<a class="t" id="t0795b23"></a>遠離，無惡，無有人民，隨順燕坐，見已，憶念<a class="t" id="t0795b24"></a>世尊。拘薩羅王波斯匿告曰：「長作！今此樹<a class="t" id="t0795b25"></a>下寂無音聲，遠離，無惡，無有人民，隨順燕<a class="t" id="t0795b26"></a>坐，此處我數往見佛。長作！世尊今在何<a class="t" id="t0795b27"></a>處？我欲往見。」</p>
<p><a class="t-linehead" id="t-linehead0795b27"></a>長作答曰：「天王！我聞世尊遊<a class="t" id="t0795b28"></a>釋中，在釋家都邑，名彌婁離。」</p>
<p><a class="t-linehead" id="t-linehead0795b28"></a>拘薩羅王波斯<a class="t" id="t0795b29"></a>匿復問曰：「長作！釋家都邑名彌婁離，去此<a class="t" id="t0795c01"></a>幾許？」</p>
<p><a class="t-linehead" id="t-linehead0795c01"></a>長作答曰：「天王！去此三拘婁舍。」</p>
<p>拘薩<a class="t" id="t0795c02"></a>羅王波斯匿告曰：「長作！可勅嚴駕，我欲詣<a class="t" id="t0795c03"></a>佛。」</p>
<p><a class="t-linehead" id="t-linehead0795c03"></a>長作受教，即勅嚴駕，白曰：「天王！嚴駕已<a class="t" id="t0795c04"></a>訖，隨天王意。」拘薩羅王波斯匿即昇乘出城<a class="t" id="t0795c05"></a>外，往至釋家都邑，名彌婁離。</p>
<p><a class="t-linehead" id="t-linehead0795c05"></a>爾時，彌婁離<a class="t" id="t0795c06"></a>門外眾多比丘露地經行，拘薩羅王波斯匿<a class="t" id="t0795c07"></a>往詣諸比丘所，問曰：「諸尊！世尊今在何處<a class="t" id="t0795c08"></a>晝行？」</p>
<p><a class="t-linehead" id="t-linehead0795c08"></a>眾多比丘答曰：「大王！彼東向大屋，開窓<a class="t" id="t0795c09"></a>閉戶，世尊今在彼中晝行。大王！欲見便往<a class="t" id="t0795c10"></a>詣彼，到已住外，謦欬敲戶，世尊聞者，必為<a class="t" id="t0795c11"></a>開戶。」</p>
<p><a class="t-linehead" id="t-linehead0795c11"></a>拘薩羅王波斯匿即便下車。若有王<a class="t" id="t0795c12"></a>剎利頂來而得人處，教令大地，有五儀飾，<a class="t" id="t0795c13"></a>劍、葢、華鬘及珠柄拂、嚴飾之屣，彼盡脫已，授<a class="t" id="t0795c14"></a>與長作，長作念曰：「天王今者必當獨入，我等<a class="t" id="t0795c15"></a>應共住此待耳。」</p>
<p><a class="t-linehead" id="t-linehead0795c15"></a>於是，拘薩羅王波斯匿眷<a class="t" id="t0795c16"></a>屬圍遶，步往至彼東向大屋，到已住外，謦欬<a class="t" id="t0795c17"></a>敲戶，世尊聞已，即為開戶，拘薩羅王波斯<a class="t" id="t0795c18"></a>匿便入彼屋，前至佛所，稽首禮足，再三自<a class="t" id="t0795c19"></a>稱姓名：「我是拘薩羅王波斯匿。我是拘薩<a class="t" id="t0795c20"></a>羅王波斯匿。」</p>
<p><a class="t-linehead" id="t-linehead0795c20"></a>世尊答曰：「如是。大王！汝是拘薩<a class="t" id="t0795c21"></a>羅王波斯匿。汝是拘薩羅王波斯匿。」拘薩羅<a class="t" id="t0795c22"></a>王波斯匿再三自稱姓名已，稽首佛足，却<a class="t" id="t0795c23"></a>坐一面。</p>
<p><a class="t-linehead" id="t-linehead0795c23"></a>世尊問曰：「大王！見我有何等義，而<a class="t" id="t0795c24"></a>自下意稽首禮足，供養承事耶？」</p>
<p><a class="t-linehead" id="t-linehead0795c24"></a>拘薩羅王波<a class="t" id="t0795c25"></a>斯匿答曰：「世尊！我於佛而有法靖，因此故，<a class="t" id="t0795c26"></a>我作是念：『如來、無所著、正盡覺所說法善，世<a class="t" id="t0795c27"></a>尊弟子眾善趣向也。』世尊！我坐都坐時，見母<a class="t" id="t0795c28"></a>共子諍，子共母諍，父子、兄弟、姉妹、親屬展轉<a class="t" id="t0795c29"></a>共諍，彼鬪諍時，母說子惡，子說母惡，父子、<a class="t" id="t0796a01"></a>兄弟、姉妹、親屬相更說惡，況復他人？我<a class="t" id="t0796a02"></a>見世尊弟子諸比丘眾從世尊行梵行，或<a class="t" id="t0796a03"></a>有比丘少多起諍，捨戒罷道，不說佛惡，<a class="t" id="t0796a04"></a>不說諸法惡，不說眾惡，但自責數：『我<a class="t" id="t0796a05"></a>為惡，我為無德。所以者何？以我不能從世<a class="t" id="t0796a06"></a>尊自盡形壽修行梵行。』是謂我於佛而有<a class="t" id="t0796a07"></a>法靖，因此故，我作是念：『如來、無所著、正盡<a class="t" id="t0796a08"></a>覺所說法善，世尊弟子眾善趣向也。』</p>
<p><a class="t-linehead" id="t-linehead0796a08"></a>「復次，<a class="t" id="t0796a09"></a>世尊！我見一沙門梵志，或九月或十月，<a class="t" id="t0796a10"></a>少多學行梵行，捨隨本服，復為欲所染，染<a class="t" id="t0796a11"></a>欲著欲，為欲所縛，憍慠受入，不見災患，不<a class="t" id="t0796a12"></a>見出要而樂行欲。世尊！我見世尊弟子諸<a class="t" id="t0796a13"></a>比丘眾，自盡形壽修行梵行，乃至億數。我<a class="t" id="t0796a14"></a>於此外，不見如是清淨梵行，如世尊家，是<a class="t" id="t0796a15"></a>謂我於佛而有法靖，因此故，我作是念：『如<a class="t" id="t0796a16"></a>來、無所著、正盡覺所說法善，世尊弟子眾善<a class="t" id="t0796a17"></a>趣向也。』</p>
<p><a class="t-linehead" id="t-linehead0796a17"></a>「復次，世尊！我見一沙門梵志羸瘦憔<a class="t" id="t0796a18"></a>悴，形色極惡，身生白皰，人不憙見，我作<a class="t" id="t0796a19"></a>是念：『此諸尊何以羸瘦憔悴，形色極惡，身生<a class="t" id="t0796a20"></a>白皰，人不憙見？此諸尊必不樂行梵行，或<a class="t" id="t0796a21"></a>身有患，或屏處作惡，以是故諸尊羸瘦憔<a class="t" id="t0796a22"></a>悴，形色極惡，身生白皰，人不憙見。』我往<a class="t" id="t0796a23"></a>問彼：『諸尊何故羸瘦憔悴，形色極惡，身生<a class="t" id="t0796a24"></a>白皰，人不憙見？諸尊不樂行梵行耶？為身<a class="t" id="t0796a25"></a>有患耶？為屏處作惡耶？是故諸尊羸瘦<a class="t" id="t0796a26"></a>憔悴，形色極惡，身生白皰，人不憙見。』彼<a class="t" id="t0796a27"></a>答我曰：『大王！是白病。大王！是白病。』</p>
<p><a class="t-linehead" id="t-linehead0796a27"></a>「世尊！我<a class="t" id="t0796a28"></a>見世尊弟子諸比丘眾，樂行端正，面色悅<a class="t" id="t0796a29"></a>澤，形體淨潔，無為無求，護他妻食如鹿，<a class="t" id="t0796b01"></a>自盡形壽修行梵行，我見已，作是念：『此諸<a class="t" id="t0796b02"></a>尊何故樂行端正，面色悅澤，形體淨潔，無為<a class="t" id="t0796b03"></a>無求，護他妻食如鹿，自盡形壽修行梵<a class="t" id="t0796b04"></a>行？此諸尊或得離欲，或得增上心，現法樂<a class="t" id="t0796b05"></a>居，易不難得。』是故此諸尊樂行端正，面目<a class="t" id="t0796b06"></a>悅澤，形體淨潔，無為無求，護他妻食如鹿，<a class="t" id="t0796b07"></a>自盡形壽修行梵行。若行欲樂行端正者，<a class="t" id="t0796b08"></a>我應樂行端正。何以故？我得五欲功德，易<a class="t" id="t0796b09"></a>不難得。若此諸尊得離欲，得增上心，於<a class="t" id="t0796b10"></a>現法樂居，易不難得，是故此諸尊樂行<a class="t" id="t0796b11"></a>端正，面色悅澤，形體淨潔，無為無求，護他<a class="t" id="t0796b12"></a>妻食如鹿，自盡形壽修行梵行，是謂我<a class="t" id="t0796b13"></a>於佛而有法靖。因此故，我作是念：『如來、無<a class="t" id="t0796b14"></a>所著、正盡覺所說法善，世尊弟子眾善趣向<a class="t" id="t0796b15"></a>也。』</p>
<p><a class="t-linehead" id="t-linehead0796b15"></a>「復次，世尊！我見一沙門梵志聰明智<a class="t" id="t0796b16"></a>慧，自稱聰明智慧，博聞決定，諳識諸經，制<a class="t" id="t0796b17"></a>伏強敵，談論覺了，名德流布，一切世間無不<a class="t" id="t0796b18"></a>聞知，所遊至處壞諸見宗，輙自立論，而作<a class="t" id="t0796b19"></a>是說：『我等往至沙門瞿曇所，問如是如是<a class="t" id="t0796b20"></a>事，若能答者，當難詰彼；若不能答，亦難詰<a class="t" id="t0796b21"></a>已，捨之而去。』彼聞世尊遊某村邑，往至佛<a class="t" id="t0796b22"></a>所，尚不敢問於世尊事，況復欲難詰耶？是<a class="t" id="t0796b23"></a>謂我於佛而有法靖，因此故，我作是念：『如<a class="t" id="t0796b24"></a>來、無所著、正盡覺所說法善，世尊弟子眾善<a class="t" id="t0796b25"></a>趣向也。』</p>
<p><a class="t-linehead" id="t-linehead0796b25"></a>「復次，世尊！我見一沙門梵志聰明<a class="t" id="t0796b26"></a>智慧，自稱聰明智慧，博聞決定，諳識諸經，<a class="t" id="t0796b27"></a>制伏強敵，談論覺了，名德流布，一切世間無<a class="t" id="t0796b28"></a>不聞知，所遊至處壞諸見宗，輙自立論，而<a class="t" id="t0796b29"></a>作是說：『我等往至沙門瞿曇所，問如是如<a class="t" id="t0796c01"></a>是事，若能答者，當難詰彼；若不能答，亦難<a class="t" id="t0796c02"></a>詰已，捨之而去。』彼聞世尊遊某村邑，往至<a class="t" id="t0796c03"></a>佛所，問世尊事，世尊為答，彼聞答已，便得<a class="t" id="t0796c04"></a>歡喜，稽首佛足，繞三匝而去，是謂我於<a class="t" id="t0796c05"></a>佛而有法靖。因此故，我作是念：『如來、無<a class="t" id="t0796c06"></a>所著、正盡覺所說法善，世尊弟子眾善趣向<a class="t" id="t0796c07"></a>也。』</p>
<p><a class="t-linehead" id="t-linehead0796c07"></a>「復次，世尊！我見一沙門梵志聰明智<a class="t" id="t0796c08"></a>慧，自稱聰明智慧，博聞決定，<span class="corr" title="[暗&gt;諳] cf.［麗】">諳</span>識諸經，制<a class="t" id="t0796c09"></a>伏強敵，談論覺了，名德流布，一切世間無不<a class="t" id="t0796c10"></a>聞知，所遊至處壞諸見宗，輙自立論，而作<a class="t" id="t0796c11"></a>是說：『我等往至沙門瞿曇所，問如是如是<a class="t" id="t0796c12"></a>事，若能答者，當難詰彼；若不能答，亦難<a class="t" id="t0796c13"></a>詰已，捨之而去。』彼聞世尊遊某村邑，往至<a class="t" id="t0796c14"></a>佛所，問世尊事，世尊為答，彼聞答已，便得<a class="t" id="t0796c15"></a>歡喜，即自歸佛、法及比丘眾，世尊受彼為<a class="t" id="t0796c16"></a>優婆塞，終身自歸，乃至命盡，是謂我於佛<a class="t" id="t0796c17"></a>而有法靖。因此故，我作是念：『如來、無所<a class="t" id="t0796c18"></a>著、正盡覺所說法善，世尊弟子眾善趣向也。』</p><a class="t" id="t0796c19"></a>
<p><a class="t-linehead" id="t-linehead0796c19"></a>「復次，世尊！我見一沙門梵志聰明智慧，自<a class="t" id="t0796c20"></a>稱聰明智慧，博聞決定，<span class="corr" title="[暗&gt;諳] cf.［麗】">諳</span>識諸經，制伏強<a class="t" id="t0796c21"></a>敵，談論覺了，名德流布，一切世間無不聞<a class="t" id="t0796c22"></a>知，所遊至處壞諸見宗，輙自立論，而作是<a class="t" id="t0796c23"></a>說：『我等往至沙門瞿曇所，問如是如是事，<a class="t" id="t0796c24"></a>若能答者，當難詰彼；若不能答，亦難詰已，<a class="t" id="t0796c25"></a>捨之而去。』彼聞世尊遊某村邑，往至佛所，<a class="t" id="t0796c26"></a>問世尊事，世尊為答。彼聞答已，便得歡喜，<a class="t" id="t0796c27"></a>即從世尊求出家學，而受具足，得比丘法，<a class="t" id="t0796c28"></a>佛便度彼而授具足，得比丘法。</p>
<p><a class="t-linehead" id="t-linehead0796c28"></a>「若彼諸尊<a class="t" id="t0796c29"></a>出家學道而受具足，得比丘法已，獨住遠<a class="t" id="t0797a01"></a>離，心無放逸，修行精勤。彼獨住遠離，心無<a class="t" id="t0797a02"></a>放逸，修行精勤已，若族姓子所為，剃除鬚<a class="t" id="t0797a03"></a>髮，著袈<span class="corr" title="[娑&gt;裟]">裟</span>衣，至信、捨家、無家、學道者，唯無<a class="t" id="t0797a04"></a>上梵行訖，於現法中自知自覺，自作證成<a class="t" id="t0797a05"></a>就遊，生已盡，梵行已立，所作已辦，不更受有，<a class="t" id="t0797a06"></a>知如真。若彼諸尊知法已，乃至得阿羅訶，<a class="t" id="t0797a07"></a>得阿羅訶已，便作是念：『諸賢！我本幾了<a class="t" id="t0797a08"></a>幾失？所以者何？我本非沙門稱沙門，非<a class="t" id="t0797a09"></a>梵行稱梵行，非阿羅訶稱阿羅訶，我等<a class="t" id="t0797a10"></a>今是沙門，是梵行，是阿羅訶。』是謂我於佛而<a class="t" id="t0797a11"></a>有法靖。因此故，我作是念：『如來、無所著、正<a class="t" id="t0797a12"></a>盡覺所說法善，世尊弟子眾善趣向也。』</p>
<p><a class="t-linehead" id="t-linehead0797a12"></a>「復次，<a class="t" id="t0797a13"></a>世尊！我自若居國，無過者令殺，有過者<a class="t" id="t0797a14"></a>令殺，然在都坐，我故不得作如是說：『卿<a class="t" id="t0797a15"></a>等並住，無人問卿事，人問我事，卿等不能<a class="t" id="t0797a16"></a>斷此事，我能斷此事。』於其中間競論餘<a class="t" id="t0797a17"></a>事，不待前論訖，我數見世尊大眾圍繞說<a class="t" id="t0797a18"></a>法，彼中一人鼾眠作聲，有人語彼：『君莫<a class="t" id="t0797a19"></a>鼾眠作聲，君不用聞世尊說法如甘露耶？』<a class="t" id="t0797a20"></a>彼人聞已，即便默然。我作是念：『如來、無所著、<a class="t" id="t0797a21"></a>正盡覺、眾調御士，甚奇！甚特！所以者何？以無<a class="t" id="t0797a22"></a>刀杖，皆自如法，安隱快樂。』是謂我於佛而<a class="t" id="t0797a23"></a>有法靖。因此故，我作是念：『如來、無所著、正<a class="t" id="t0797a24"></a>盡覺所說法善，世尊弟子眾善趣向也。』</p>
<p><a class="t-linehead" id="t-linehead0797a24"></a>「復次，<a class="t" id="t0797a25"></a>世尊！我於仙餘及宿舊二臣出錢財賜，亦<a class="t" id="t0797a26"></a>常稱譽，彼命由我，然不能令彼仙餘及宿舊<a class="t" id="t0797a27"></a>二臣下意恭敬、尊重、供養、奉事於我，如為<a class="t" id="t0797a28"></a>世尊下意恭敬、尊重、供養、奉事也，是謂我於<a class="t" id="t0797a29"></a>佛而有法靖。因此故，我作是念：『如來、無所<a class="t" id="t0797b01"></a>著、正盡覺所說法善，世尊弟子眾善趣向也。』</p><a class="t" id="t0797b02"></a>
<p><a class="t-linehead" id="t-linehead0797b02"></a>「復次，世尊！我昔出仙，宿一小屋中，欲試仙<a class="t" id="t0797b03"></a>餘、宿舊二臣，知彼頭向何處眠耶？為向我，<a class="t" id="t0797b04"></a>為向世尊？於是，仙餘、宿舊二臣則於初夜<a class="t" id="t0797b05"></a>結跏趺坐，默然燕坐，至中夜聞世尊在某<a class="t" id="t0797b06"></a>方處，便以頭向彼，以足向我。我見已，作是<a class="t" id="t0797b07"></a>念：『此仙餘及宿舊二臣不在現勝事，是故彼<a class="t" id="t0797b08"></a>不下意恭敬、尊重、供養、奉事於我，如為<a class="t" id="t0797b09"></a>世尊下意恭敬、尊重、供養、奉事也。』是謂我於<a class="t" id="t0797b10"></a>佛而有法靖。因此故，我作是念：『如來、無所<a class="t" id="t0797b11"></a>著、正盡覺所說法善，世尊弟子眾善趣向也。』</p><a class="t" id="t0797b12"></a>
<p><a class="t-linehead" id="t-linehead0797b12"></a>「復次，世尊！我亦國王，世尊亦法王，我亦剎利，<a class="t" id="t0797b13"></a>世尊亦剎利，我亦拘薩羅，世尊亦拘薩羅，我<a class="t" id="t0797b14"></a>年八十，世尊亦八十。世尊以此事故，我堪<a class="t" id="t0797b15"></a>耐為世尊盡形壽，下意恭敬、尊重、供養、奉<a class="t" id="t0797b16"></a>事。世尊！我今多事，欲還請辭。」</p>
<p><a class="t-linehead" id="t-linehead0797b16"></a>世尊告曰：「大<a class="t" id="t0797b17"></a>王！自知時。」於是，拘薩羅王波斯匿聞佛所<a class="t" id="t0797b18"></a>說，善受持誦，即從坐起，稽首佛足，繞三匝<a class="t" id="t0797b19"></a>而去。</p>
<p><a class="t-linehead" id="t-linehead0797b19"></a>爾時，尊者阿難住世尊後，執拂侍佛。<a class="t" id="t0797b20"></a>於是，世尊迴顧告曰：「阿難！若有<span class="corr" title="[此&gt;比]">比</span>丘依彌<a class="t" id="t0797b21"></a>婁離林住者，令彼一切集在講堂。」</p>
<p><a class="t-linehead" id="t-linehead0797b21"></a>於是，尊<a class="t" id="t0797b22"></a>者阿難受佛教已，若諸<span class="corr" title="[此&gt;比]">比</span>丘依彌婁離林<a class="t" id="t0797b23"></a>住者，令彼一切集在講堂，還詣佛所，白曰：<a class="t" id="t0797b24"></a>「世尊！若有<span class="corr" title="[此&gt;比]">比</span>丘依彌婁離林住者，彼一切<a class="t" id="t0797b25"></a>已集講堂，唯願世尊自當知時。」</p>
<p><a class="t-linehead" id="t-linehead0797b25"></a>於是，世尊<a class="t" id="t0797b26"></a>將尊者阿難往至講堂比丘眾前，敷座而<a class="t" id="t0797b27"></a>坐，告曰：「比丘！今拘薩羅王波斯匿在我前<a class="t" id="t0797b28"></a>說此法莊嚴經已，即從座起，稽首我足，繞<a class="t" id="t0797b29"></a>三匝而去。比丘！汝等當受持此法莊嚴經，<a class="t" id="t0797c01"></a>善誦善習。所以者何？比丘！此法莊嚴經，如<a class="t" id="t0797c02"></a>義如法，為梵行本，趣智趣覺，趣至涅槃。若<a class="t" id="t0797c03"></a>族姓子至信、捨家、無家、學道者，亦當受持，當<a class="t" id="t0797c04"></a>誦當習此法莊嚴經。」</p>
<p><a class="t-linehead" id="t-linehead0797c04"></a>佛說如是。彼諸比丘<a class="t" id="t0797c05"></a>聞佛所說，歡喜奉行。</p><a class="t" id="t0797c06"></a>
<p class="endsutta"><a class="t-linehead" id="t-linehead0797c06"></a>法莊嚴經第二竟<span class="t-note">（三千三十七字）</span></p><a class="t" id="t0797c07"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>