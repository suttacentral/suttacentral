<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma19">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 2</span>
<span class="mirror-right">業相應品</span></p>
<h1 class="mirror-row">
<span class="mirror-left latin">To the Nigaṇṭhas</span>
<span class="mirror-right">（一九）尼乾經</span></h1>
</div>
<p><a class="t-linehead" id="t-linehead0442b29"></a>我<a class="t" id="t0442c01"></a>聞如是：</p>
<p><a class="t-linehead" id="t-linehead0442c01"></a>一時，佛遊釋羇瘦，在天邑中。</p><a class="t" id="t0442c02"></a>
<p><a class="t-linehead" id="t-linehead0442c02"></a>爾時，世尊告諸比丘：「諸尼乾等如是見、如<a class="t" id="t0442c03"></a>是說，謂人所受皆因本作，若其故業因苦<a class="t" id="t0442c04"></a>行滅，不造新者，則諸業盡，諸業盡已，則得<a class="t" id="t0442c05"></a>苦盡，得苦盡已，則得苦邊。我便往彼，到已，<a class="t" id="t0442c06"></a>即問：『尼乾！汝等實如是見、如是說，謂人所<a class="t" id="t0442c07"></a>受皆因本作，若其故業因苦行滅，不造新<a class="t" id="t0442c08"></a>者，則諸業盡，諸業盡已，則得苦盡，得苦盡<a class="t" id="t0442c09"></a>已，則得苦邊耶？』彼答我言：『如是。瞿曇！』我復<a class="t" id="t0442c10"></a>問彼尼乾：『汝等自有淨智，我為本有，我<a class="t" id="t0442c11"></a>為本無，我為本作惡，為不作惡，我為爾所<a class="t" id="t0442c12"></a>苦盡，為爾所苦不盡，若盡已，便得盡，即於<a class="t" id="t0442c13"></a>現世斷諸不善，得眾善法，修習作證耶？』彼<a class="t" id="t0442c14"></a>答我言：『不也。瞿曇！』</p>
<p><a class="t-linehead" id="t-linehead0442c14"></a>「我復語彼尼乾：『汝等自<a class="t" id="t0442c15"></a>無淨智，我為本有，我為本無，我為本作惡，<a class="t" id="t0442c16"></a>為不作惡，我為爾所苦盡，為爾所苦不<a class="t" id="t0442c17"></a>盡，若盡已，便得盡，即於現世斷諸不<a class="t" id="t0442c18"></a>善，得眾善法，修習作證，而作是說，謂<a class="t" id="t0442c19"></a>人所受皆因本作，若其故業因苦行滅，<a class="t" id="t0442c20"></a>不造新者，則諸業盡，諸業盡已，則得苦盡，<a class="t" id="t0442c21"></a>得苦盡已，則得苦邊。尼乾！若汝等自有淨<a class="t" id="t0442c22"></a>智，我為本有，我為本無，我為本作惡，為不<a class="t" id="t0442c23"></a>作惡，我為爾所苦盡，為爾所苦不盡，若盡<a class="t" id="t0442c24"></a>已，便得盡，即於現世斷諸不善，得眾善法，<a class="t" id="t0442c25"></a>修習作證。尼乾！汝等可得作是說，謂人<a class="t" id="t0442c26"></a>所受皆因本作，若其故業因苦行滅，不造<a class="t" id="t0442c27"></a>新者，則諸業盡，諸業盡已，則得苦盡，得苦<a class="t" id="t0442c28"></a>盡已，則得苦邊。』</p>
<p><a class="t-linehead" id="t-linehead0442c28"></a>「尼乾！猶如有人身被毒<a class="t" id="t0442c29"></a>箭，因被毒箭則生極苦，彼為親屬憐念愍<a class="t" id="t0443a01"></a>傷，欲饒益安隱故，即呼拔箭金醫。箭金醫來，<a class="t" id="t0443a02"></a>便以利刀而為開瘡，因開瘡時，復生極苦，<a class="t" id="t0443a03"></a>既開瘡已，而求箭金，求箭金時，復生極苦，<a class="t" id="t0443a04"></a>求得金已，即便拔出，因拔出時，復生極苦，<a class="t" id="t0443a05"></a>拔金出已，薄瘡纏裹，因裹瘡時，復生極苦，<a class="t" id="t0443a06"></a>彼於拔箭金後，得力無患，不壞諸根，平復<a class="t" id="t0443a07"></a>如故。尼乾！彼人自有淨智，便作是念：『我本<a class="t" id="t0443a08"></a>被毒箭，因被毒箭，則生極苦，我諸親屬見<a class="t" id="t0443a09"></a>憐念愍傷，欲饒益安隱我故，即呼拔箭金<a class="t" id="t0443a10"></a>醫，箭金醫來，便以利刀為我開瘡，因開瘡<a class="t" id="t0443a11"></a>時，復生極苦，既開瘡已，而求箭金，求箭金<a class="t" id="t0443a12"></a>時，復生極苦，求得金已，即便拔出，因拔出<a class="t" id="t0443a13"></a>時，復生極苦，拔金出已，薄瘡纏裹，因裹瘡<a class="t" id="t0443a14"></a>時，復生極苦，我於拔箭金後，得力無患，不<a class="t" id="t0443a15"></a>壞諸根，平復如故。』</p>
<p><a class="t-linehead" id="t-linehead0443a15"></a>「如是，尼乾！若汝等自<a class="t" id="t0443a16"></a>有淨智，我為本有，我為本無，我為本作惡，<a class="t" id="t0443a17"></a>為不作惡，我為爾所苦盡，為爾所苦不盡，<a class="t" id="t0443a18"></a>若盡已，便得盡，即於現世斷諸不善，得眾<a class="t" id="t0443a19"></a>善法，修習作證。尼乾！汝等可得作是說，謂<a class="t" id="t0443a20"></a>人所受皆因本作，若其故業因苦行滅，不<a class="t" id="t0443a21"></a>造新者，則諸業盡，諸業盡已，則得苦盡，得苦<a class="t" id="t0443a22"></a>盡已，則得苦邊，我問如是，不見諸尼乾<a class="t" id="t0443a23"></a>能答我言：『瞿曇！如是，不如是。』</p>
<p><a class="t-linehead" id="t-linehead0443a23"></a>「復次，我問諸<a class="t" id="t0443a24"></a>尼乾曰：『若諸尼乾有上斷、上苦行，爾時<a class="t" id="t0443a25"></a>諸尼乾生上苦耶？』彼答我言：『如是。瞿曇！』<a class="t" id="t0443a26"></a>『若有中斷、中苦行，爾時諸尼乾生中苦耶？』<a class="t" id="t0443a27"></a>彼答我言：『如是，瞿曇！』『若有下斷、下苦行，爾<a class="t" id="t0443a28"></a>時諸尼乾生下苦耶？』彼答我言：『如是，瞿曇！』<a class="t" id="t0443a29"></a>是為諸尼乾有上斷、上苦行，爾時諸尼乾<a class="t" id="t0443b01"></a>則生上苦；有中斷、中苦行，爾時諸尼乾則<a class="t" id="t0443b02"></a>生中苦；有下斷、下苦行，爾時諸尼乾則生<a class="t" id="t0443b03"></a>下苦。若使諸尼乾有上斷、上苦行，爾時諸<a class="t" id="t0443b04"></a>尼乾止息上苦；有中斷、中苦行，爾時諸尼<a class="t" id="t0443b05"></a>乾止息中苦；有下斷、下苦行，爾時諸尼乾<a class="t" id="t0443b06"></a>止息下苦。若如是作、不如是作，止息極苦<a class="t" id="t0443b07"></a>甚重苦者，當知諸尼乾即於現世作苦。<a class="t" id="t0443b08"></a>但諸尼乾為癡所覆，為癡所纏，而作是說：<a class="t" id="t0443b09"></a>『謂人所受皆因本作，若其故業因苦行滅，<a class="t" id="t0443b10"></a>不造新者，則諸業盡，諸業盡已，則得苦盡，<a class="t" id="t0443b11"></a>得苦盡已，則得苦邊。』我問如是，不見諸<a class="t" id="t0443b12"></a>尼乾能答我言：『瞿曇！如是，不如是。』</p>
<p><a class="t-linehead" id="t-linehead0443b12"></a>「復次，我<a class="t" id="t0443b13"></a>問諸尼乾曰：『諸尼乾！若有樂報業，彼業<a class="t" id="t0443b14"></a>寧可因斷、因苦行，轉作苦報耶？』彼答我言：<a class="t" id="t0443b15"></a>『不也。瞿曇！』『諸尼乾！若有苦報業，彼業寧可<a class="t" id="t0443b16"></a>因斷、因苦行，轉作樂報耶？』彼答我言：『不<a class="t" id="t0443b17"></a>也。瞿曇！』『諸尼乾！若有現法報業，彼業寧可<a class="t" id="t0443b18"></a>因斷、因苦行，轉作後生報耶？』彼答我言：<a class="t" id="t0443b19"></a>『不也。瞿曇！』『諸尼乾！若有後生報業，彼業寧<a class="t" id="t0443b20"></a>可因斷、因苦行，轉作現法報耶？』彼答我言：<a class="t" id="t0443b21"></a>『不也。瞿曇！』『諸尼乾！若有不熟報業，彼業寧<a class="t" id="t0443b22"></a>可因斷、因苦行，轉作熟報耶？』彼答我言：『不<a class="t" id="t0443b23"></a>也。瞿曇！』『諸尼乾！若有熟報業，彼業寧可因<a class="t" id="t0443b24"></a>斷、因苦行，轉作異耶？』彼答我言：『不也。瞿曇！』<a class="t" id="t0443b25"></a>『諸尼乾！是為樂報業，彼業不可因斷、因苦<a class="t" id="t0443b26"></a>行，轉作苦報。諸尼乾！苦報業，彼業不可<a class="t" id="t0443b27"></a>因斷、因苦行，轉作樂報。諸尼乾！現法報業，<a class="t" id="t0443b28"></a>彼業不可因斷、因苦行，轉作後生報。諸尼<a class="t" id="t0443b29"></a>乾！後生報業，彼業不可因斷、因苦行，轉作<a class="t" id="t0443c01"></a>現法報。諸尼乾！不熟業，彼業不可因斷、<a class="t" id="t0443c02"></a>因苦行，轉作熟報。諸尼乾！熟報業，彼業<a class="t" id="t0443c03"></a>不可因斷、因苦行，轉作異者。以是故，諸尼<a class="t" id="t0443c04"></a>乾！虛妄方便，空斷無獲。』</p>
<p><a class="t-linehead" id="t-linehead0443c04"></a>「彼諸尼乾便報<a class="t" id="t0443c05"></a>我言：『瞿曇！我有尊師，名親子尼乾，作如<a class="t" id="t0443c06"></a>是說：「諸尼乾！汝等若本作惡業，彼業皆可<a class="t" id="t0443c07"></a>因此苦行而得滅盡，若今護身、口、意，因此<a class="t" id="t0443c08"></a>不復更作惡業也。」』我復問彼諸尼乾曰：<a class="t" id="t0443c09"></a>『汝等信尊師親子尼乾，不疑惑耶？』彼答<a class="t" id="t0443c10"></a>我言：『瞿曇！我信尊師親子尼乾，無有疑<a class="t" id="t0443c11"></a>惑。』我復語彼諸尼乾曰：『有五種法現世二<a class="t" id="t0443c12"></a>報，信、樂、聞、念、見善觀，諸尼乾！人自有虛妄<a class="t" id="t0443c13"></a>言，是可信、可樂、可聞、可念、可見善觀耶？』<a class="t" id="t0443c14"></a>彼答我言：『如是。瞿曇！』我復語彼諸尼乾<a class="t" id="t0443c15"></a>曰：『是虛妄言，何可信，何可樂，何可聞，何可<a class="t" id="t0443c16"></a>念，何可善觀？謂人自有虛妄言，有信、有樂、<a class="t" id="t0443c17"></a>有聞、有念、有善觀。』</p>
<p><a class="t-linehead" id="t-linehead0443c17"></a>「若諸尼乾作是說者，<a class="t" id="t0443c18"></a>於如法中得五詰責，為可憎惡。云何為<a class="t" id="t0443c19"></a>五？今此眾生所受苦樂皆因本作，若爾者，<a class="t" id="t0443c20"></a>諸尼乾等本作惡業。所以者何？因彼故，諸<a class="t" id="t0443c21"></a>尼乾於今受極重苦，是謂尼乾第一可憎<a class="t" id="t0443c22"></a>惡。復次，眾生所受苦樂皆因合會，若爾者，<a class="t" id="t0443c23"></a>諸尼乾等本惡合會。所以者何？因彼故，諸<a class="t" id="t0443c24"></a>尼乾於今受極重苦，是謂尼乾第二可憎<a class="t" id="t0443c25"></a>惡。復次，眾生所受苦樂皆因為命，若爾者，<a class="t" id="t0443c26"></a>諸尼揵等本惡為命。所以者何？因彼故，諸<a class="t" id="t0443c27"></a>尼乾於今受極重苦，是謂尼乾第三可憎<a class="t" id="t0443c28"></a>惡。復次，眾生所受苦樂皆因見也。若爾者，<a class="t" id="t0443c29"></a>諸尼乾等本有惡見。所以者何？因彼故，諸<a class="t" id="t0444a01"></a>尼乾於今受極重苦，是謂尼乾第四可憎<a class="t" id="t0444a02"></a>惡。復次，眾生所受苦樂皆因尊祐造，若爾者，<a class="t" id="t0444a03"></a>諸尼乾等本惡尊祐。所以者何？因彼故，諸<a class="t" id="t0444a04"></a>尼乾於今受極重苦，是謂尼乾第五可憎<a class="t" id="t0444a05"></a>惡。若諸尼乾因本所作惡業、惡合會、惡為<a class="t" id="t0444a06"></a>命、惡見、惡尊祐，為惡尊祐所造，因彼故，諸<a class="t" id="t0444a07"></a>尼乾於今受極重苦，是謂因彼事故，諸尼<a class="t" id="t0444a08"></a>乾等為可憎惡。</p>
<p><a class="t-linehead" id="t-linehead0444a08"></a>「我所自知、自覺法為汝說<a class="t" id="t0444a09"></a>者，若沙門、梵志，若天、魔、梵及餘世間皆無能<a class="t" id="t0444a10"></a>伏，皆無能穢，皆無能制。云何我所自知、自<a class="t" id="t0444a11"></a>覺法為汝說者，非為沙門、梵志，若天、魔、梵<a class="t" id="t0444a12"></a>及餘世間所能伏、所能穢、所能制？若有比<a class="t" id="t0444a13"></a>丘捨身不善業，修身善業，捨口、意不善業，<a class="t" id="t0444a14"></a>修口、意善業，彼於未來苦，便自知我無未<a class="t" id="t0444a15"></a>來苦，如法得樂而不棄捨。彼或欲斷苦<a class="t" id="t0444a16"></a>因，行欲，或欲斷苦因，行捨欲，彼若欲斷苦<a class="t" id="t0444a17"></a>因，行欲者，即修其行欲，已斷者，苦便得盡。<a class="t" id="t0444a18"></a>彼若欲斷苦因，行捨欲者，即修其行捨欲，<a class="t" id="t0444a19"></a>已斷者，苦便得盡。若彼比丘便作是念：『隨<a class="t" id="t0444a20"></a>所為、隨所行，不善法生而善法滅，若自斷<a class="t" id="t0444a21"></a>苦，不善法滅而善法生，我今寧可自斷其<a class="t" id="t0444a22"></a>苦。』便自斷苦。自斷苦已，不善法滅而善法<a class="t" id="t0444a23"></a>生，不復斷苦。所以者何？比丘！本所為者，其<a class="t" id="t0444a24"></a>義已成，若復斷苦，是處不然。</p>
<p><a class="t-linehead" id="t-linehead0444a24"></a>「比丘！猶如箭<a class="t" id="t0444a25"></a>工用檢撓箭，其箭已直，不復用檢。所以者<a class="t" id="t0444a26"></a>何？彼人本所為者，其事已成，若復用檢，是處<a class="t" id="t0444a27"></a>不然。如是，比丘便作是念：『隨所為、隨所<a class="t" id="t0444a28"></a>行，不善法生而善法滅，若自斷苦，不善法<a class="t" id="t0444a29"></a>滅而善法生，我今寧可自斷其苦。』便自斷<a class="t" id="t0444b01"></a>苦。自斷苦已，不善法滅而善法生，不復斷<a class="t" id="t0444b02"></a>苦。所以者何？本所為者，其義已成，若復斷<a class="t" id="t0444b03"></a>苦，是處不然。比丘！猶如有人愛念、染著、敬<a class="t" id="t0444b04"></a>待彼女，然彼女人更與他語，共相問訊，往來<a class="t" id="t0444b05"></a>止宿，其人因是身心生苦惱，極憂慼耶？」</p>
<p><a class="t-linehead" id="t-linehead0444b05"></a>比<a class="t" id="t0444b06"></a>丘答曰：「如是。世尊！所以者何？其人於女愛<a class="t" id="t0444b07"></a>念、染著，極相敬待，而彼女人更與他語，共相<a class="t" id="t0444b08"></a>問訊，往來止宿，其人身心何得不生苦惱憂<a class="t" id="t0444b09"></a>慼？」</p>
<p><a class="t-linehead" id="t-linehead0444b09"></a>「比丘！若使其人而作是念：『我唐愛念、敬<a class="t" id="t0444b10"></a>待彼女，然彼女人更與他語，共相問訊，往來<a class="t" id="t0444b11"></a>止宿，我今寧可因自苦自憂故，斷為彼女<a class="t" id="t0444b12"></a>愛念、染著耶？』其人於後因自苦自憂故，便<a class="t" id="t0444b13"></a>斷為彼女愛念、染著。若彼女人故與他語，<a class="t" id="t0444b14"></a>共相問訊，往來止宿，其人於後，身心寧當復<a class="t" id="t0444b15"></a>生苦惱，極憂慼耶？」</p>
<p><a class="t-linehead" id="t-linehead0444b15"></a>比丘答曰：「不也。世尊！所<a class="t" id="t0444b16"></a>以者何？其人於女無復愛念、染著之情，若彼<a class="t" id="t0444b17"></a>女人故與他語，共相問訊，往來止宿，若使其<a class="t" id="t0444b18"></a>人因此身心復生苦惱極憂慼者，是處不<a class="t" id="t0444b19"></a>然。」</p>
<p><a class="t-linehead" id="t-linehead0444b19"></a>「如是，比丘便作是念：『隨所為、隨所行，不<a class="t" id="t0444b20"></a>善法生而善法滅，若自斷其苦，不善法滅而<a class="t" id="t0444b21"></a>善法生，我今寧可自斷其苦。』便自斷苦。自<a class="t" id="t0444b22"></a>斷苦已，不善法滅而善法生，不復斷苦。所<a class="t" id="t0444b23"></a>以者何？本所為者，其義已成，若復斷苦，是處<a class="t" id="t0444b24"></a>不然。</p>
<p><a class="t-linehead" id="t-linehead0444b24"></a>「彼復作是念：『若有所因，斷其苦者，我<a class="t" id="t0444b25"></a>便已斷，然我於欲猶故未斷，我今寧可求<a class="t" id="t0444b26"></a>斷於欲。』便求斷欲。彼為斷欲故，獨住遠<a class="t" id="t0444b27"></a>離，在無事處，或至樹下空安靜處，山巖石<a class="t" id="t0444b28"></a>室、露地穰積，或至林中，或在塚間，彼已在<a class="t" id="t0444b29"></a>無事處，或至樹下空安靜處，敷尼師檀，<a class="t" id="t0444c01"></a>結加趺坐，正身正願，反念不向，斷除貪伺，<a class="t" id="t0444c02"></a>心無有諍，見他財物諸生活具不起貪伺，<a class="t" id="t0444c03"></a>欲令我得，彼於貪伺淨除其心。如是，瞋恚、<a class="t" id="t0444c04"></a>睡眠、掉悔，斷疑、度惑，於諸善法無有猶<a class="t" id="t0444c05"></a>豫，彼於疑惑淨除其心。</p>
<p><a class="t-linehead" id="t-linehead0444c05"></a>「彼已斷此五蓋、心<a class="t" id="t0444c06"></a>穢、慧羸，離欲、離惡不善之法，至得第四禪<a class="t" id="t0444c07"></a>成就遊。彼得如是定，心清淨，無穢無煩，柔<a class="t" id="t0444c08"></a>軟善住，得不動心，趣向漏盡智通作證，彼<a class="t" id="t0444c09"></a>便知此苦如真，知此苦習、知此苦滅、知<a class="t" id="t0444c10"></a>此苦滅道如真，亦知此漏如真，知此漏習、<a class="t" id="t0444c11"></a>知此漏滅、知此漏滅道如真，彼如是知、如<a class="t" id="t0444c12"></a>是見已，則欲漏心解脫，有漏、無明漏心解脫，<a class="t" id="t0444c13"></a>解脫已，便知解脫，生已盡，梵行已立，所作已<a class="t" id="t0444c14"></a><span class="corr" title="[辨&gt;辦]">辦</span>，不更受有，知如真。</p>
<p><a class="t-linehead" id="t-linehead0444c14"></a>「如來如是正心解脫，<a class="t" id="t0444c15"></a>得五稱譽，如法無諍，可愛可敬。云何為五？<a class="t" id="t0444c16"></a>彼眾生者，所受苦樂皆因本作，若爾者，如<a class="t" id="t0444c17"></a>來本有妙業，因彼故，如來於今聖無漏樂，<a class="t" id="t0444c18"></a>寂靜止息而得樂覺，是謂如來得第一稱<a class="t" id="t0444c19"></a>譽。復次，眾生所受苦樂皆因合會，若爾者，<a class="t" id="t0444c20"></a>如來本妙合會，因彼故，如來於今聖無漏樂，<a class="t" id="t0444c21"></a>寂靜止息而得樂覺，是謂如來得第二稱<a class="t" id="t0444c22"></a>譽。復次，眾生所受苦樂皆因為命，若爾者，<a class="t" id="t0444c23"></a>如來本妙為命，因彼故，如來於今聖無漏<a class="t" id="t0444c24"></a>樂，寂靜止息而得樂覺，是謂如來得第三<a class="t" id="t0444c25"></a>稱譽。復次，眾生所受苦樂皆因見也，若爾<a class="t" id="t0444c26"></a>者，如來本妙見，因彼故，如來於今聖無漏<a class="t" id="t0444c27"></a>樂，寂靜止息而得樂覺，是謂如來得第四<a class="t" id="t0444c28"></a>稱譽。復次，眾生所受苦樂皆因尊祐造，若爾<a class="t" id="t0444c29"></a>者，如來本妙尊祐，因彼故，如來於今聖無漏<a class="t" id="t0445a01"></a>樂，寂靜止息而得樂覺，是謂如來得第五稱<a class="t" id="t0445a02"></a>譽。是為如來本妙業、妙合會、妙為命、妙見、妙<a class="t" id="t0445a03"></a>尊祐，為妙尊祐所造，因彼故，如來於今聖<a class="t" id="t0445a04"></a>無漏樂，寂靜止息而得樂覺，以此事故，如<a class="t" id="t0445a05"></a>來於今得五稱譽。</p>
<p><a class="t-linehead" id="t-linehead0445a05"></a>「有五因緣，心生憂苦。云<a class="t" id="t0445a06"></a>何為五？婬欲纏者，因婬欲纏故，心生憂苦。<a class="t" id="t0445a07"></a>如是，瞋恚、睡眠、掉悔、疑惑纏者，因疑惑纏<a class="t" id="t0445a08"></a>故，心生憂苦。是謂五因緣，心生憂苦。有五<a class="t" id="t0445a09"></a>因緣，心滅憂苦。云何為五？若婬欲纏者，因<a class="t" id="t0445a10"></a>婬欲纏故，心生憂苦，除婬欲纏已，憂苦便<a class="t" id="t0445a11"></a>滅，因婬欲纏，心生憂苦，於現法中而得究<a class="t" id="t0445a12"></a>竟，無煩無熱，常住不變，是聖所知、聖所見。<a class="t" id="t0445a13"></a>如是，瞋恚、睡眠、掉悔，若疑惑纏者，因疑惑<a class="t" id="t0445a14"></a>纏故，心生憂苦，除疑惑纏已，憂苦便滅，因<a class="t" id="t0445a15"></a>疑惑纏，心生憂苦，於現法中而得究竟，無<a class="t" id="t0445a16"></a>煩無熱，常住不變，是聖所知、聖所見。是謂五<a class="t" id="t0445a17"></a>因緣，心滅憂苦。</p>
<p><a class="t-linehead" id="t-linehead0445a17"></a>「復次，更有現法而得究竟，<a class="t" id="t0445a18"></a>無煩無熱，常住不變，是聖所知、聖所見。云何<a class="t" id="t0445a19"></a>更有現法而得究竟，無煩無熱，常住不變，<a class="t" id="t0445a20"></a>是聖所知、聖所見？謂八支聖道，正見乃至正<a class="t" id="t0445a21"></a>定，是為八。是謂更有現法而得究竟，無<a class="t" id="t0445a22"></a>煩無熱，常住不變，是聖所知、聖所見。」</p>
<p><a class="t-linehead" id="t-linehead0445a22"></a>佛說如<a class="t" id="t0445a23"></a>是。彼諸比丘聞佛所說，歡喜奉行。</p><a class="t" id="t0445a24"></a>
<p class="endsutta"><a class="t-linehead" id="t-linehead0445a24"></a>尼乾經第九竟<span class="t-note">（三千六百）</span></p><a class="t" id="t0445a25"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>