<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma5">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 1</span>
<span class="mirror-right">七法品</span></p>
<h1 class="mirror-row">
<span class="mirror-left latin">5. The Heap of Wood</span>
<span class="mirror-right">（五）木積喻經<span class="t-note">（初一日誦）</span></span></h1>
</div><a class="t" id="t0425a16"></a>
<p><a class="t-linehead" id="t-linehead0425a16"></a>我聞如是：</p>
<p>一時，佛遊拘薩羅，在人間，與大<a class="t" id="t0425a17"></a>比丘眾翼從而行。爾時，世尊則於中路，忽<a class="t" id="t0425a18"></a>見一處有大木積，洞燃俱熾，世尊見已，便<a class="t" id="t0425a19"></a>下道側，更就餘樹敷尼師檀，結加趺坐。</p><a class="t" id="t0425a20"></a>
<p><a class="t-linehead" id="t-linehead0425a20"></a>世尊坐已，告諸比丘：「汝等見彼有大木積<a class="t" id="t0425a21"></a>洞燃俱熾耶？」</p>
<p>時，諸比丘答曰：「見也。世尊！」</p>
<p>世<a class="t" id="t0425a22"></a>尊復告諸比丘曰：「於汝意云何？謂大木<a class="t" id="t0425a23"></a>積洞燃俱熾，若抱、若坐、若臥，謂剎利女，梵志、<a class="t" id="t0425a24"></a>居士、工師女，年在盛時，沐浴香薰，著明淨衣，<a class="t" id="t0425a25"></a>華鬘、瓔珞嚴飾其身，若抱、若坐、若臥，何者為<a class="t" id="t0425a26"></a>樂？」</p>
<p><a class="t-linehead" id="t-linehead0425a26"></a>時，諸比丘白曰：「世尊！謂大木積洞燃俱熾，<a class="t" id="t0425a27"></a>若抱、若坐、若臥，甚苦。世尊！謂剎利女，梵志、居<a class="t" id="t0425a28"></a>士、工師女，年在盛時，沐浴香薰，著明淨衣，華<a class="t" id="t0425a29"></a>鬘、瓔珞嚴飾其身，若抱、若坐、若臥，甚樂。世尊！」</p><a class="t" id="t0425b01"></a>
<p><a class="t-linehead" id="t-linehead0425b01"></a>世尊告曰：「我為汝說，不令汝等學沙門失<a class="t" id="t0425b02"></a>沙門道。汝欲成無上梵行者，寧抱木積洞<a class="t" id="t0425b03"></a>燃俱熾，若坐、若臥，彼雖因此受苦或死，然<a class="t" id="t0425b04"></a>不以是身壞命終，趣至惡處，生地獄中；若<a class="t" id="t0425b05"></a>愚癡人犯戒不精進，生惡不善法，非梵行稱<a class="t" id="t0425b06"></a>梵行，非沙門稱沙門；若抱剎利女，梵志、居<a class="t" id="t0425b07"></a>士、工師女，年在盛時，沐浴香薰，著明淨衣，華<a class="t" id="t0425b08"></a>鬘、瓔珞嚴飾其身，若坐、若臥者，彼愚癡人因<a class="t" id="t0425b09"></a>是長夜不善不義，受惡法報，身壞命終，趣至<a class="t" id="t0425b10"></a>惡處，生地獄中。是故汝等當觀自義、觀<a class="t" id="t0425b11"></a>彼義、觀兩義，當作是念：『我出家學，不虛不<a class="t" id="t0425b12"></a>空，有果有報，有極安樂，生諸善處而得長<a class="t" id="t0425b13"></a>壽，受人信施衣被、飲食、床褥、湯藥，令諸施主<a class="t" id="t0425b14"></a>得大福祐，得大果報，得大光明者。』當作<a class="t" id="t0425b15"></a>是學。」</p>
<p><a class="t-linehead" id="t-linehead0425b15"></a>世尊復告諸比丘曰：「於意云何？若有<a class="t" id="t0425b16"></a>力士以緊索毛繩絞勒其<span class="gaiji">［蹲－酋＋（十／田／ㄙ）］<!--gaiji,,1[蹲-酋+（十/田/ㄙ）],2&#x28114;,3--></span>斷皮，斷皮<a class="t" id="t0425b17"></a>已斷肉，斷肉已斷筋，斷筋已斷骨，斷骨<a class="t" id="t0425b18"></a>已至髓而住，若從剎利、梵志、居士、工師受<a class="t" id="t0425b19"></a>其信施，按摩身體、支節、手足，何者為樂？」</p>
<p><a class="t-linehead" id="t-linehead0425b19"></a>時，<a class="t" id="t0425b20"></a>諸比丘白曰：「世尊！若有力士以緊索毛繩<a class="t" id="t0425b21"></a>絞勒其<span class="corr" title="[摶&gt;[蹲-酋+（十/田/ㄙ）]]"><span class="gaiji">［蹲－酋＋（十／田／ㄙ）］<!--gaiji,,1[蹲-酋+（十/田/ㄙ）],2&#x28114;,3--></span></span>斷皮，斷皮已斷肉，斷肉已斷<a class="t" id="t0425b22"></a>筋，斷筋已斷骨，斷骨已至髓而住，甚苦。世<a class="t" id="t0425b23"></a>尊！若從剎利、梵志、居士、工師受其信施，按<a class="t" id="t0425b24"></a>摩身體、支節、手足，甚樂。世尊！」</p>
<p><a class="t-linehead" id="t-linehead0425b24"></a>世尊告曰：「我為<a class="t" id="t0425b25"></a>汝說，不令汝等學沙門失沙門道。汝欲成<a class="t" id="t0425b26"></a>無上梵行者，寧令力士以緊索毛繩絞勒<a class="t" id="t0425b27"></a>其<span class="corr" title="[摶&gt;[蹲-酋+（十/田/ㄙ）]]"><span class="gaiji">［蹲－酋＋（十／田／ㄙ）］<!--gaiji,,1[蹲-酋+（十/田/ㄙ）],2&#x28114;,3--></span></span>斷皮，斷皮已斷肉，斷肉已斷筋，斷<a class="t" id="t0425b28"></a>筋已斷骨，斷骨已至髓而住，彼雖因此受<a class="t" id="t0425b29"></a>苦或死，然不以是身壞命終，趣至惡處，生<a class="t" id="t0425c01"></a>地獄中；若愚癡人犯戒不精進，生惡不善<a class="t" id="t0425c02"></a>法，非梵行稱梵行，非沙門稱沙門，從剎利、<a class="t" id="t0425c03"></a>梵志、居士、工師受其信施，按摩身體、支節、手<a class="t" id="t0425c04"></a>足，彼愚癡人因是長夜不善不義，受惡法報，<a class="t" id="t0425c05"></a>身壞命終，趣至惡處，生地獄中。是故汝等<a class="t" id="t0425c06"></a>當觀自義、觀彼義、觀兩義，當作是念：『我<a class="t" id="t0425c07"></a>出家學，不虛不空，有果有報，有極安樂，生<a class="t" id="t0425c08"></a>諸善處而得長壽，受人信施衣被、飲食、床褥、<a class="t" id="t0425c09"></a>湯藥，令諸施主得大福祐，得大果報，得大<a class="t" id="t0425c10"></a>光明者。』當作是學。」</p>
<p><a class="t-linehead" id="t-linehead0425c10"></a>世尊復告諸比丘曰：「於<a class="t" id="t0425c11"></a>意云何？若有力士以瑩磨利刀截斷其髀，<a class="t" id="t0425c12"></a>若從剎利、梵志、居士、工師受信施、禮拜，恭敬<a class="t" id="t0425c13"></a>將迎，何者為樂？」</p>
<p><a class="t-linehead" id="t-linehead0425c13"></a>時，諸比丘白曰：「世尊！若有<a class="t" id="t0425c14"></a>力士以瑩磨利刀截斷其髀，甚苦。世尊！若<a class="t" id="t0425c15"></a>從剎利、梵志、居士、工師受信施、禮拜，恭敬<a class="t" id="t0425c16"></a>將迎，甚樂。世尊！」</p>
<p><a class="t-linehead" id="t-linehead0425c16"></a>世尊告曰：「我為汝說，不令<a class="t" id="t0425c17"></a>汝等學沙門失沙門道。汝欲成無上梵行<a class="t" id="t0425c18"></a>者，寧令力士以瑩磨利刀截斷其髀，彼雖<a class="t" id="t0425c19"></a>因此受苦或死，然不以是身壞命終，趣至<a class="t" id="t0425c20"></a>惡處，生地獄中；若愚癡人犯戒不精進，生<a class="t" id="t0425c21"></a>惡不善法，非梵行稱梵行，非沙門稱沙門，<a class="t" id="t0425c22"></a>從剎利、梵志、居士、工師受信施、禮拜，恭敬將<a class="t" id="t0425c23"></a>迎，彼愚癡人因是長夜不善不義，受惡法報，<a class="t" id="t0425c24"></a>身壞命終，趣至惡處，生地獄中。是故汝等<a class="t" id="t0425c25"></a>當觀自義、觀彼義、觀兩義，當作是念：我<a class="t" id="t0425c26"></a>出家學，不虛不空，有果有報，有極安樂，生<a class="t" id="t0425c27"></a>諸善處而得長壽，受人信施衣被、飲食床褥、<a class="t" id="t0425c28"></a>湯藥，令諸施主得大福祐，得大果報，得大<a class="t" id="t0425c29"></a>光明者。當作是學。」</p>
<p><a class="t-linehead" id="t-linehead0425c29"></a>世尊復告諸比丘曰：「於<a class="t" id="t0426a01"></a>意云何？若有力士以鐵銅鍱洞燃俱熾，纏<a class="t" id="t0426a02"></a>絡其身，若從剎利、梵志、居士、工師受信施衣<a class="t" id="t0426a03"></a>服，何者為樂？」</p>
<p><a class="t-linehead" id="t-linehead0426a03"></a>時，諸比丘白曰：「世尊！若有力<a class="t" id="t0426a04"></a>士以鐵銅鍱洞燃俱熾，纏絡其身，甚苦。世<a class="t" id="t0426a05"></a>尊！若從剎利、梵志、居士、工師受信施衣服，<a class="t" id="t0426a06"></a>甚樂。世尊！」</p>
<p><a class="t-linehead" id="t-linehead0426a06"></a>世尊告曰：「我為汝說，不令汝等<a class="t" id="t0426a07"></a>學沙門失沙門道。汝欲成無上梵行者，寧<a class="t" id="t0426a08"></a>令力士以鐵銅鍱洞燃俱熾，纏絡其身，彼<a class="t" id="t0426a09"></a>雖因此受苦或死，然不以是身壞命終，趣<a class="t" id="t0426a10"></a>至惡處，生地獄中；若愚癡人犯戒不精進，<a class="t" id="t0426a11"></a>生惡不善法，非梵行稱梵行，非沙門稱沙<a class="t" id="t0426a12"></a>門，從剎利、梵志、居士、工師受信施衣服，彼<a class="t" id="t0426a13"></a>愚癡人因是長夜不善不義，受惡法報，身壞<a class="t" id="t0426a14"></a>命終，趣至惡處，生地獄中。是故汝等當觀<a class="t" id="t0426a15"></a>自義、觀彼義、觀兩義，當作是念：『我出家學，<a class="t" id="t0426a16"></a>不虛不空，有果有報，有極安樂，生諸善<a class="t" id="t0426a17"></a>處而得長壽，受人信施衣被、飲食、床褥、湯<a class="t" id="t0426a18"></a>藥，令諸施主得大福祐，得大果報，得大光<a class="t" id="t0426a19"></a>明者。』當作是學。」</p>
<p><a class="t-linehead" id="t-linehead0426a19"></a>世尊復告諸比丘曰：「於<a class="t" id="t0426a20"></a>意云何？若有力士以熱鐵鉗鉗開其口，<a class="t" id="t0426a21"></a>便以鐵丸洞燃俱熾，著其口中，彼熱鐵丸燒<a class="t" id="t0426a22"></a>脣，燒脣已燒舌，燒舌已燒齗，燒齗已燒<a class="t" id="t0426a23"></a>咽，燒咽已燒心，燒心已燒腸胃，燒腸胃<a class="t" id="t0426a24"></a>已下過，若從剎利、梵志、居士、工師受信施食<a class="t" id="t0426a25"></a>無量眾味，何者為樂？」</p>
<p><a class="t-linehead" id="t-linehead0426a25"></a>時，諸比丘白曰：「世<a class="t" id="t0426a26"></a>尊！若有力士以熱鐵鉗鉗開其口，便以<a class="t" id="t0426a27"></a>鐵丸洞燃俱熾，著其口中，彼熱鐵丸燒脣，<a class="t" id="t0426a28"></a>燒脣已燒舌，燒舌已燒齗，燒齗已燒咽，<a class="t" id="t0426a29"></a>燒咽已燒心，燒心已燒腸胃，燒腸胃已<a class="t" id="t0426b01"></a>下過，甚苦。世尊！若從剎利、梵志、居士、工師<a class="t" id="t0426b02"></a>受信施食無量眾味，甚樂。世尊！」</p>
<p><a class="t-linehead" id="t-linehead0426b02"></a>世尊告曰：<a class="t" id="t0426b03"></a>「我為汝說，不令汝等學沙門失沙門道。汝<a class="t" id="t0426b04"></a>欲成無上梵行者，寧令力士以熱鐵鉗<a class="t" id="t0426b05"></a>鉗開其口，便以鐵丸洞燃俱熾，著其口<a class="t" id="t0426b06"></a>中，彼熱鐵丸燒脣，燒脣已燒舌，燒舌已燒<a class="t" id="t0426b07"></a>齗，燒齗已燒咽，燒咽已燒心，燒心已燒<a class="t" id="t0426b08"></a>腸胃，燒腸胃已下過，彼雖因此受苦或死，<a class="t" id="t0426b09"></a>然不以是身壞命終，趣至惡處，生地獄中；<a class="t" id="t0426b10"></a>若愚癡人犯戒不精進，生惡不善法，非梵<a class="t" id="t0426b11"></a>行稱梵行，非沙門稱沙門，從剎利、梵志、<a class="t" id="t0426b12"></a>居士、工師受信施食無量眾味，彼愚癡人<a class="t" id="t0426b13"></a>因是長夜不善不義，受惡法報，身壞命終，<a class="t" id="t0426b14"></a>趣至惡處，生地獄中。是故汝等當觀自義、<a class="t" id="t0426b15"></a>觀彼義、觀兩義，當作是念：『我出家學，不<a class="t" id="t0426b16"></a>虛不空，有果有報，有極安樂，生諸善處<a class="t" id="t0426b17"></a>而得長壽，受人信施衣被、飲食、床褥、湯藥，<a class="t" id="t0426b18"></a>令諸施主得大福祐，得大果報，得大光明<a class="t" id="t0426b19"></a>者。』當作是學。」</p>
<p><a class="t-linehead" id="t-linehead0426b19"></a>世尊復告諸比丘曰：「於意云<a class="t" id="t0426b20"></a>何？若有力士以鐵銅床洞燃俱熾，強逼使<a class="t" id="t0426b21"></a>人坐臥其上，若從剎利、梵志、居士、工師受<a class="t" id="t0426b22"></a>其信施床<span class="gaiji">［木＊翕］<!--gaiji,,1[木*翕],2&#x3BD3;,3--></span>臥具，何者為樂？」</p>
<p><a class="t-linehead" id="t-linehead0426b22"></a>時，諸比丘白曰：<a class="t" id="t0426b23"></a>「世尊！若有力士以鐵銅床洞燃俱熾，強逼<a class="t" id="t0426b24"></a>使人坐臥其上，甚苦。世尊！若從剎利、梵志、<a class="t" id="t0426b25"></a>居士、工師受其信施床<span class="gaiji">［木＊翕］<!--gaiji,,1[木*翕],2&#x3BD3;,3--></span>臥具，甚樂。世尊！」</p>
<p><a class="t-linehead" id="t-linehead0426b25"></a>世<a class="t" id="t0426b26"></a>尊告曰：「我為汝說，不令汝等學沙門失沙<a class="t" id="t0426b27"></a>門道。汝欲成無上梵行者，寧令力士以鐵<a class="t" id="t0426b28"></a>銅床洞燃俱熾，強逼使人坐臥其上，彼雖<a class="t" id="t0426b29"></a>因此受苦或死，然不以是身壞命終，趣至<a class="t" id="t0426c01"></a>惡處，生地獄中；若愚癡人犯戒不精進，生<a class="t" id="t0426c02"></a>惡不善法，非梵行稱梵行，非沙門稱沙門，<a class="t" id="t0426c03"></a>從剎利、梵志、居士、工師受其信施床<span class="gaiji">［木＊翕］<!--gaiji,,1[木*翕],2&#x3BD3;,3--></span>臥具，<a class="t" id="t0426c04"></a>彼愚癡人因是長夜不善不義，受惡法報，身<a class="t" id="t0426c05"></a>壞命終，趣至惡處，生地獄中。是故汝等當<a class="t" id="t0426c06"></a>觀自義、觀彼義、觀兩義，當作是念：『我出<a class="t" id="t0426c07"></a>家學，不虛不空，有果有報，有極安樂，生諸<a class="t" id="t0426c08"></a>善處而得長壽，受人信施衣被、飲食、床褥、湯<a class="t" id="t0426c09"></a>藥，令諸施主得大福祐，得大果報，得大光<a class="t" id="t0426c10"></a>明者。』當作是學。」</p>
<p><a class="t-linehead" id="t-linehead0426c10"></a>世尊復告諸比丘曰：「於<a class="t" id="t0426c11"></a>意云何？若有力士以大鐵銅釜洞燃俱熾，<a class="t" id="t0426c12"></a>撮舉人已，倒著釜中，若從剎利、梵志、居士、<a class="t" id="t0426c13"></a>工師受信施房舍，泥治堊灑，<span class="gaiji">窻<!--gaiji,窗,1[窗／心],2&#x7ABB;,3--></span>戶牢密，爐火<a class="t" id="t0426c14"></a>熅暖，何者為樂？」</p>
<p><a class="t-linehead" id="t-linehead0426c14"></a>時，諸比丘白曰：「世尊！若有<a class="t" id="t0426c15"></a>力士以大鐵銅釜洞燃俱熾，撮舉人已，倒<a class="t" id="t0426c16"></a>著釜中，甚苦。世尊！若從剎利、梵志、居士、工師<a class="t" id="t0426c17"></a>受信施房舍，泥治堊灑，<span class="gaiji">窻<!--gaiji,窗,1[窗／心],2&#x7ABB;,3--></span>戶牢密，爐火熅暖，<a class="t" id="t0426c18"></a>甚樂。世尊！」</p>
<p><a class="t-linehead" id="t-linehead0426c18"></a>世尊告曰：「我為汝說，不令汝等<a class="t" id="t0426c19"></a>學沙門失沙門道。汝欲成無上梵行者，寧<a class="t" id="t0426c20"></a>令力士以大鐵銅釜洞燃俱熾，撮舉人已，<a class="t" id="t0426c21"></a>倒著釜中，彼雖因此受苦或死，然不以<a class="t" id="t0426c22"></a>是身壞命終，趣至惡處，生地獄中；若愚癡人<a class="t" id="t0426c23"></a>犯戒不精進，生惡不善法，非梵行稱梵行，<a class="t" id="t0426c24"></a>非沙門稱沙門，從剎利、梵志、居士、工師受<a class="t" id="t0426c25"></a>信施房舍，泥治堊灑，<span class="gaiji">窻<!--gaiji,窗,1[窗／心],2&#x7ABB;,3--></span>戶牢密，爐火熅暖，彼<a class="t" id="t0426c26"></a>愚癡人因是長夜不善不義，受惡法報，身壞<a class="t" id="t0426c27"></a>命終，趣至惡處，生地獄中。是故汝等當觀<a class="t" id="t0426c28"></a>自義、觀彼義、觀兩義，當作是念：『我出家<a class="t" id="t0426c29"></a>學，不虛不空，有果有報，有極安樂，生諸善<a class="t" id="t0427a01"></a>處而得長壽，受人信施衣被、飲食、床褥、湯<a class="t" id="t0427a02"></a>藥，令諸施主得大福祐，得大果報，得大光<a class="t" id="t0427a03"></a>明者。』當作是學。」</p>
<p><a class="t-linehead" id="t-linehead0427a03"></a>說此法時，六十比丘漏盡<a class="t" id="t0427a04"></a>結解，六十比丘捨戒還家。所以者何？世尊<a class="t" id="t0427a05"></a>教誡甚深、甚難，學道亦復甚深、甚難。</p>
<p><a class="t-linehead" id="t-linehead0427a05"></a>佛說<a class="t" id="t0427a06"></a>如是。彼諸比丘聞佛所說，歡喜奉行。</p><a class="t" id="t0427a07"></a>
<p class="endsutta"><a class="t-linehead" id="t-linehead0427a07"></a>木積喻經第五竟<span class="t-note">（二千六百四十四字）</span></p><a class="t" id="t0427a08"></a><p class="endsection"><span class="t-juanname">中阿含經卷第一<span class="t-note">（八千一百九字）</span><span class="t-note">（初一日誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>