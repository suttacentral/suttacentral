<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma181">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 14</span>
<span class="mirror-right">心品</span></p>
<h1 class="mirror-row">
<span class="mirror-left latin">181. </span>
<span class="mirror-right">（一八一）多界經</span></h1>
</div><a class="t" id="t0723a10"></a>
<p><a class="t-linehead" id="t-linehead0723a10"></a>我聞如是：</p>
<p>一時，佛遊舍衛國，在勝林給孤<a class="t" id="t0723a11"></a>獨園。</p>
<p><a class="t-linehead" id="t-linehead0723a11"></a>爾時，尊者阿難獨安靖處宴坐思惟，<a class="t" id="t0723a12"></a>心作是念：「諸有恐怖，彼一切從愚癡生，不<a class="t" id="t0723a13"></a>從智慧。諸有遭事、災患、憂慼，彼一切從愚癡<a class="t" id="t0723a14"></a>生，不從智慧。」於是，尊者阿難則於晡時，從<a class="t" id="t0723a15"></a>宴坐起，往詣佛所，稽首佛足，却住一面，白<a class="t" id="t0723a16"></a>曰：「世尊！我今獨安靖處宴坐思惟，心作是<a class="t" id="t0723a17"></a>念：『諸有恐怖，彼一切從愚癡生，不從智慧。<a class="t" id="t0723a18"></a>諸有遭事、災患、憂慼，彼一切從愚癡生，不<a class="t" id="t0723a19"></a>從智慧。』」</p>
<p><a class="t-linehead" id="t-linehead0723a19"></a>世尊告曰：「如是。阿難！如是。阿難！諸<a class="t" id="t0723a20"></a>有恐怖，彼一切從愚癡生，不從智慧。諸有<a class="t" id="t0723a21"></a>遭事、災患、憂慼，彼一切從愚癡生，不從智<a class="t" id="t0723a22"></a>慧。阿難！猶如從葦<span class="gaiji">［卄／積］<!--gaiji,,1[卄/積],2&#x27090;,3--></span>草<span class="gaiji">［卄／積］<!--gaiji,,1[卄/積],2&#x27090;,3--></span>生火，燒樓閣<a class="t" id="t0723a23"></a>堂屋。阿難！如是諸有恐怖，從愚癡生，不從<a class="t" id="t0723a24"></a>智慧。諸有遭事、災患、憂慼，彼一切從愚癡生，<a class="t" id="t0723a25"></a>不從智慧。阿難！昔過去時若有恐怖，彼一<a class="t" id="t0723a26"></a>切亦從愚癡生，不從智慧。諸有遭事、災患、<a class="t" id="t0723a27"></a>憂慼，彼一切從愚癡生，不從智慧。阿難！當<a class="t" id="t0723a28"></a>來時諸有恐怖，彼一切從愚癡生，不從智<a class="t" id="t0723a29"></a>慧。諸有遭事、災患、憂慼，彼一切從愚癡生，<a class="t" id="t0723b01"></a>不從智慧。阿難！今現在諸有恐怖，從愚癡<a class="t" id="t0723b02"></a>生，不從智慧。諸有遭事、災患、憂慼，彼一切<a class="t" id="t0723b03"></a>從愚癡生，不從智慧。阿難！是為愚癡有恐<a class="t" id="t0723b04"></a>怖，智慧無恐怖。愚癡有遭事、災患、憂慼，智慧<a class="t" id="t0723b05"></a>無遭事、災患、憂慼。阿難！諸有恐怖、遭事、災患、<a class="t" id="t0723b06"></a>憂慼，彼一切從愚癡可得，不從智慧。」</p>
<p><a class="t-linehead" id="t-linehead0723b06"></a>於是，<a class="t" id="t0723b07"></a>尊者阿難悲泣淚出，叉手向佛，白曰：「世尊！云<a class="t" id="t0723b08"></a>何比丘愚癡非智慧？」</p>
<p><a class="t-linehead" id="t-linehead0723b08"></a>世尊答曰：「阿難！若有比<a class="t" id="t0723b09"></a>丘不知界，不知處，不知因緣，不知是處、<a class="t" id="t0723b10"></a>非處者，阿難！如是比丘愚癡非智慧。」</p>
<p><a class="t-linehead" id="t-linehead0723b10"></a>尊者<a class="t" id="t0723b11"></a>阿難白曰：「世尊！如是比丘愚癡非智慧。世<a class="t" id="t0723b12"></a>尊！云何比丘智慧非愚癡？」</p>
<p><a class="t-linehead" id="t-linehead0723b12"></a>世尊答曰：「阿難！<a class="t" id="t0723b13"></a>若有比丘知界、知處、知因緣，知是處、非<a class="t" id="t0723b14"></a>處者。阿難！如是比丘智慧非愚癡。」</p>
<p><a class="t-linehead" id="t-linehead0723b14"></a>尊者阿<a class="t" id="t0723b15"></a>難白曰：「世尊！如是比丘智慧非愚癡。世尊！<a class="t" id="t0723b16"></a>云何比丘知界？」</p>
<p><a class="t-linehead" id="t-linehead0723b16"></a>世尊答曰：「阿難！若有比丘<a class="t" id="t0723b17"></a>見十八界知如真，眼界、色界、眼識界，耳界、<a class="t" id="t0723b18"></a>聲界、耳識界、鼻界、香界、鼻識界，舌界、味界、舌<a class="t" id="t0723b19"></a>識界，身界、觸界、身識界，意界、法界、意識界。阿<a class="t" id="t0723b20"></a>難！見此十八界知如真。復次，阿難！見六界<a class="t" id="t0723b21"></a>知如真，地界、水界、火界、風界、空界、識界。阿難！<a class="t" id="t0723b22"></a>見此六界知如真。復次，阿難！見六界知如<a class="t" id="t0723b23"></a>真，欲界、恚界、害界，無欲界、無恚界、無害界。阿<a class="t" id="t0723b24"></a>難！見此六界知如真。復次，阿難！見六界<a class="t" id="t0723b25"></a>知如真，樂界、苦界、喜界、憂界、捨界、無明界。阿<a class="t" id="t0723b26"></a>難！見此六界知如真。復次，阿難！見四界<a class="t" id="t0723b27"></a>知如真，覺界、想界、行界、識界。阿難！見此四<a class="t" id="t0723b28"></a>界知如真。復次，阿難！見三界知如真，欲界、<a class="t" id="t0723b29"></a>色界、無色界。阿難！見此三界知如真。復次，<a class="t" id="t0723c01"></a>阿難！見三界知如真，色界、無色界、滅界。阿<a class="t" id="t0723c02"></a>難！見此三界知如真。</p>
<p><a class="t-linehead" id="t-linehead0723c02"></a>「復次，阿難！見三界<a class="t" id="t0723c03"></a>知如真，過去界、未來界、現在界。阿難！見此<a class="t" id="t0723c04"></a>三界知如真。復次，阿難！見三界知如真，<a class="t" id="t0723c05"></a>妙界、不妙界、中界。阿難！見此三界知如真。<a class="t" id="t0723c06"></a>復次，阿難！見三界知如真，善界、不善界、無<a class="t" id="t0723c07"></a>記界。阿難！見此三界知如真。復次，阿難！<a class="t" id="t0723c08"></a>見三界<span class="corr" title="[如&gt;知]">知</span>如真，學界、無學界、非學非無學<a class="t" id="t0723c09"></a>界。阿難！見此三界知如真。復次，阿難！見二<a class="t" id="t0723c10"></a>界知如真，有漏界、無漏界。阿難！見此二界<a class="t" id="t0723c11"></a>知如真。復次，阿難！見二界知如真，有為界、<a class="t" id="t0723c12"></a>無為界、阿難！見此二界知如真。阿難！見此<a class="t" id="t0723c13"></a>六十二界知如真。阿難！如是比丘知界。」</p>
<p><a class="t-linehead" id="t-linehead0723c13"></a>尊<a class="t" id="t0723c14"></a>者阿難白曰：「世尊！如是比丘知界。世尊！云<a class="t" id="t0723c15"></a>何比丘知處？」</p>
<p><a class="t-linehead" id="t-linehead0723c15"></a>世尊答曰：「阿難！若有比丘見<a class="t" id="t0723c16"></a>十二處知如真，眼處、色處，耳處、聲處，鼻處、<a class="t" id="t0723c17"></a>香處，舌處、味處，身處、觸處，意處、法處。阿難！<a class="t" id="t0723c18"></a>見此十二處知如真。阿難！如是比丘知處。」</p><a class="t" id="t0723c19"></a>
<p><a class="t-linehead" id="t-linehead0723c19"></a>尊者阿難白曰：「世尊！如是比丘知處。云何<a class="t" id="t0723c20"></a>比丘知因緣？」</p>
<p><a class="t-linehead" id="t-linehead0723c20"></a>世尊答曰：「阿難！若有比丘見<a class="t" id="t0723c21"></a>因緣及從因緣起知如真，因此有彼，無此<a class="t" id="t0723c22"></a>無彼，此生彼生，此滅彼滅，謂緣無明有行<a class="t" id="t0723c23"></a>乃至緣生有老死；若無明滅則行滅，乃至生<a class="t" id="t0723c24"></a>滅則老死滅。阿難！如是比丘知因緣。」</p>
<p><a class="t-linehead" id="t-linehead0723c24"></a>尊者<a class="t" id="t0723c25"></a>阿難白曰：「世尊！如是比丘知因緣。云何比丘<a class="t" id="t0723c26"></a>知是處、非處？」</p>
<p><a class="t-linehead" id="t-linehead0723c26"></a>世尊答曰：「阿難！若有比丘見<a class="t" id="t0723c27"></a>處是處知如真，見非處是非處知如真。阿<a class="t" id="t0723c28"></a>難！<span class="corr" title="[苦&gt;若]">若</span>世中有二轉輪王並治者，終無是處，<a class="t" id="t0723c29"></a>若世中有一轉輪王治者，必有是處。阿難！若<a class="t" id="t0724a01"></a>世中有二如來者，終無是處，若世中有一如<a class="t" id="t0724a02"></a>來者，必有是處。阿難！若<span class="corr" title="[諦見&gt;見諦]">見諦</span>人故害父母，<a class="t" id="t0724a03"></a>殺阿羅訶，破壞聖眾，惡心向佛，出如來<a class="t" id="t0724a04"></a>血者，終無是處。若凡夫人故害父母，殺<a class="t" id="t0724a05"></a>阿羅訶，破壞聖眾，惡心向佛，出如來血者，<a class="t" id="t0724a06"></a>必有是處。阿難！若見諦人故犯戒，捨戒罷道<a class="t" id="t0724a07"></a>者，終無是處。若凡夫人故犯戒，捨戒罷道者，<a class="t" id="t0724a08"></a>必有是處。若見諦人捨離此內，從外求尊、<a class="t" id="t0724a09"></a>求福田者，終無是處。若凡夫人捨離此內，<a class="t" id="t0724a10"></a>從外求尊、求福田者，必有是處。</p>
<p><a class="t-linehead" id="t-linehead0724a10"></a>「阿難！若見<a class="t" id="t0724a11"></a>諦人從餘沙門、梵志作是說：『諸尊！可見則<a class="t" id="t0724a12"></a>見，可知則知。』者，終無是處。若凡夫人從餘<a class="t" id="t0724a13"></a>沙門、梵志作是說：『諸尊！可見則見，可知則<a class="t" id="t0724a14"></a>知。』者，必有是處。阿難！若見諦人信卜問吉<a class="t" id="t0724a15"></a>凶者，終無是處。若凡夫人信卜問吉凶者，<a class="t" id="t0724a16"></a>必有是處。阿難！若見諦人從餘沙門、梵志<a class="t" id="t0724a17"></a>卜問吉凶相應，見有苦有煩，見是真者，終<a class="t" id="t0724a18"></a>無是處。若凡夫人從餘沙門、梵志卜問吉凶<a class="t" id="t0724a19"></a>相應，見有苦有煩，見是真者，必有是處。</p><a class="t" id="t0724a20"></a>
<p><a class="t-linehead" id="t-linehead0724a20"></a>「阿難！若見諦人生極苦甚重苦，不可愛、不<a class="t" id="t0724a21"></a>可樂、不可思、不可念乃至斷命，捨離此內，<a class="t" id="t0724a22"></a>更從外求。或有沙門、梵志，或持一句呪，二句、<a class="t" id="t0724a23"></a>三句、四句、多句、百千句呪，令脫我苦，是求<a class="t" id="t0724a24"></a>苦、習苦、趣苦、苦盡者，終無是處。若凡夫人<a class="t" id="t0724a25"></a>捨離此內，更從外求，或有沙門、梵志持一<a class="t" id="t0724a26"></a>句呪，二句、三句、四句、多句、百千句呪，令脫我<a class="t" id="t0724a27"></a>苦，是求苦、習苦、趣苦、苦盡者，必有是處。阿<a class="t" id="t0724a28"></a>難！若見諦人受八有者，終無是處，若凡夫人<a class="t" id="t0724a29"></a>受八有者，必有是處。</p>
<p><a class="t-linehead" id="t-linehead0724a29"></a>「阿難！若身惡行，口、意<a class="t" id="t0724b01"></a>惡行，因此緣此，身壞命終，趣至善處，生於<a class="t" id="t0724b02"></a>天中者，終無是處。若身惡行，口、意惡行，因<a class="t" id="t0724b03"></a>此緣此，身壞命終，趣至惡處，生地獄中者，<a class="t" id="t0724b04"></a>必有是處。阿難！若身妙行，口、意妙行，因此<a class="t" id="t0724b05"></a>緣此，身壞命終，趣至惡處，生地獄中者，終<a class="t" id="t0724b06"></a>無是處。若身妙行，口、意妙行，因此緣此，身<a class="t" id="t0724b07"></a>壞命終，趣至善處，生天中者，必有是處。阿<a class="t" id="t0724b08"></a>難！若身惡行，口、意惡行，受樂報者，終無是<a class="t" id="t0724b09"></a>處。阿難！若身惡行，口、意惡行，受苦報者，必<a class="t" id="t0724b10"></a>有是處。阿難！若身妙行，口、意妙行，受苦報<a class="t" id="t0724b11"></a>者，終無是處。若身妙行，口、意妙行，受樂報<a class="t" id="t0724b12"></a>者，必有是處。</p>
<p><a class="t-linehead" id="t-linehead0724b12"></a>「阿難！若不斷五蓋、心穢、慧羸，<a class="t" id="t0724b13"></a>心正立四念處者，終無是處。若斷五蓋、心穢、<a class="t" id="t0724b14"></a>慧羸，心正立四念處者，必有是處。阿難！若<a class="t" id="t0724b15"></a>不斷五蓋、心穢、慧羸，心不正立四念處，欲<a class="t" id="t0724b16"></a>修七覺意者，終無是處。若斷五蓋、心穢、慧<a class="t" id="t0724b17"></a>羸，心正立四念處，修七覺意者，必有是處。<a class="t" id="t0724b18"></a>阿難！若不斷五蓋、心穢、慧羸，心不正立四念<a class="t" id="t0724b19"></a>處，不修七覺意，欲得無上正盡覺者，終<a class="t" id="t0724b20"></a>無是處。若斷五蓋、心穢、慧羸，心正立四念<a class="t" id="t0724b21"></a>處，修七覺意，得無上正盡覺者，必有是處。<a class="t" id="t0724b22"></a>阿難！若不斷五蓋、心穢、慧羸，心不正立四念<a class="t" id="t0724b23"></a>處，不修七覺意，不得無上正盡覺，盡苦<a class="t" id="t0724b24"></a>邊者，終無是處。若斷五蓋、心穢、慧羸，心正<a class="t" id="t0724b25"></a>立四念處，修七覺意，得無上正盡覺，盡苦<a class="t" id="t0724b26"></a>邊者，必有是處。阿難！如是比丘知是處、非<a class="t" id="t0724b27"></a>處。」</p>
<p><a class="t-linehead" id="t-linehead0724b27"></a>尊者阿難白曰：「世尊！如是比丘知是處、<a class="t" id="t0724b28"></a>非處。」</p>
<p><a class="t-linehead" id="t-linehead0724b28"></a>於是，尊者阿難叉手向佛，白曰：「世尊！<a class="t" id="t0724b29"></a>此經名何？云何奉持？」</p>
<p><a class="t-linehead" id="t-linehead0724b29"></a>世尊告曰：「阿難！當受<a class="t" id="t0724c01"></a>持此多界、法界、甘露界、多鼓、法鼓、甘露鼓、法鏡、<a class="t" id="t0724c02"></a>四品。是故稱此經名曰多界。」</p>
<p><a class="t-linehead" id="t-linehead0724c02"></a>佛說如是。尊<a class="t" id="t0724c03"></a>者阿難及諸比丘，聞佛所說，歡喜奉行。</p><a class="t" id="t0724c04"></a>
<p><a class="t-linehead" id="t-linehead0724c04"></a>多界經第十竟<span class="t-note">（二千二百三十六字）</span></p><a class="t" id="t0724c05"></a><p class="endsection"><span class="t-juanname">中阿含經卷第四十七<span class="t-note">（八千三百三十字）</span></span></p><a class="t" id="t0724c06"></a>
<p class="endsutta">中阿含心品第三竟<span class="t-note">（二萬一千二十二字）</span>第四分別<a class="t" id="t0724c07"></a>說</p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>