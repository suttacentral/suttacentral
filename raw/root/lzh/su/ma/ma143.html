<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma143">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 12</span>
<span class="mirror-right">梵志品</span></p>
<h1 class="mirror-row">
<span class="mirror-left latin">143. </span>
<span class="mirror-right">（一四三）傷歌邏經</span></h1>
</div><a class="t" id="t0650b11"></a>
<p><a class="t-linehead" id="t-linehead0650b11"></a>我聞如是：</p>
<p>一時，佛遊舍衛國，在勝林給孤<a class="t" id="t0650b12"></a>獨園。</p>
<p><a class="t-linehead" id="t-linehead0650b12"></a>爾時，傷歌邏摩納中後彷徉，往詣佛<a class="t" id="t0650b13"></a>所，共相問訊，却坐一面，白曰：「瞿曇！我欲有<a class="t" id="t0650b14"></a>所問，聽乃敢陳。」</p>
<p><a class="t-linehead" id="t-linehead0650b14"></a>世尊告曰：「摩納！若有疑者，<a class="t" id="t0650b15"></a>恣汝所問。」</p>
<p><a class="t-linehead" id="t-linehead0650b15"></a>傷歌邏摩納即便問曰：「瞿曇！梵<a class="t" id="t0650b16"></a>志如法行乞財物，或自作齋，或教作齋。瞿<a class="t" id="t0650b17"></a>曇！若自作齋，教作齋者，彼一切行無量福<a class="t" id="t0650b18"></a>跡。以因齋故，沙門瞿曇弟子隨族剃除鬚<a class="t" id="t0650b19"></a>髮，著袈裟衣，至信、捨家、無家、學道，自調御，自<a class="t" id="t0650b20"></a>息止，自滅訖。如是沙門瞿曇弟子隨族行一<a class="t" id="t0650b21"></a>福跡，不行無量福跡，因學道故。」</p>
<p><a class="t-linehead" id="t-linehead0650b21"></a>爾時，尊<a class="t" id="t0650b22"></a>者阿難執拂侍佛。於是，尊者阿難問曰：「摩<a class="t" id="t0650b23"></a>納！此二道跡，何者最上、最妙、最勝耶？」</p>
<p><a class="t-linehead" id="t-linehead0650b23"></a>傷歌<a class="t" id="t0650b24"></a>邏摩納語曰：「阿難！沙門瞿曇及阿難，我<a class="t" id="t0650b25"></a>俱恭敬、尊重、奉祠。」</p>
<p><a class="t-linehead" id="t-linehead0650b25"></a>尊者阿難復語曰：「摩納！我<a class="t" id="t0650b26"></a>不問汝恭敬、尊重、奉祠誰；我但問汝此<a class="t" id="t0650b27"></a>二道跡，何者最上、最妙、最勝耶？」</p>
<p><a class="t-linehead" id="t-linehead0650b27"></a>尊者阿難至<a class="t" id="t0650b28"></a>再三問曰：「摩納！此二道跡，何者最上、最妙、最<a class="t" id="t0650b29"></a>勝耶？」</p>
<p><a class="t-linehead" id="t-linehead0650b29"></a>傷歌邏摩納亦再三語曰：「阿難！沙門瞿<a class="t" id="t0650c01"></a>曇及阿難，我俱恭敬、尊重、奉祠。」</p>
<p><a class="t-linehead" id="t-linehead0650c01"></a>尊者阿難復<a class="t" id="t0650c02"></a>語曰：「摩納！我不問汝恭敬、尊重、奉祠誰；<a class="t" id="t0650c03"></a>我但問汝此二道跡，何者最上、最妙、最勝耶？」</p><a class="t" id="t0650c04"></a>
<p><a class="t-linehead" id="t-linehead0650c04"></a>於是，世尊便作是念：「此傷歌邏摩納為阿<a class="t" id="t0650c05"></a>難所屈，我寧可救彼。」</p>
<p><a class="t-linehead" id="t-linehead0650c05"></a>世尊知已，告曰：「摩納！<a class="t" id="t0650c06"></a>昔日王及群臣普集大會，共論何事？以何<a class="t" id="t0650c07"></a>事故共集會耶？」</p>
<p><a class="t-linehead" id="t-linehead0650c07"></a>傷歌邏摩納答曰：「瞿曇！昔<a class="t" id="t0650c08"></a>日王及群臣普集大會，共論如此事：『何因何<a class="t" id="t0650c09"></a>緣，昔沙門瞿曇施設少戒，然諸比丘多得道<a class="t" id="t0650c10"></a>者？何因何緣，今沙門瞿曇施設多戒，然諸比<a class="t" id="t0650c11"></a>丘少得道耶？』瞿曇！昔日王及群臣普集大會，<a class="t" id="t0650c12"></a>共論此事，以此事故共集會耳。」</p>
<p><a class="t-linehead" id="t-linehead0650c12"></a>爾時，世尊告<a class="t" id="t0650c13"></a>曰：「摩納！我今問汝，隨所解答。於意云何？<a class="t" id="t0650c14"></a>若使有一沙門梵志自行如是道、如是跡，<a class="t" id="t0650c15"></a>行此道、行此跡已，諸漏已盡，得無漏，心<a class="t" id="t0650c16"></a>解脫、慧解脫，自知自覺，自作證成就遊，生已<a class="t" id="t0650c17"></a>盡，梵行已立，所作已辦，不更受有，知如真。彼<a class="t" id="t0650c18"></a>為他說，我自行如是道、如是跡，行此道、行<a class="t" id="t0650c19"></a>此跡已，諸漏已盡，得無漏，心解脫、慧解脫，<a class="t" id="t0650c20"></a>自知自覺，自作證成就遊，生已盡，梵行已立，所<a class="t" id="t0650c21"></a>作已辦，不更受有，知如真。汝等共來亦自行<a class="t" id="t0650c22"></a>如是道、如是跡，行此道、行此跡已，諸漏<a class="t" id="t0650c23"></a>已盡，得無漏，心解脫、慧解脫，自知自覺，自作<a class="t" id="t0650c24"></a>證成就遊，生已盡，梵行已立，所作已辦，不更<a class="t" id="t0650c25"></a>受有，知如真。彼亦自行如是道、如是跡，行<a class="t" id="t0650c26"></a>此道、行此跡已，諸漏已盡，得無漏，心解脫、<a class="t" id="t0650c27"></a>慧解脫，自知自覺，自作證成就遊，生已盡，梵行<a class="t" id="t0650c28"></a>已立，所作已辦，不更受有，知如真。彼為他<a class="t" id="t0650c29"></a>說，他為他說，如是展轉無量百千。於摩納<a class="t" id="t0651a01"></a>意云何？我弟子隨族剃除鬚髮，著袈裟衣，<a class="t" id="t0651a02"></a>至信、捨家、無家、學道，行一福跡，不行無量<a class="t" id="t0651a03"></a>福跡，因學道故耶？」</p>
<p><a class="t-linehead" id="t-linehead0651a03"></a>傷歌邏摩納答曰：「瞿曇！<a class="t" id="t0651a04"></a>如我解沙門瞿曇所說義，彼沙門瞿曇弟子<a class="t" id="t0651a05"></a>隨族剃除鬚髮，著袈裟衣，至信、捨家、無家、學<a class="t" id="t0651a06"></a>道、行無量福跡，不行一福跡，因學道故。」</p><a class="t" id="t0651a07"></a>
<p><a class="t-linehead" id="t-linehead0651a07"></a>世尊復告傷歌邏曰：「有三示現：如意足示<a class="t" id="t0651a08"></a>現、占念示現、教訓示現。摩納！云何如意足示<a class="t" id="t0651a09"></a>現？有一沙門梵志，有大如意足，有大威德，<a class="t" id="t0651a10"></a>有大福祐，有大威神，於如意足心得自在，<a class="t" id="t0651a11"></a>行無量如意足之功德，謂分一為眾，合眾<a class="t" id="t0651a12"></a>為一，一則住一，有知有見，不礙石壁，猶<a class="t" id="t0651a13"></a>如行空。沒地如水，<span class="corr" title="[覆&gt;履] cf.［麗】">履</span>水如地，結加趺坐，<a class="t" id="t0651a14"></a>上昇虛空，猶如鳥翔。今此日月有大如意<a class="t" id="t0651a15"></a>足，有大威德，有大福祐，有大威神，以手<a class="t" id="t0651a16"></a>捫摸，身至梵天。摩納！是謂如意足示現。</p>
<p><a class="t-linehead" id="t-linehead0651a16"></a>「摩<a class="t" id="t0651a17"></a>納！云何占念示現？有一沙門梵志，以他相<a class="t" id="t0651a18"></a>占他意，有是意、如是意、實有是意，無量占<a class="t" id="t0651a19"></a>不少占，彼一切真諦而無有虛設。不以他<a class="t" id="t0651a20"></a>相占他意者，但以聞天聲及非人聲而占<a class="t" id="t0651a21"></a>他意，有是意、如是意、實有是意，無量占不<a class="t" id="t0651a22"></a>少占，彼一切真諦而無有虛設。不以他相<a class="t" id="t0651a23"></a>占他意，亦不聞天聲及非人聲占他意者，<a class="t" id="t0651a24"></a>但以他念、他思、他說，聞聲已，占他意，有是<a class="t" id="t0651a25"></a>意、如是意、實有是意，無量占不少占，彼一<a class="t" id="t0651a26"></a>切真諦而無有虛設。不以他相占他意，亦<a class="t" id="t0651a27"></a>不以聞天聲及非人聲占他意，亦不以他<a class="t" id="t0651a28"></a>念、他思、他說，聞聲已占他意者，但以見他<a class="t" id="t0651a29"></a>入無覺無觀定，見已，作是念：『如此賢者不<a class="t" id="t0651b01"></a>念不思，如意所願。』彼賢者從此定寤，如是<a class="t" id="t0651b02"></a>念。彼從此定寤即如是如是念，彼亦占<a class="t" id="t0651b03"></a>過去，亦占未來，亦占現在，久所作、久所說，<a class="t" id="t0651b04"></a>亦占安靜處、住安靜處，亦占至心、心所有<a class="t" id="t0651b05"></a>法。摩納！是謂占念示現。</p>
<p><a class="t-linehead" id="t-linehead0651b05"></a>「摩納！云何教訓示<a class="t" id="t0651b06"></a>現？有一沙門梵志自行如是道、如是跡，<a class="t" id="t0651b07"></a>行此道、行此跡已，諸漏已盡，得無漏，心<a class="t" id="t0651b08"></a>解脫、慧解脫，自知自覺，自作證成就遊，生已<a class="t" id="t0651b09"></a>盡，梵行已立，所作已辦，不更受有，知如真。<a class="t" id="t0651b10"></a>彼為他說：『我自行如是道、如是跡，行此<a class="t" id="t0651b11"></a>道、行此跡已，諸漏已盡，得無漏，心解脫、慧<a class="t" id="t0651b12"></a>解脫，自知自覺，自作證成就遊，生已盡，梵行<a class="t" id="t0651b13"></a>已立，所作已辦，不更受有，知如真。汝等共<a class="t" id="t0651b14"></a>來，亦自行如是道、如是跡，行此道、行<a class="t" id="t0651b15"></a>此跡已，諸漏已盡，得無漏，心解脫、慧解脫，<a class="t" id="t0651b16"></a>自知自覺，自作證成就遊，生已盡，梵行已立，<a class="t" id="t0651b17"></a>所作已辦，不更受有，知如真。』彼亦自行如<a class="t" id="t0651b18"></a>是道、如是跡，行此道、行此跡已，諸漏已<a class="t" id="t0651b19"></a>盡，得無漏心解脫、慧解脫，自知自覺，自作<a class="t" id="t0651b20"></a>證成就遊，生已盡，梵行已立，所作已辦，不更<a class="t" id="t0651b21"></a>受有，知如真。彼為他說，他為他說，如<a class="t" id="t0651b22"></a>是展轉無量百千。摩納！是謂教訓示現。此<a class="t" id="t0651b23"></a>三示現，何者示現最上、最妙、最勝耶？」</p>
<p><a class="t-linehead" id="t-linehead0651b23"></a>傷歌邏<a class="t" id="t0651b24"></a>摩納答曰：「瞿曇！若有沙門、梵志有大如意<a class="t" id="t0651b25"></a>足，有大威德，有大福祐，有大威神，於如意<a class="t" id="t0651b26"></a>足心得自在，乃及身至梵天者，瞿曇！此自<a class="t" id="t0651b27"></a>作自有，自受其報。瞿曇！於諸示現，此示現<a class="t" id="t0651b28"></a>大法。瞿曇！若有沙門、梵志以他相占他意，<a class="t" id="t0651b29"></a>乃至占心、心所有法者。瞿曇！此亦自作自有，<a class="t" id="t0651c01"></a>自受其報。瞿曇！於諸示現，此亦示現大法。<a class="t" id="t0651c02"></a>瞿曇！若有沙門、梵志自行如是道、如是<a class="t" id="t0651c03"></a>跡，行此道、行此跡已，諸漏已盡，得無漏，<a class="t" id="t0651c04"></a>心解脫、慧解脫，自知自覺，自作證成就遊，<a class="t" id="t0651c05"></a>生已盡，梵行已立，所作已辦，不更受有，知如<a class="t" id="t0651c06"></a>真。彼為他說，他為他說，如是展轉無量百<a class="t" id="t0651c07"></a>千者。瞿曇！於三示現，此示現最上、最妙、最勝。」</p><a class="t" id="t0651c08"></a>
<p><a class="t-linehead" id="t-linehead0651c08"></a>世尊復問傷歌邏曰：「於三示現，稱歎何<a class="t" id="t0651c09"></a>示現？」</p>
<p><a class="t-linehead" id="t-linehead0651c09"></a>傷歌邏摩納答曰：「瞿曇！於三示現，我<a class="t" id="t0651c10"></a>稱說沙門瞿曇。所以者何？沙門瞿曇有大如<a class="t" id="t0651c11"></a>意足，有大威德，有大福祐，有大威神，心得<a class="t" id="t0651c12"></a>自在，乃及身至梵天；沙門瞿曇以他相占<a class="t" id="t0651c13"></a>他意，乃至占心、心所有法；沙門瞿曇示現如<a class="t" id="t0651c14"></a>是道、如是跡，行此道、行此跡已，諸漏已<a class="t" id="t0651c15"></a>盡，得無漏，心解脫、慧解脫，自知自覺，自作證<a class="t" id="t0651c16"></a>成就遊，生已盡，梵行已立，所作已辦，不更受<a class="t" id="t0651c17"></a>有，知如真。沙門瞿曇為他說，他為他說，如<a class="t" id="t0651c18"></a>是展轉無量百千。瞿曇！是故於三示現，我<a class="t" id="t0651c19"></a>稱歎沙門瞿曇！」</p>
<p><a class="t-linehead" id="t-linehead0651c19"></a>於是，世尊告曰：「摩納！汝善<a class="t" id="t0651c20"></a>達此論。所以者何？我有大如意足，有大威<a class="t" id="t0651c21"></a>德，有大福祐，有大威神，於如意足心得自<a class="t" id="t0651c22"></a>在，乃及身至梵天。摩納！我以他相占他意，<a class="t" id="t0651c23"></a>乃至占心、心所有法。摩納！我自行如是道、<a class="t" id="t0651c24"></a>如是跡，行此道、行此跡已，諸漏已盡，得<a class="t" id="t0651c25"></a>無漏，心解脫、慧解脫，自知自覺，自作證成就<a class="t" id="t0651c26"></a>遊，生已盡，梵行已立，所作已辦，不更受有，<a class="t" id="t0651c27"></a>知如真。我為他說，他為他說，如是展轉<a class="t" id="t0651c28"></a>無量百千。摩納！是故汝善達此論，汝當如<a class="t" id="t0651c29"></a>是善受善持。所以者何？此所說義，應當如<a class="t" id="t0652a01"></a>是。」</p>
<p><a class="t-linehead" id="t-linehead0652a01"></a>於是，傷歌邏摩納白曰：「世尊！我已知。善<a class="t" id="t0652a02"></a>逝！我已解。世尊！我今自歸於佛、法及比丘<a class="t" id="t0652a03"></a>眾，唯願世尊受我為優婆塞，從今日始，終<a class="t" id="t0652a04"></a>身自歸，乃至命盡。」</p>
<p><a class="t-linehead" id="t-linehead0652a04"></a>佛說如是。傷歌邏摩納、<a class="t" id="t0652a05"></a>尊者阿難及諸比丘，聞佛所<span class="corr" title="[設&gt;說]">說</span>，歡喜奉行。</p><a class="t" id="t0652a06"></a>
<p class="endsutta"><a class="t-linehead" id="t-linehead0652a06"></a>傷歌邏經第二竟<span class="t-note">（二千二百五十二字）</span></p><a class="t" id="t0652a07"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>