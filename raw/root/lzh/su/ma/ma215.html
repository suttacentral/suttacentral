<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma215">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 18</span>
<span class="mirror-right">例品</span></p>
<h1 class="mirror-row">
<span class="mirror-left latin">215. </span>
<span class="mirror-right">（二一五）第一得經</span></h1>
</div><a class="t" id="t0799b29"></a>
<p><a class="t-linehead" id="t-linehead0799b29"></a>我聞如是：</p>
<p>一時，佛遊舍衛國，在勝林給孤<a class="t" id="t0799c01"></a>獨園。</p>
<p><a class="t-linehead" id="t-linehead0799c01"></a>爾時，世尊告諸比丘：「若拘薩羅王波斯<a class="t" id="t0799c02"></a>匿所有境界，教令所及，彼中拘薩羅王波斯<a class="t" id="t0799c03"></a>匿最為第一。拘薩羅王波斯匿者，變易有異，<a class="t" id="t0799c04"></a>多聞聖弟子如是觀則厭彼，厭彼已，尚不<a class="t" id="t0799c05"></a>欲第一，況復下賤？所謂日月境界，光明所照，<a class="t" id="t0799c06"></a>所照諸方，謂千世界。此千世界，有千日、千<a class="t" id="t0799c07"></a>月、千弗于逮、千閻浮洲、千拘陀尼洲、千<a class="t" id="t0799c08"></a>欝單越洲、千須彌山、千四大王天、千<a class="t" id="t0799c09"></a>四天王子、千三十三天、千釋天因陀羅、千<a class="t" id="t0799c10"></a><span class="gaiji">焰<!--gaiji,焰,1[火*（采-木+（〡*日））],2&#x3DD4;,3--></span>摩天、千須焰摩天子，千兜率哆天、千<a class="t" id="t0799c11"></a>兜率哆天子，千化樂天、千善化樂天子、千<a class="t" id="t0799c12"></a>他化樂天、千自在天子，千梵世界及千別<a class="t" id="t0799c13"></a>梵。彼中有一梵大梵，富祐作化尊，造眾生<a class="t" id="t0799c14"></a>父，已有當有。彼大梵者，變易有異。多聞聖弟<a class="t" id="t0799c15"></a>子如是觀則厭彼，厭彼已，尚不欲第一，況<a class="t" id="t0799c16"></a>復下賤？後時此世敗壞，此世敗壞時，眾生生<a class="t" id="t0799c17"></a>晃昱天中。彼中有色乘意生，具足一切，支<a class="t" id="t0799c18"></a>節不減，諸根不壞，以喜為食，形色清淨，自<a class="t" id="t0799c19"></a>身光照，飛乘虛空，住彼久遠。晃昱天者，變<a class="t" id="t0799c20"></a>易有異。多聞聖弟子如是觀則厭彼，厭彼<a class="t" id="t0799c21"></a>已，尚不欲第一，況復下賤？</p>
<p><a class="t-linehead" id="t-linehead0799c21"></a>「復次，有四想，有<a class="t" id="t0799c22"></a>比丘想小、想大、想無量、想無所有，眾生如是<a class="t" id="t0799c23"></a>樂想意解者，變易有異。多聞聖弟子如是觀<a class="t" id="t0799c24"></a>則厭彼，厭彼已，尚不欲第一，況復下賤？復<a class="t" id="t0799c25"></a>次有八除處。云何為八？比丘，內有色想，外<a class="t" id="t0799c26"></a>觀色，少善色惡色，彼色除已知、除已見，作<a class="t" id="t0799c27"></a>如是想：『是謂第一除處。』復次，比丘！內有色<a class="t" id="t0799c28"></a>想，外觀色，無量善色惡色，彼色除已知、除<a class="t" id="t0799c29"></a>已見，作如是想：『是謂第<span class="corr" title="[一&gt;二]">二</span>除處。』復次，比丘！內<a class="t" id="t0800a01"></a>無色想，外觀色，少善色惡色，彼色除已知、<a class="t" id="t0800a02"></a>除已見，作如是想：『是謂第三除處。』復次，<a class="t" id="t0800a03"></a>比丘！內無色想，外觀色，無量善色惡色，彼<a class="t" id="t0800a04"></a>色除已知、除已見，作如是想：『是謂第四除<a class="t" id="t0800a05"></a>處。』</p>
<p><a class="t-linehead" id="t-linehead0800a05"></a>「復次，比丘！內無色想，外觀色，青青色，青<a class="t" id="t0800a06"></a>見青光。猶如青水華，青青色，青見青光。猶<a class="t" id="t0800a07"></a>如成就波羅<span class="gaiji">［木＊奈］<!--gaiji,,1[木*奈],2&#x3B88;,3--></span>衣，熟擣磨碾，光色悅澤，<a class="t" id="t0800a08"></a>青青色，青見青光。如是，比丘！內無色想，外<a class="t" id="t0800a09"></a>觀色，青青色，青見青光，無量無量，淨意潤<a class="t" id="t0800a10"></a>意，樂不憎惡。彼色除已知、除已見，作如是<a class="t" id="t0800a11"></a>想：『是謂第五除處。』復次，比丘！內無色想，外<a class="t" id="t0800a12"></a>觀色，黃黃色，黃見黃光。猶如頻頭歌羅華，<a class="t" id="t0800a13"></a>黃黃色，黃見黃光。猶如成就波羅<span class="gaiji">［木＊奈］<!--gaiji,,1[木*奈],2&#x3B88;,3--></span>衣，熟<a class="t" id="t0800a14"></a>擣磨碾，光色悅澤，黃黃色，黃見黃光。如是，<a class="t" id="t0800a15"></a>比丘！內無色想，外觀色，黃黃色，黃見黃光，<a class="t" id="t0800a16"></a>無量無量，淨意潤意，樂不憎惡。彼色除已知、<a class="t" id="t0800a17"></a>除已見，作如是想：『是謂第六除處。』</p>
<p><a class="t-linehead" id="t-linehead0800a17"></a>「復次，比<a class="t" id="t0800a18"></a>丘！內無色想，外觀色，赤赤色，赤見赤光。猶<a class="t" id="t0800a19"></a>如加尼歌羅華，赤赤色，赤見赤光。猶如成<a class="t" id="t0800a20"></a>就波羅<span class="gaiji">［木＊奈］<!--gaiji,,1[木*奈],2&#x3B88;,3--></span>衣，熟擣磨碾，光色悅澤，赤赤色，<a class="t" id="t0800a21"></a>赤見赤光。如是，比丘！內無色想，外觀色，赤<a class="t" id="t0800a22"></a>赤色，赤見赤光，無量無量，淨意潤意，樂不憎<a class="t" id="t0800a23"></a>惡。彼色除已知、除已見，作如是想：『是謂<a class="t" id="t0800a24"></a>第七除處。』復次，比丘！內無色想，外觀色白，白<a class="t" id="t0800a25"></a>色、白見、白光；猶如大白，白色、白見、白光；猶如<a class="t" id="t0800a26"></a>成就波羅<span class="gaiji">［木＊奈］<!--gaiji,,1[木*奈],2&#x3B88;,3--></span>衣熟擣磨碾、光色悅澤白，白<a class="t" id="t0800a27"></a>色、白見、白光。如是，比丘！內無色想，外觀色<a class="t" id="t0800a28"></a>白，白色、白見、白光，無量無量淨意、潤意，樂不<a class="t" id="t0800a29"></a>憎惡。彼色除已知、除已見，作如是想：『是謂<a class="t" id="t0800b01"></a>第八除處。』眾生如是樂除處意解者，變易有<a class="t" id="t0800b02"></a>異。多聞聖弟子如是觀則厭彼，厭彼已，尚<a class="t" id="t0800b03"></a>不欲第一，況復下賤？</p>
<p><a class="t-linehead" id="t-linehead0800b03"></a>「復次，有十一切處。云何<a class="t" id="t0800b04"></a>為十？有比丘無量地處修一，思惟上下諸<a class="t" id="t0800b05"></a>方不二，無量水處，無量火處，無量風處，無量<a class="t" id="t0800b06"></a>青處，無量黃處，無量赤處，無量白處，無量<a class="t" id="t0800b07"></a>空處，無量識處第十修一，思惟上下諸方不<a class="t" id="t0800b08"></a>二。眾生如是樂一切處意解者，變易有異。多<a class="t" id="t0800b09"></a>聞聖弟子如是觀則厭彼，厭彼已，尚不欲<a class="t" id="t0800b10"></a>第一，況復下賤？是謂第一清淨說，施設最第<a class="t" id="t0800b11"></a>一，謂我無、我不有，及為彼證故，施設於道，<a class="t" id="t0800b12"></a>是謂第一外依見處、最依見處，謂度一切色<a class="t" id="t0800b13"></a>想，乃至得非有想非無想處成就遊。是謂<a class="t" id="t0800b14"></a>於現法中第<span class="corr" title="[　&gt;一]">一</span>，求趣至涅槃，於現法中最施<a class="t" id="t0800b15"></a>設涅槃，謂六更樂處生、滅、味、離、慧見如真，及<a class="t" id="t0800b16"></a>為彼證故，施設於道。</p>
<p><a class="t-linehead" id="t-linehead0800b16"></a>「復次，有四斷。云何為<a class="t" id="t0800b17"></a>四？有斷樂遲，有斷樂速，有斷苦遲，有斷<a class="t" id="t0800b18"></a>苦速，於中若有斷樂遲者，是樂遲故，說下<a class="t" id="t0800b19"></a>賤。於中若有斷樂欲，若有人習此法初<a class="t" id="t0800b20"></a>無厭足，若復有人習飲酒者初無厭足，若<a class="t" id="t0800b21"></a>復有人修習睡眠初無厭足，是謂比丘若<a class="t" id="t0800b22"></a>人有習此三法者初無厭足，亦復不能至<a class="t" id="t0800b23"></a>滅盡處。是故諸比丘常當捨離此三法不<a class="t" id="t0800b24"></a>親近之，如是諸比丘當作是學。」爾時諸比<a class="t" id="t0800b25"></a>丘聞佛所說，歡喜奉行。</p><a class="t" id="t0800b26"></a>
<blockquote class="gatha">
<p>供養、三善根　　三痛、三覆露<a class="t" id="t0800b27"></a><br>
相法、三不覺　　愛敬、無厭足</p></blockquote><a class="t" id="t0800b28"></a>
<p><a class="t-linehead" id="t-linehead0800b28"></a>第一得經第四竟<span class="t-note">（一千三百七十一字）</span></p><a class="t" id="t0800b29"></a><p class="endsection"><span class="t-juanname">中阿含經卷第五十九<span class="t-note">（一萬七百七十二字）</span><span class="t-note">（第五後誦）</span></span></p><a class="t" id="t0800c01"></a>
<div class="w">
<div>
<p><a class="t-linehead" id="t-linehead0800c01"></a>「若有斷樂速者，此斷樂速故，此斷亦說下<a class="t" id="t0800c02"></a>賤。於中<span class="corr" title="[苦&gt;若]">若</span>有斷苦遲者，此斷苦遲故，此斷<a class="t" id="t0800c03"></a>亦說下賤。於中若有斷苦速者，此斷苦速<a class="t" id="t0800c04"></a>故，此斷非廣布、不流布，乃至天人亦不稱廣<a class="t" id="t0800c05"></a>布，我斷廣布流布，乃至天人亦稱廣布。云<a class="t" id="t0800c06"></a>何我斷廣布流布，乃至天人亦稱廣布？謂<a class="t" id="t0800c07"></a>八支正道，正見乃至正定為八，是謂我斷<a class="t" id="t0800c08"></a>廣布流布，乃至天人亦稱廣布。我如是，諸<a class="t" id="t0800c09"></a>沙門、梵志虛偽妄言，不善不真，實誣謗於<a class="t" id="t0800c10"></a>我，彼實有眾生施設斷壞，沙門瞿曇無所<a class="t" id="t0800c11"></a>施設，彼實有眾生施設斷壞。若此無我不<a class="t" id="t0800c12"></a>如是說，彼如來於現法中斷知一切，得<a class="t" id="t0800c13"></a>息、止、滅、涅槃。」</p>
<p class="endsutta"><a class="t-linehead" id="t-linehead0800c13"></a>佛說如是。彼諸比丘聞佛所<a class="t" id="t0800c14"></a>說，歡喜奉行。</p></div></div>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>