<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma18">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 2</span>
<span class="mirror-right">業相應品</span></p>
<h1 class="mirror-row">
<span class="mirror-left latin">18. To Sīha</span>
<span class="mirror-right">（一八）師子經</span></h1>
</div><p class="suttainfo"><span class="t-juanname">中阿含經卷第四</span></p><a class="t" id="t0440c20"></a><a class="t" id="t0440c21"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0440c22"></a><a class="t" id="t0440c23"></a>
<p><a class="t-linehead" id="t-linehead0440c23"></a>我聞如是：</p>
<p>一時，佛遊鞞舍離，在獼猴水邊<a class="t" id="t0440c24"></a>高樓臺觀。</p>
<p><a class="t-linehead" id="t-linehead0440c24"></a>爾時，眾多鞞舍離麗掣集在聽<a class="t" id="t0440c25"></a>堂，數稱歎佛，數稱歎法及比丘眾。彼時，尼<a class="t" id="t0440c26"></a>乾弟子師子大臣亦在眾中。</p>
<p><a class="t-linehead" id="t-linehead0440c26"></a>是時，師子大臣<a class="t" id="t0440c27"></a>欲往見佛，供養禮事，師子大臣則先往詣諸<a class="t" id="t0440c28"></a>尼乾所，白尼乾曰：「諸尊！我欲往見沙門<a class="t" id="t0440c29"></a>瞿曇。」</p>
<p><a class="t-linehead" id="t-linehead0440c29"></a>彼時，尼乾訶師子曰：「汝莫欲見沙門<a class="t" id="t0441a01"></a>瞿曇。所以者何？沙門瞿曇宗本不可作，亦<a class="t" id="t0441a02"></a>為人說不可作法。師子！若見宗本不可作<a class="t" id="t0441a03"></a>則不吉利，供養禮事亦不吉利。」</p>
<p><a class="t-linehead" id="t-linehead0441a03"></a>彼眾多鞞舍<a class="t" id="t0441a04"></a>離麗掣再三集在聽堂，數稱歎佛，數稱歎<a class="t" id="t0441a05"></a>法及比丘眾。彼時，尼乾弟子師子大臣亦再<a class="t" id="t0441a06"></a>三在彼眾中。時，師子大臣亦復再三欲往見<a class="t" id="t0441a07"></a>佛，供養禮事。</p>
<p><a class="t-linehead" id="t-linehead0441a07"></a>師子大臣便不辭尼乾，即往<a class="t" id="t0441a08"></a>詣佛，共相問訊，却坐一面，而作是語：「我聞<a class="t" id="t0441a09"></a>沙門瞿曇宗本不可作，亦為人說不可作法。<a class="t" id="t0441a10"></a>瞿曇！若如是說，沙門瞿曇宗本不可作，亦<a class="t" id="t0441a11"></a>為人說不可作法，彼不謗毀沙門瞿曇耶？<a class="t" id="t0441a12"></a>彼說真實耶？彼說是法耶？彼說法如法<a class="t" id="t0441a13"></a>耶？於如法無過、無難詰耶？」</p>
<p><a class="t-linehead" id="t-linehead0441a13"></a>世尊答曰：<a class="t" id="t0441a14"></a>「師子！若如是說，沙門瞿曇宗本不可作，亦<a class="t" id="t0441a15"></a>為人說不可作法，彼不謗毀沙門瞿曇！<a class="t" id="t0441a16"></a>彼說真實，彼說是法，彼說如法，於法無過，<a class="t" id="t0441a17"></a>亦無難詰。所以者何？師子！有事因此事<a class="t" id="t0441a18"></a>故，於如實法不能謗毀，沙門瞿曇宗本<a class="t" id="t0441a19"></a>不可作，亦為人說不可作法。師子！復有事<a class="t" id="t0441a20"></a>因此事故，於如實法不能謗毀，沙門瞿曇<a class="t" id="t0441a21"></a>宗本可作，亦為人說可作之法。師子！復有<a class="t" id="t0441a22"></a>事因此事故，於如實法不能謗毀，沙門瞿<a class="t" id="t0441a23"></a>曇宗本斷滅，亦為人說斷滅之法。師子！復<a class="t" id="t0441a24"></a>有事因此事故，於如實法不能謗毀，沙<a class="t" id="t0441a25"></a>門瞿曇宗本可惡，亦為人說可憎惡法。師<a class="t" id="t0441a26"></a>子！復有事因此事故，於如實法不能謗<a class="t" id="t0441a27"></a>毀，沙門瞿曇宗本法、律，亦為人說法、律之<a class="t" id="t0441a28"></a>法。師子！復有事因此事故，於如實法不<a class="t" id="t0441a29"></a>能謗毀，沙門瞿曇宗本苦行，亦為人說苦<a class="t" id="t0441b01"></a>行之法。師子！復有事因此事故，於如實法<a class="t" id="t0441b02"></a>不能謗毀，沙門瞿曇宗本不入於胎，亦為<a class="t" id="t0441b03"></a>人說不入胎法。師子！復有事因此事故，於<a class="t" id="t0441b04"></a>如實法不能謗毀，沙門瞿曇宗本安隱，亦<a class="t" id="t0441b05"></a>為人說安隱之法。</p>
<p><a class="t-linehead" id="t-linehead0441b05"></a>「師子！云何有事因此事<a class="t" id="t0441b06"></a>故，於如實法不能謗毀，沙門瞿曇宗本不<a class="t" id="t0441b07"></a>可作，亦為人說不可作法？師子！我說身惡<a class="t" id="t0441b08"></a>行不可作，口、意惡行亦不可作。師子！若如<a class="t" id="t0441b09"></a>是比無量不善穢污之法，為當來有本、煩熱<a class="t" id="t0441b10"></a>苦報、生老病死因。師子！我說此法盡不可作。<a class="t" id="t0441b11"></a>師子！是謂有事因此事故，於如實法不<a class="t" id="t0441b12"></a>能謗毀，沙門瞿曇宗本不可作，亦為人說<a class="t" id="t0441b13"></a>不可作法。</p>
<p><a class="t-linehead" id="t-linehead0441b13"></a>「師子！云何復有事因此事故，於<a class="t" id="t0441b14"></a>如實法不能謗毀，沙門瞿曇宗本可作，亦<a class="t" id="t0441b15"></a>為人說可作之法？師子！我說身妙行可作，<a class="t" id="t0441b16"></a>口、意妙行亦可作。師子！若如是比無量善<a class="t" id="t0441b17"></a>法與樂果，受於樂報，生於善處而得長壽。<a class="t" id="t0441b18"></a>師子！我說此法盡應可作。師子！是謂有事<a class="t" id="t0441b19"></a>因此事故，不能謗毀，沙門瞿曇宗本可作，<a class="t" id="t0441b20"></a>亦為人說可作之法。</p>
<p><a class="t-linehead" id="t-linehead0441b20"></a>「師子！云何復有事因<a class="t" id="t0441b21"></a>此事故，於如實法不能謗毀，沙門瞿曇宗<a class="t" id="t0441b22"></a>本斷滅，亦為人說斷滅之法？師子！我說身<a class="t" id="t0441b23"></a>惡行應斷滅，口、意惡行亦應斷滅。師子！若<a class="t" id="t0441b24"></a>如是比無量不善穢汙之法，為當來有本、煩<a class="t" id="t0441b25"></a>熱苦報、生老病死因。師子！我說此法盡應斷<a class="t" id="t0441b26"></a>滅。師子！是謂有事因此事故，於如實法不<a class="t" id="t0441b27"></a>能謗毀，沙門瞿曇宗本斷滅，亦為人說斷<a class="t" id="t0441b28"></a>滅之法。</p>
<p><a class="t-linehead" id="t-linehead0441b28"></a>「師子！云何復有事因此事故，於如<a class="t" id="t0441b29"></a>實法不能謗毀，沙門瞿曇宗本可惡，亦為<a class="t" id="t0441c01"></a>人說可憎惡法？師子！我說身惡行可憎惡，<a class="t" id="t0441c02"></a>口、意惡行亦可憎惡。師子！若如是比無量不<a class="t" id="t0441c03"></a>善穢汙之法，為當來有本、煩熱苦報、生老病<a class="t" id="t0441c04"></a>死因。師子！我說此法盡可憎惡。師子！是謂<a class="t" id="t0441c05"></a>有事因此事故，於如實法不能謗毀，沙門<a class="t" id="t0441c06"></a>瞿曇宗本可惡，亦為人說可憎惡法。</p>
<p><a class="t-linehead" id="t-linehead0441c06"></a>「師子！<a class="t" id="t0441c07"></a>云何復有事因此事故，於如實法不能謗<a class="t" id="t0441c08"></a>毀，沙門瞿曇宗本法、律，亦為人說法、律之<a class="t" id="t0441c09"></a>法？師子！我為斷貪婬故而說法、律，斷瞋恚、<a class="t" id="t0441c10"></a>愚癡故而說法、律。師子！若如是比無量不<a class="t" id="t0441c11"></a>善穢汙之法，為當來有本、煩熱苦報、生老病<a class="t" id="t0441c12"></a>死因。師子！我為斷彼故而說法、律。師子！是<a class="t" id="t0441c13"></a>謂有事因此事故，於如實法不能謗毀，<a class="t" id="t0441c14"></a>沙門瞿曇宗本法、律，亦為人說法、律之法。</p>
<p><a class="t-linehead" id="t-linehead0441c14"></a>「師<a class="t" id="t0441c15"></a>子！云何復有事因此事故，於如實法不能<a class="t" id="t0441c16"></a>謗毀，沙門瞿曇宗本苦行，亦為人說苦行之<a class="t" id="t0441c17"></a>法？師子！或有沙門、梵志裸形無衣，或以手<a class="t" id="t0441c18"></a>為衣，或以葉為衣，或以珠為衣，或不以<a class="t" id="t0441c19"></a>瓶取水，或不以魁取水，不食刀杖劫抄<a class="t" id="t0441c20"></a>之食，不食欺妄食，不自往，不遣信，不來尊、<a class="t" id="t0441c21"></a>不善尊、不住尊。若有二人食，不在中食，不<a class="t" id="t0441c22"></a>懷妊家食，不畜狗家食，設使家有糞蠅飛<a class="t" id="t0441c23"></a>來，便不食也。不噉魚，不食肉，不飲酒，不<a class="t" id="t0441c24"></a>飲惡水，或都無所飲，學無飲行；或噉一口，<a class="t" id="t0441c25"></a>以一口為足，或二口、三、四，乃至七口，以七口<a class="t" id="t0441c26"></a>為足；或食一得，以一得為足，或二、三、四，乃至<a class="t" id="t0441c27"></a>七得，以七得為足；或日一食，以一食為足，或<a class="t" id="t0441c28"></a>二、三、四、五、六、七日、半月、一月一食，以一食為<a class="t" id="t0441c29"></a>足；或食菜茹，或食稗子，或食穄米，或食雜<a class="t" id="t0442a01"></a><span class="gaiji">［麩－夫＋廣］<!--gaiji,,1[麩-夫+廣],2&#x2A37F;,3--></span>，或食頭頭邏食，或食麤食；或至無事處，<a class="t" id="t0442a02"></a>依於無事，或食根，或食果，或食自落果，或<a class="t" id="t0442a03"></a>持連合衣，或持毛衣，或持頭舍衣，或持毛<a class="t" id="t0442a04"></a>頭舍衣，或持全皮，或持穿皮，或持全穿皮；<a class="t" id="t0442a05"></a>或持散髮，或持編髮，或持散編髮，或有剃<a class="t" id="t0442a06"></a>髮，或有剃鬚，或剃鬚髮，或有拔髮，或有拔<a class="t" id="t0442a07"></a>鬚，或拔鬚髮；或住立斷坐，或修蹲行，或有<a class="t" id="t0442a08"></a>臥刺，以刺為床，或有臥果，以果為床，或<a class="t" id="t0442a09"></a>有事水，晝夜手抒，或有事火，竟昔然之，或<a class="t" id="t0442a10"></a>事日、月、尊祐大德，叉手向彼，如此之比受<a class="t" id="t0442a11"></a>無量苦，學煩熱行。師子！有此苦行我不說<a class="t" id="t0442a12"></a>無。師子！然此苦行為下賤業，至苦至困，凡<a class="t" id="t0442a13"></a>人所行，非是聖道。師子！若有沙門、梵志，彼<a class="t" id="t0442a14"></a>苦行法知斷滅盡，拔絕其根，至竟不生者，我<a class="t" id="t0442a15"></a>說彼苦行。師子！如來、無所著、等正覺，彼苦行<a class="t" id="t0442a16"></a>法知斷滅盡，拔絕其根，至竟不生，是故我苦<a class="t" id="t0442a17"></a>行。師子！是謂有事因此事故，於如實法不<a class="t" id="t0442a18"></a>能謗毀，沙門瞿曇宗本苦行，亦為人說苦行<a class="t" id="t0442a19"></a>之法。</p>
<p><a class="t-linehead" id="t-linehead0442a19"></a>「師子！云何復有事因此事故，於如實<a class="t" id="t0442a20"></a>法不能謗毀，沙門瞿曇宗本不入於胎，亦<a class="t" id="t0442a21"></a>為人說不入胎法？師子！若有沙門、梵志當<a class="t" id="t0442a22"></a>來胎生，知斷滅盡，拔絕其根，至竟不生者，我<a class="t" id="t0442a23"></a>說彼不入於胎。師子！如來、無所著、等正覺，<a class="t" id="t0442a24"></a>當來有胎生知斷滅盡，拔絕其根，至竟不<a class="t" id="t0442a25"></a>生，是故我不入於胎。師子！是謂有事因此<a class="t" id="t0442a26"></a>事故，於如實法不能謗毀，沙門瞿曇宗本<a class="t" id="t0442a27"></a>不入於胎，亦為人說不入胎法。</p>
<p><a class="t-linehead" id="t-linehead0442a27"></a>「師子！云<a class="t" id="t0442a28"></a>何復有事因此事故，於如實法不能謗毀，<a class="t" id="t0442a29"></a>沙門瞿曇宗本安隱，亦為人說安隱之法？師<a class="t" id="t0442b01"></a>子！族姓子所有剃除鬚髮，著袈裟衣，至信、<a class="t" id="t0442b02"></a>捨家、無家、學道者，唯無上梵行訖，我於現<a class="t" id="t0442b03"></a>法自知自覺，自作證成就遊，生已盡，梵行已<a class="t" id="t0442b04"></a>立，所作已辦，不更受有，知如真，我自安隱，亦<a class="t" id="t0442b05"></a>安隱他比丘、比丘尼、優婆塞、優婆夷。我已安<a class="t" id="t0442b06"></a>彼，便為生法，眾生於生法解脫，老法、病法、死<a class="t" id="t0442b07"></a>法、憂慼染汙法，眾生於憂慼染污法解脫。師<a class="t" id="t0442b08"></a>子！是謂有事因此事故，於如實法不能<a class="t" id="t0442b09"></a>謗毀，沙門瞿曇宗本安隱，亦為人說安隱之<a class="t" id="t0442b10"></a>法。」</p>
<p><a class="t-linehead" id="t-linehead0442b10"></a>師子大臣白世尊曰：「瞿曇！我已知。善逝！我<a class="t" id="t0442b11"></a>已解。瞿曇！猶明目人，覆者仰之，覆者發之，<a class="t" id="t0442b12"></a>迷者示道，闇中施明，若有眼者，便見於色。<a class="t" id="t0442b13"></a>沙門瞿曇亦復如是，為我無量方便說法、現<a class="t" id="t0442b14"></a>義，隨其諸道。世尊！我今自歸於佛、法及比丘<a class="t" id="t0442b15"></a>眾，唯願世尊受我為優婆塞，從今日始，<a class="t" id="t0442b16"></a>終身自歸，乃至命盡。世尊！猶如有人養不<a class="t" id="t0442b17"></a>良馬，望得其利，徒自疲勞而不獲利。世尊！<a class="t" id="t0442b18"></a>我亦如是，彼愚癡尼乾不善曉了，不能<a class="t" id="t0442b19"></a>自知，不識良田而不自審，長夜奉敬，供養<a class="t" id="t0442b20"></a>禮事，望得其利，唐苦無益。世尊！我今再自<a class="t" id="t0442b21"></a>歸佛、法及比丘眾，唯願世尊受我為優婆<a class="t" id="t0442b22"></a>塞，從今日始，終身自歸，乃至命盡。世尊！我<a class="t" id="t0442b23"></a>本無知，於愚癡尼乾有信有敬，從今日<a class="t" id="t0442b24"></a>斷。所以者何？欺誑我故。世尊！我今三自歸<a class="t" id="t0442b25"></a>佛、法及比丘眾，唯願世尊受我為優婆塞，<a class="t" id="t0442b26"></a>從今日始，終身自歸，乃至命盡。」</p>
<p><a class="t-linehead" id="t-linehead0442b26"></a>佛說如是。<a class="t" id="t0442b27"></a>師子大臣及諸比，丘聞佛所說，歡喜奉行。</p><a class="t" id="t0442b28"></a>
<p class="endsutta">師子經第八竟<span class="t-note">（二千四百一十三字）</span></p><a class="t" id="t0442b29"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>