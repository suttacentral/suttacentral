<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma45">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left latin">45. Shame and Scruples (1)</span>
<span class="mirror-right">（四五）慚愧經</span></h1>
</div><a class="t" id="t0486a07"></a>
<p><a class="t-linehead" id="t-linehead0486a07"></a>我聞如是：</p>
<p>一時，佛遊舍衛國，在勝林給孤<a class="t" id="t0486a08"></a>獨園。</p>
<p><a class="t-linehead" id="t-linehead0486a08"></a>爾時，世尊告諸比丘：「若比丘無慚無愧，<a class="t" id="t0486a09"></a>便害愛恭敬；若無愛恭敬，便害其信；若無<a class="t" id="t0486a10"></a>其信，便害正思惟；若無正思惟，便害正念<a class="t" id="t0486a11"></a>正智；若無正念正智，便害護諸根、護戒、不悔、<a class="t" id="t0486a12"></a>歡悅、喜、止、樂、定、見如實、知如真、厭、無欲、解脫。<a class="t" id="t0486a13"></a>若無解脫，便害涅槃。若比丘有慚有愧，便<a class="t" id="t0486a14"></a>習愛恭敬；若有愛恭敬，便習其信；若有其<a class="t" id="t0486a15"></a>信，便習正思惟；若有正思惟，便習正念正<a class="t" id="t0486a16"></a>智；若有正念正智，便習護諸根、護戒、不悔、歡<a class="t" id="t0486a17"></a>悅、喜、止、樂、定、見如實、知如真、厭、無欲、解脫；若<a class="t" id="t0486a18"></a>有解脫，便習涅槃。」</p>
<p><a class="t-linehead" id="t-linehead0486a18"></a>佛說如是。彼諸比丘聞<a class="t" id="t0486a19"></a>佛所說，歡喜奉行。</p><a class="t" id="t0486a20"></a>
<p class="endsutta"><a class="t-linehead" id="t-linehead0486a20"></a>慚愧經第四竟<span class="t-note">（二百四字）</span></p><a class="t" id="t0486a21"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>