<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma50">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left latin">50. Respect (2)</span>
<span class="mirror-right">（五〇）恭敬經</span></h1>
</div><a class="t" id="t0487a17"></a>
<p><a class="t-linehead" id="t-linehead0487a17"></a>我聞如是：</p>
<p>一時，佛遊舍衛國，在勝林給孤<a class="t" id="t0487a18"></a>獨園。</p>
<p><a class="t-linehead" id="t-linehead0487a18"></a>爾時，世尊告諸比丘：「比丘當行恭敬<a class="t" id="t0487a19"></a>及善觀，敬重諸梵行人。若比丘不行恭敬、<a class="t" id="t0487a20"></a>不善觀、不敬重諸梵行已，具威儀法者，必<a class="t" id="t0487a21"></a>無是處。不具威儀法已，具學法者，必無<a class="t" id="t0487a22"></a>是處。不具學法已，護諸根、護戒、不悔、歡悅、喜、<a class="t" id="t0487a23"></a>止、樂、定、見如實、知如真、厭、無欲、解脫；不具解<a class="t" id="t0487a24"></a>脫已，具涅槃者，必無是處。</p>
<p><a class="t-linehead" id="t-linehead0487a24"></a>「若比丘行恭敬<a class="t" id="t0487a25"></a>及善觀，敬重諸梵行已，具威儀法者，必有<a class="t" id="t0487a26"></a>是處。具威儀法已，具學法者，必有是處。<a class="t" id="t0487a27"></a>具學法已，具護諸根、護戒、不悔、歡悅、喜、止、樂、<a class="t" id="t0487a28"></a>定、見如實、知如真、厭、無欲、解脫；具解脫已，具<a class="t" id="t0487a29"></a>涅槃者，必有是處。」</p>
<p><a class="t-linehead" id="t-linehead0487a29"></a>佛說如是。彼諸比丘聞<a class="t" id="t0487b01"></a>佛所說，歡喜奉行。</p><a class="t" id="t0487b02"></a>
<p class="endsutta"><a class="t-linehead" id="t-linehead0487b02"></a>恭敬經第九竟<span class="t-note">（二百一十七字）</span></p><a class="t" id="t0487b03"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>