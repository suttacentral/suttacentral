<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma106">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 9</span>
<span class="mirror-right">因品</span></p>
<h1 class="mirror-row">
<span class="mirror-left latin">106. </span>
<span class="mirror-right">（一〇六）想經</span></h1>
</div><a class="t" id="t0596b11"></a>
<p><a class="t-linehead" id="t-linehead0596b11"></a>我聞如是：</p>
<p>一時，佛遊舍衛國，在勝林給孤<a class="t" id="t0596b12"></a>獨園。</p>
<p><a class="t-linehead" id="t-linehead0596b12"></a>爾時，世尊告諸比丘：「若有沙門、梵志<a class="t" id="t0596b13"></a>於地有地想，地即是神，地是神所，神是地<a class="t" id="t0596b14"></a>所，彼計地即是神已，便不知地。如是水、火、<a class="t" id="t0596b15"></a>風、神、天、生主、梵天、無煩、無熱。彼於淨有淨<a class="t" id="t0596b16"></a>想，淨即是神，淨是神所，神是淨所，彼計淨即<a class="t" id="t0596b17"></a>是神已，便不知淨，無量空處、無量識處、無所<a class="t" id="t0596b18"></a>有處、非有想非無想處、一、別、若干、見、聞、識、知，<a class="t" id="t0596b19"></a>得觀意所念、意所思。從此世至彼世，從彼<a class="t" id="t0596b20"></a>世至此世，彼於一切有一切想，一切即是<a class="t" id="t0596b21"></a>神，一切是神所，神是一切所，彼計一切即<a class="t" id="t0596b22"></a>是神已，便不知一切。」</p>
<p><a class="t-linehead" id="t-linehead0596b22"></a>「若有沙門、梵志於地<a class="t" id="t0596b23"></a>則知地，地非是神，地非神所，神非地所，彼<a class="t" id="t0596b24"></a>不計地即是神已，彼便知地。如是水、火、風、<a class="t" id="t0596b25"></a>神、天、生主、梵天、無煩、無熱。彼於淨則知淨，<a class="t" id="t0596b26"></a>淨非是神，淨非神所，神非淨所。彼不計淨<a class="t" id="t0596b27"></a>即是神已，彼便知淨，無量空處、無量識處、<a class="t" id="t0596b28"></a>無所有處、非有想非無想處、一、別、若干、見、聞、<a class="t" id="t0596b29"></a>識、知，得觀意所念、意所思。從此世至彼世，<a class="t" id="t0596c01"></a>從彼世至此世，彼於一切則知一切，一切<a class="t" id="t0596c02"></a>非是神，一切非神所，神非一切所，彼不計<a class="t" id="t0596c03"></a>一切即是神已，彼便知一切。</p>
<p><a class="t-linehead" id="t-linehead0596c03"></a>「我於地則知<a class="t" id="t0596c04"></a>地，地非是神，地非神所，神非地所，我不<a class="t" id="t0596c05"></a>計地即是神已，我便知地。如是水、火、風、<a class="t" id="t0596c06"></a>神、天、生主、梵天、無煩、無熱。我於淨則知淨，<a class="t" id="t0596c07"></a>淨非是神，淨非神所，神非淨所。我不計<a class="t" id="t0596c08"></a>淨即是神已，我便知淨，無量空處、無量識<a class="t" id="t0596c09"></a>處、無所有處、非有想非無想處、一、別、若干、見、<a class="t" id="t0596c10"></a>聞、識、知，得觀意所念、意所思。從此世至彼<a class="t" id="t0596c11"></a>世，從彼世至此世，我於一切則知一切，<a class="t" id="t0596c12"></a>一切非是神，一切非神所，神非一切所，我<a class="t" id="t0596c13"></a>不計一切即是神已，我便知一切。」</p>
<p><a class="t-linehead" id="t-linehead0596c13"></a>佛說<a class="t" id="t0596c14"></a>如是。彼諸比丘聞佛所說，歡喜奉行。</p><a class="t" id="t0596c15"></a>
<p><a class="t-linehead" id="t-linehead0596c15"></a>想經第十竟<span class="t-note">（五百二十六字）</span></p><a class="t" id="t0596c16"></a><p class="endsection"><span class="t-juanname">中阿含經卷第二十六<span class="t-note">（八千九百七十九字）</span></span></p><a class="t" id="t0596c17"></a>
<p class="endsutta">中阿含因品第四竟<span class="t-note">（二萬五千五十六字）</span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>