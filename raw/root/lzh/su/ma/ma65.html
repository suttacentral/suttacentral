<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma65">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 6</span>
<span class="mirror-right">王相應品</span></p>
<h1 class="mirror-row">
<span class="mirror-left latin">65. The Raven</span>
<span class="mirror-right">（六五）烏鳥喻經</span></h1>
</div>
<div class="suttainfo"><h2>中阿含王相應品第一<span class="t-note">（有七經第二日誦名小土城有四<a class="t" id="t0506b08"></a>品半合有五十二經）</span></h2>
<p><span class="t-juanname">中阿含經卷第十三</span><br>
<a class="t" id="t0506b05"></a><a class="t" id="t0506b06"></a><span class="t-byline">東晉罽賓三藏瞿曇僧伽提婆譯</span></p><a class="t" id="t0506b07"></a><a class="t" id="t0506b09"></a>
<blockquote class="gatha">
<p>烏鳥喻、說本　　天<span class="gaiji">［木＊奈］<!--gaiji,,1[木*奈],2&#x3B88;,3--></span>林、善見<a class="t" id="t0506b10"></a><br>
三十喻、轉輪　　蜱肆最在後</p></blockquote><a class="t" id="t0506b11"></a></div><a class="t" id="t0506b12"></a>
<p><a class="t-linehead" id="t-linehead0506b12"></a>我聞如是：</p>
<p>一時，佛遊王舍城，在竹林加蘭哆<a class="t" id="t0506b13"></a>園。</p>
<p><a class="t-linehead" id="t-linehead0506b13"></a>爾時，世尊告諸比丘：「昔轉輪王欲試珠<a class="t" id="t0506b14"></a>寶時，便集四種軍，象軍、馬軍、車軍、步軍，集<a class="t" id="t0506b15"></a>四種軍已，於夜闇中竪立高幢，安珠置上，<a class="t" id="t0506b16"></a>出至園觀，珠之光耀，照四種軍，明之所及，<a class="t" id="t0506b17"></a>方半由延。彼時，有一梵志而作是念：『我寧可<a class="t" id="t0506b18"></a>往見轉輪王及四種軍，觀琉璃珠。』爾時，梵志<a class="t" id="t0506b19"></a>復作是念：『且置見轉輪王及四種軍、觀琉<a class="t" id="t0506b20"></a>璃珠，我寧可往至彼林間。』</p>
<p><a class="t-linehead" id="t-linehead0506b20"></a>「於是，梵志便往<a class="t" id="t0506b21"></a>詣林，到已入中，至一樹下，坐已未久，有一<a class="t" id="t0506b22"></a>獺獸來，梵志見已而問之曰：『善來，獺獸！汝<a class="t" id="t0506b23"></a>從何來，為欲何去？』答曰：『梵志！此池本時清<a class="t" id="t0506b24"></a>泉盈溢，饒藕多華，魚龜滿中，我昔所依，而<a class="t" id="t0506b25"></a>今枯熇。梵志當知！我欲捨去，入彼大河，我<a class="t" id="t0506b26"></a>今欲去，唯畏於人。』時，彼獺獸與此梵志共<a class="t" id="t0506b27"></a>論是已，便捨而去，梵志故坐。</p>
<p><a class="t-linehead" id="t-linehead0506b27"></a>「復有究暮鳥<a class="t" id="t0506b28"></a>來，梵志見已而問之曰：『善來，究暮鳥！汝從<a class="t" id="t0506b29"></a>何來，為欲何去？』答曰：『梵志！此池本時清泉<a class="t" id="t0506c01"></a>盈溢，饒藕多華，魚龜滿中，我昔所依，而今枯<a class="t" id="t0506c02"></a>熇。梵志當知！我欲捨去，依彼死牛聚處栖<a class="t" id="t0506c03"></a>宿，或依死驢，或依死人聚處栖宿，我今欲<a class="t" id="t0506c04"></a>去，唯畏於人。』彼究暮鳥與此梵志共論是<a class="t" id="t0506c05"></a>已，便捨而去，梵志故坐。</p>
<p><a class="t-linehead" id="t-linehead0506c05"></a>「復有鷲鳥來，梵志<a class="t" id="t0506c06"></a>見已而問之曰：『善來，鷲鳥！汝從何來，為欲<a class="t" id="t0506c07"></a>何去？』答曰：『梵志！我從大墓復至大墓殺害<a class="t" id="t0506c08"></a>而來，我今欲食死象之肉，死馬、死牛、死人之<a class="t" id="t0506c09"></a>肉，我今欲去，唯畏於人。』時，彼鷲鳥與此梵<a class="t" id="t0506c10"></a>志共論是已，便捨而去，梵志故坐。</p>
<p><a class="t-linehead" id="t-linehead0506c10"></a>「復有食<a class="t" id="t0506c11"></a>吐鳥來，梵志見已而問之曰：『善來，食吐鳥！汝<a class="t" id="t0506c12"></a>從何來，為欲何去？』答曰：『梵志！汝見向者鷲<a class="t" id="t0506c13"></a>鳥去耶？我食彼吐，我今欲去，唯畏於人。』彼<a class="t" id="t0506c14"></a>食吐鳥與此梵志共論是已，便捨而去，梵<a class="t" id="t0506c15"></a>志故坐。</p>
<p><a class="t-linehead" id="t-linehead0506c15"></a>「復有犲獸來，梵志見已而問之曰：<a class="t" id="t0506c16"></a>『善來，犲獸！汝從何來，為欲何去？』答曰：『梵<a class="t" id="t0506c17"></a>志！我從深<span class="gaiji">澗<!--gaiji,澗,1[澗-日+月],2&#x3D4E;,3--></span>至深<span class="gaiji">澗<!--gaiji,澗,1[澗-日+月],2&#x3D4E;,3--></span>，從榛莽至榛莽，從<a class="t" id="t0506c18"></a>僻靜至僻靜處來，我今欲食死象肉，死馬、<a class="t" id="t0506c19"></a>死牛、死人之肉，我今欲去，唯畏於人。』時，彼犲<a class="t" id="t0506c20"></a>獸與此梵志共論是已，便捨而去，梵志故<a class="t" id="t0506c21"></a>坐。</p>
<p><a class="t-linehead" id="t-linehead0506c21"></a>「復有烏鳥來，梵志見已而問之曰：『善來，<a class="t" id="t0506c22"></a>烏鳥！汝從何來，為欲何去？』答曰：『梵志！汝強<a class="t" id="t0506c23"></a>額癡狂，何為問我：「汝從何來，為欲何去？」』彼<a class="t" id="t0506c24"></a>時，烏鳥面訶梵志已，便捨而去，梵志故坐。</p><a class="t" id="t0506c25"></a>
<p><a class="t-linehead" id="t-linehead0506c25"></a>「復有狌狌獸來，梵志見已而問之曰：『善來，<a class="t" id="t0506c26"></a>狌狌獸！汝從何來，為欲何去？』答曰：『梵志！我<a class="t" id="t0506c27"></a>從園至園，從觀至觀，從林至林，飲清泉水，<a class="t" id="t0506c28"></a>食好果來，我今欲去，不畏於人。』彼狌狌<a class="t" id="t0506c29"></a>獸與此梵志共論是已，便捨而去。」</p>
<p><a class="t-linehead" id="t-linehead0506c29"></a>佛告諸<a class="t" id="t0507a01"></a>比丘：「吾說此喻，欲令解義，汝等當知此說<a class="t" id="t0507a02"></a>有義。時，彼獺獸與此梵志共論是已，便捨<a class="t" id="t0507a03"></a>而去。吾說此喻有何義耶？若有比丘依<a class="t" id="t0507a04"></a>村邑行，比丘平旦著衣持鉢，入村乞食，不<a class="t" id="t0507a05"></a>護於身，不守諸根，不立正念，而彼說法，<a class="t" id="t0507a06"></a>或佛所說，或聲聞所說，因此得利衣被、飲食、<a class="t" id="t0507a07"></a>床褥、湯藥、諸生活具，彼得利已，染著觸猗，不<a class="t" id="t0507a08"></a>見災患，不能捨離，隨意而用。彼比丘行惡<a class="t" id="t0507a09"></a>戒，成就惡法，最在其邊，生弊腐敗，非梵行<a class="t" id="t0507a10"></a>稱梵行，非沙門稱沙門，猶如梵志見獺獸<a class="t" id="t0507a11"></a>已，而問之曰：『善來，獺獸！汝從何來，為欲何<a class="t" id="t0507a12"></a>去？』答曰：『梵志！此池本時清泉盈溢，饒藕多<a class="t" id="t0507a13"></a>華，魚龜滿中，我昔所依，而今枯熇。梵志當<a class="t" id="t0507a14"></a>知！我欲捨去，入彼大河，我今欲去，唯畏於<a class="t" id="t0507a15"></a>人。』吾說比丘亦復如是，入惡不善穢汙法<a class="t" id="t0507a16"></a>中，為當來有本煩熱苦報、生老病死因，是以<a class="t" id="t0507a17"></a>比丘莫行如獺，莫依非法以自存命；當<a class="t" id="t0507a18"></a>淨身行，淨口、意行，住無事中，著糞掃衣，常<a class="t" id="t0507a19"></a>行乞食，次第乞食，少欲知足，樂住遠離而<a class="t" id="t0507a20"></a>習精勤，立正念、正智、正定、正慧，常當遠離，<a class="t" id="t0507a21"></a>應學如是。</p>
<p><a class="t-linehead" id="t-linehead0507a21"></a>「彼究暮鳥與此梵志共論是已，<a class="t" id="t0507a22"></a>便捨而去。吾說此喻有何義耶？若有比<a class="t" id="t0507a23"></a>丘依村邑行，比丘平旦著衣持鉢，入村乞<a class="t" id="t0507a24"></a>食，不護於身，不守諸根，不立正念，彼入<a class="t" id="t0507a25"></a>他家教化說法，或佛所說，或聲聞所說，因此<a class="t" id="t0507a26"></a>得利衣被、飲食、床褥、湯藥、諸生活具，彼得利<a class="t" id="t0507a27"></a>已，染著觸猗，不見災患，不能捨離，隨意而<a class="t" id="t0507a28"></a>用。彼比丘惡戒，成就惡法，最在其邊，生弊<a class="t" id="t0507a29"></a>腐敗，非梵行稱梵行，非沙門稱沙門，猶如<a class="t" id="t0507b01"></a>梵志見究暮已，而問之曰：『善來，究暮！汝從<a class="t" id="t0507b02"></a>何來，為欲何去？』答曰：『梵志！此池本時清泉<a class="t" id="t0507b03"></a>盈溢，饒藕多華，魚龜滿中，我昔所依，而今<a class="t" id="t0507b04"></a>枯熇。梵志當知！我今欲去，依彼死牛聚處<a class="t" id="t0507b05"></a>栖宿，或依死驢，或依死人聚處栖宿，我今<a class="t" id="t0507b06"></a>欲去，唯畏於人。』吾說比丘亦復如是，依惡<a class="t" id="t0507b07"></a>不善穢汙之法，為當來有本煩熱苦報、生老<a class="t" id="t0507b08"></a>病死因，是以比丘莫行如究暮，莫依非法<a class="t" id="t0507b09"></a>以自存命；當淨身行，淨口、意行，住無事中，<a class="t" id="t0507b10"></a>著糞掃衣，常行乞食，次第乞食，少欲知足，<a class="t" id="t0507b11"></a>樂住遠離而習精勤，立正念、正智、正定、正<a class="t" id="t0507b12"></a>慧，常當遠離，應學如是。</p>
<p><a class="t-linehead" id="t-linehead0507b12"></a>「時，彼鷲鳥與此梵<a class="t" id="t0507b13"></a>志共論是已，便捨而去。吾說此喻有何義<a class="t" id="t0507b14"></a>耶？若有比丘依村邑行，比丘平旦著衣持<a class="t" id="t0507b15"></a>鉢，入村乞食，不護於身，不守諸根，不立<a class="t" id="t0507b16"></a>正念，彼入他家教化說法，或佛所說，或聲<a class="t" id="t0507b17"></a>聞所說，因此得利衣被、飲食、床褥、湯藥、諸生<a class="t" id="t0507b18"></a>活具，彼得利已，染著觸猗，不見災患，不能<a class="t" id="t0507b19"></a>捨離，隨意而用。彼比丘行惡戒，成就惡法，<a class="t" id="t0507b20"></a>最在其邊，生弊腐敗，非梵行稱梵行，非沙<a class="t" id="t0507b21"></a>門稱沙門，猶如梵志見鷲鳥已，而問之曰：<a class="t" id="t0507b22"></a>『善來，鷲鳥！汝從何來，為欲何去？』答曰：『梵志！<a class="t" id="t0507b23"></a>我從大墓復至大墓殺害而來，我今欲食<a class="t" id="t0507b24"></a>死象之肉，死馬、死牛、死人之肉，我今欲去，唯<a class="t" id="t0507b25"></a>畏於人。』吾說比丘亦復如是，是以比丘莫<a class="t" id="t0507b26"></a>行如鷲鳥，莫依非法以自存命；當淨身<a class="t" id="t0507b27"></a>行，淨口、意行，住無事中，著糞掃衣，常行乞<a class="t" id="t0507b28"></a>食，次第乞食，少欲知足，樂住遠離而習精<a class="t" id="t0507b29"></a>勤，立正念、正智、正定、正慧，常當遠離，應學<a class="t" id="t0507c01"></a>如是。</p>
<p><a class="t-linehead" id="t-linehead0507c01"></a>「彼食吐鳥與此梵志共論是已，便捨<a class="t" id="t0507c02"></a>而去。吾說此喻有何義耶？若有比丘依<a class="t" id="t0507c03"></a>村邑行，比丘平旦著衣持鉢，入村乞食，不<a class="t" id="t0507c04"></a>護於身，不守諸根，不立正念，彼入比丘<a class="t" id="t0507c05"></a>尼房教化說法，或佛所說，或聲聞所說，彼比<a class="t" id="t0507c06"></a>丘尼入若干家說好說惡，受信施物持<a class="t" id="t0507c07"></a>與比丘，因此得利衣被、飲食、床褥、湯藥、諸生<a class="t" id="t0507c08"></a>活具，彼得利已，染著觸猗，不見災患，不能<a class="t" id="t0507c09"></a>捨離，隨意而用。彼比丘行惡戒，成就惡法，<a class="t" id="t0507c10"></a>最在其邊，生弊腐敗，非梵行稱梵行，非沙<a class="t" id="t0507c11"></a>門稱沙門，猶如梵志見食吐鳥已，而問之<a class="t" id="t0507c12"></a>曰：『善來，食吐鳥！汝從何來，為欲何去？』答曰：<a class="t" id="t0507c13"></a>『梵志！汝見向者鷲鳥去耶？我食彼吐，我今<a class="t" id="t0507c14"></a>欲去，唯畏於人。』吾說比丘亦復如是，是以<a class="t" id="t0507c15"></a>比丘莫行如食吐鳥，莫依非法以自存命；<a class="t" id="t0507c16"></a>當淨身行，淨口、意行，住無事中，著糞掃<a class="t" id="t0507c17"></a>衣，常行乞食，次第乞食，少欲知足，樂住遠<a class="t" id="t0507c18"></a>離而習精勤，立正念、正智、正定、正慧，常當<a class="t" id="t0507c19"></a>遠離，應學如是。</p>
<p><a class="t-linehead" id="t-linehead0507c19"></a>「時，彼犲獸與此梵志共論<a class="t" id="t0507c20"></a>是已，便捨而去。吾說此喻有何義耶？若有<a class="t" id="t0507c21"></a>比丘依貧村住，彼若知村邑及城郭中多<a class="t" id="t0507c22"></a>有智慧精進梵行者，即便避去，若知村邑及<a class="t" id="t0507c23"></a>城郭中無有智慧精進梵行者，而來住中，或<a class="t" id="t0507c24"></a>九月，或十月。諸比丘見已，便問：『賢者！何處遊<a class="t" id="t0507c25"></a>行？』彼即答曰：『諸賢！我依某處貧村邑行。』諸<a class="t" id="t0507c26"></a>比丘聞已即作是念：『此賢者難行而行。所以<a class="t" id="t0507c27"></a>者何？此賢者乃能依某貧村邑行。』諸比丘等<a class="t" id="t0507c28"></a>便共恭敬禮事供養，因此得利衣被、飲食、床<a class="t" id="t0507c29"></a>褥、湯藥、諸生活具，彼得利已，染著觸猗，不見<a class="t" id="t0508a01"></a>災患，不能捨離，隨意而用。彼比丘行惡戒，<a class="t" id="t0508a02"></a>成就惡法，最在其邊，生弊腐敗，非梵行稱<a class="t" id="t0508a03"></a>梵行，非沙門稱沙門，猶如梵志見犲獸已，<a class="t" id="t0508a04"></a>而問之曰：『善來，犲獸！汝從何來，為欲何去？』<a class="t" id="t0508a05"></a>答曰：『梵志！我從深<span class="gaiji">澗<!--gaiji,澗,1[澗-日+月],2&#x3D4E;,3--></span>至深<span class="gaiji">澗<!--gaiji,澗,1[澗-日+月],2&#x3D4E;,3--></span>，從榛莽至榛<a class="t" id="t0508a06"></a>莽，從僻靜至僻靜處來，我今欲食死象之<a class="t" id="t0508a07"></a>肉，死馬、死牛、死人之肉，我今欲去，唯畏於人。』<a class="t" id="t0508a08"></a>吾說比丘亦復如是，是以比丘莫行如犲，莫<a class="t" id="t0508a09"></a>依非法以自存命；當淨身行，淨口、意行，<a class="t" id="t0508a10"></a>住無事中，著糞掃衣，常行乞食，次第乞<a class="t" id="t0508a11"></a>食，少欲知足，樂住遠離而習精勤，立正念、<a class="t" id="t0508a12"></a>正智、正定、正慧，常當遠離，應學如是。</p>
<p><a class="t-linehead" id="t-linehead0508a12"></a>「彼時，<a class="t" id="t0508a13"></a>烏鳥面訶梵志已，便捨而去。吾說此喻有<a class="t" id="t0508a14"></a>何義耶？若有比丘依貧無事處而受夏坐，<a class="t" id="t0508a15"></a>彼若知村邑及城郭中多有智慧精進梵行<a class="t" id="t0508a16"></a>者，即便避去，若知村邑及城郭中無有智<a class="t" id="t0508a17"></a>慧精進梵行者，而來住中二月、三月。諸比丘<a class="t" id="t0508a18"></a>見已，問曰：『賢者！何處夏坐？』答曰：『諸賢！我今<a class="t" id="t0508a19"></a>依某貧無事處而受夏坐，我不如彼諸愚<a class="t" id="t0508a20"></a>癡輩，作床成就，具足五事而住於中，中<a class="t" id="t0508a21"></a>前中後、中後中前，口隨其味，味隨其口，求<a class="t" id="t0508a22"></a>而求，索而索。』時，諸比丘聞已，即作是念：『此賢<a class="t" id="t0508a23"></a>者難行而行。所以者何？此賢者乃能依某貧<a class="t" id="t0508a24"></a>無事處而受夏坐。』諸比丘等便共恭敬禮事<a class="t" id="t0508a25"></a>供養，因此得利衣被、飲食、床褥、湯藥、諸生活<a class="t" id="t0508a26"></a>具，彼得利已，染著觸猗，不見災患，不能捨<a class="t" id="t0508a27"></a>離，隨意而用。彼比丘行惡戒，成就惡法，最<a class="t" id="t0508a28"></a>在其邊，生弊腐敗，非梵行稱梵行，非沙門<a class="t" id="t0508a29"></a>稱沙門，猶如梵志見烏鳥已，而問之曰：『善<a class="t" id="t0508b01"></a>來，烏鳥！汝從何來，為欲何去？』答曰：『梵志！汝<a class="t" id="t0508b02"></a>強額癡狂，何為問我：汝從何來，為欲何去？』<a class="t" id="t0508b03"></a>吾說比丘亦復如是，是以比丘莫行如烏，<a class="t" id="t0508b04"></a>莫依非法以自存命；當淨身行，淨口、意<a class="t" id="t0508b05"></a>行，住無事中，著糞掃衣，常行乞食，次第乞<a class="t" id="t0508b06"></a>食，少欲知足，樂住遠離而習精勤，立正念、<a class="t" id="t0508b07"></a>正智、正定、正慧，常當遠離，應學如是。</p>
<p><a class="t-linehead" id="t-linehead0508b07"></a>「彼狌<a class="t" id="t0508b08"></a>狌獸與此梵志共論是已，便捨而去。吾說<a class="t" id="t0508b09"></a>此喻有何義耶？若有比丘依村邑行，比<a class="t" id="t0508b10"></a>丘平旦著衣持鉢，入村乞食，善護於身，守<a class="t" id="t0508b11"></a>攝諸根，立於正念，彼從村邑乞食已竟，食<a class="t" id="t0508b12"></a>訖，中後收舉衣鉢，澡洗手足，以尼師檀<a class="t" id="t0508b13"></a>著於肩上，或至無事處，或至樹下，或至空<a class="t" id="t0508b14"></a>屋中，敷尼師檀，結加趺坐，正身正願，反<a class="t" id="t0508b15"></a>念不向，斷除貪伺，心無有諍，見他財物、諸<a class="t" id="t0508b16"></a>生活具，不起貪伺，欲令我得。彼於貪伺<a class="t" id="t0508b17"></a>淨除其心。如是瞋恚、睡眠、調悔，斷疑度惑，<a class="t" id="t0508b18"></a>於善法中無有猶豫，彼於疑惑淨除其<a class="t" id="t0508b19"></a>心，彼已斷此五蓋心穢慧羸，離欲、離惡不<a class="t" id="t0508b20"></a>善之法，至得第四禪成就遊。彼得如是，定<a class="t" id="t0508b21"></a>心清淨，無穢無煩，柔軟善住，得不動心，趣向<a class="t" id="t0508b22"></a>漏盡智通作證，彼便知此苦如真，知此苦<a class="t" id="t0508b23"></a>習，知此苦滅，知此苦滅道如真，知此漏，<a class="t" id="t0508b24"></a>知此漏習，知此漏滅，知此漏滅道如真。彼<a class="t" id="t0508b25"></a>如是知，如是見已，則欲漏心解脫，有漏、無明<a class="t" id="t0508b26"></a>漏心解脫，解脫已，便知解脫，生已盡，梵行已<a class="t" id="t0508b27"></a>立，所作已辦，不更受有，知如真。猶如梵志<a class="t" id="t0508b28"></a>見狌狌已，而問之曰：『善來，狌狌！汝從何來，<a class="t" id="t0508b29"></a>為欲何去？』答曰：『梵志！我從園至園，從觀<a class="t" id="t0508c01"></a>至觀，從林至林，飲清泉水，噉好果來，我<a class="t" id="t0508c02"></a>今欲去，不畏於人。』吾說比丘亦復如是。</p>
<p><a class="t-linehead" id="t-linehead0508c02"></a>「是<a class="t" id="t0508c03"></a>以比丘莫行如獺，莫行如究暮，莫行如<a class="t" id="t0508c04"></a>鷲，莫行如食吐鳥，莫行如犲，莫行如烏，<a class="t" id="t0508c05"></a>當行如狌狌。所以者何？世中無著真人如<a class="t" id="t0508c06"></a>狌狌獸。」</p>
<p><a class="t-linehead" id="t-linehead0508c06"></a>佛說如是。彼諸比丘聞佛所說，歡<a class="t" id="t0508c07"></a>喜奉行。</p><a class="t" id="t0508c08"></a>
<p class="endsutta"><a class="t-linehead" id="t-linehead0508c08"></a>烏鳥喻經第一竟<span class="t-note">（三千一百七十八字）</span></p><a class="t" id="t0508c09"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>