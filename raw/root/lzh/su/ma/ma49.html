<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma49">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left latin">49. Respect (1)</span>
<span class="mirror-right">（四九）恭敬經</span></h1>
</div><a class="t" id="t0486c23"></a>
<p><a class="t-linehead" id="t-linehead0486c23"></a>我聞如是：</p>
<p>一時，佛遊舍衛國，在勝林給孤<a class="t" id="t0486c24"></a>獨園。</p>
<p><a class="t-linehead" id="t-linehead0486c24"></a>爾時，世尊告諸比丘：「比丘當行恭<a class="t" id="t0486c25"></a>敬及善觀，敬重諸梵行人。若比丘不行恭<a class="t" id="t0486c26"></a>敬、不善觀、不敬重諸梵行已，具威儀法<a class="t" id="t0486c27"></a>者，必無是處。不具威儀法已，具學法者，<a class="t" id="t0486c28"></a>必無是處。不具學法已，具戒身者，必無<a class="t" id="t0486c29"></a>是處。不具戒身已，具定身者，必無是處。<a class="t" id="t0487a01"></a>不具定身已，具慧身者，必無是處。不具<a class="t" id="t0487a02"></a>慧身已，具解脫身者，必無是處。不具解<a class="t" id="t0487a03"></a>脫身已，具解脫知見身者，必無是處。不具<a class="t" id="t0487a04"></a>解脫知見身已，具涅槃者，必無是處。</p>
<p><a class="t-linehead" id="t-linehead0487a04"></a>「若比<a class="t" id="t0487a05"></a>丘行恭敬及善觀，敬重諸梵行已，具威儀<a class="t" id="t0487a06"></a>法者，必有是處。具威儀法已，具學法者，<a class="t" id="t0487a07"></a>必有是處。具學法已，具戒身者，必有是<a class="t" id="t0487a08"></a>處。具戒身已，具定身者，必有是處。具定<a class="t" id="t0487a09"></a>身已，具慧身者，必有是處。具慧身已，<a class="t" id="t0487a10"></a>具解脫身者，必有是處。具解脫身已，具解<a class="t" id="t0487a11"></a>脫知見身者，必有是處。具解脫知見身已，<a class="t" id="t0487a12"></a>具涅槃者，必有是處。」</p>
<p><a class="t-linehead" id="t-linehead0487a12"></a>佛說如是。彼諸比<a class="t" id="t0487a13"></a>丘聞佛所說，歡喜奉行。</p><a class="t" id="t0487a14"></a>
<p class="endsutta"><a class="t-linehead" id="t-linehead0487a14"></a>恭敬經第八竟<span class="t-note">（三百字）</span></p><a class="t" id="t0487a15"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>