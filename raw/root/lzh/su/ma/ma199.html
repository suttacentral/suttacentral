<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma199">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 16</span>
<span class="mirror-right">大品</span></p>
<h1 class="mirror-row">
<span class="mirror-left latin">199. </span>
<span class="mirror-right">（一九九）癡慧地經</span></h1>
</div><p class="suttainfo"><span class="t-juanname">中阿含經卷第五十三</span></p><a class="t" id="t0759a17"></a><a class="t" id="t0759a18"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0759a19"></a><a class="t" id="t0759a20"></a>
<p><a class="t-linehead" id="t-linehead0759a20"></a>我聞如是：</p>
<p>一時，佛遊舍衛國，在勝林給孤<a class="t" id="t0759a21"></a>獨園。</p>
<p><a class="t-linehead" id="t-linehead0759a21"></a>爾時，世尊告諸比丘：「我今為汝說愚<a class="t" id="t0759a22"></a>癡法、智慧法，諦聽，諦聽，善思念之。」時，諸比丘<a class="t" id="t0759a23"></a>受教而聽。</p>
<p><a class="t-linehead" id="t-linehead0759a23"></a>佛言：「云何愚癡法？愚癡人有三<a class="t" id="t0759a24"></a>相愚癡標、愚癡像，謂成就愚癡人說愚癡<a class="t" id="t0759a25"></a>也。云何為三？愚癡人思惡思、說惡說、作惡<a class="t" id="t0759a26"></a>作，是以愚癡人說愚癡也。若愚癡人不思<a class="t" id="t0759a27"></a>惡思，不說惡說，不作惡作者，不應愚癡<a class="t" id="t0759a28"></a>人說愚癡也。以愚癡人思惡思、說惡說、<a class="t" id="t0759a29"></a>作惡作故，是以愚癡人說愚癡也。彼愚癡<a class="t" id="t0759b01"></a>人於現法中，身心則受三種憂苦。云何愚癡<a class="t" id="t0759b02"></a>人身心則受三種憂苦耶？愚癡人者，或有<a class="t" id="t0759b03"></a>所行，或聚會坐，或在道巷，或在市中，或四<a class="t" id="t0759b04"></a>衢頭，說愚癡人相應事也。愚癡人者，殺生、<a class="t" id="t0759b05"></a>不與取、行邪婬、妄言，乃至邪見，及成就餘無<a class="t" id="t0759b06"></a>量惡不善之法。若成就無量惡不善法者，他<a class="t" id="t0759b07"></a>人見已，便說其惡。彼愚癡人聞已，便作是念：<a class="t" id="t0759b08"></a>『若成就無量惡不善之法，他人見已，說其惡<a class="t" id="t0759b09"></a>者，我亦有是無量惡不善之法，若他知者，亦<a class="t" id="t0759b10"></a>當說我惡。』是謂愚癡人於現法中，身心則<a class="t" id="t0759b11"></a>受第一憂苦。</p>
<p><a class="t-linehead" id="t-linehead0759b11"></a>「復次，彼愚癡人又見王人收捉<a class="t" id="t0759b12"></a>罪人，種種苦治，謂截手、截足，并截手足，截<a class="t" id="t0759b13"></a>耳、截鼻，并截耳鼻，或臠臠割，拔鬚、拔髮，或<a class="t" id="t0759b14"></a>拔鬚髮，或著檻中衣裹火燒，或以沙壅草<a class="t" id="t0759b15"></a>纏火<span class="gaiji">爇<!--gaiji,爇,1[火*苪],2&#x242F2;,3--></span>，或內鐵驢腹中，或著鐵猪口中，或<a class="t" id="t0759b16"></a>置鐵虎口中燒，或安銅釜中，或著鐵釜中<a class="t" id="t0759b17"></a>煑，或段段截，或利叉刺，或以鈎鈎，或臥鐵<a class="t" id="t0759b18"></a>床以沸油澆，或坐鐵臼以鐵杵擣，或毒<a class="t" id="t0759b19"></a>龍蜇，或以鞭鞭，或以杖撾，或以棒打，或活<a class="t" id="t0759b20"></a>貫標頭，或梟其首。彼愚癡人見已，便作是<a class="t" id="t0759b21"></a>念：『若成就無量惡不善法者，王知捉已，如<a class="t" id="t0759b22"></a>是考治，我亦有是無量惡不善之法，若王<a class="t" id="t0759b23"></a>知者，亦當苦治考我。』如是，是謂愚癡人於<a class="t" id="t0759b24"></a>現法中，身心則受第二憂苦。</p><a class="t" id="t0759b25"></a>
<p><a class="t-linehead" id="t-linehead0759b25"></a>「復次，彼愚癡人行身惡行，行<span class="corr" title="[&gt;口] cf.［麗】">口</span>、意惡行，彼若<a class="t" id="t0759b26"></a>時疾病受苦，或坐臥床，或坐臥榻，或坐臥<a class="t" id="t0759b27"></a>地，身生極苦甚苦，乃至命欲斷。彼所有身<a class="t" id="t0759b28"></a>惡行，口、意惡行，彼於爾時懸向在上，猶如<a class="t" id="t0759b29"></a>晡時，日下高山，影懸向在地，如是彼所有身<a class="t" id="t0759c01"></a>惡行，口、意惡行，彼於爾時懸向在上。彼作<a class="t" id="t0759c02"></a>是念：『此是我身惡行，口、意惡行，懸向在上。我<a class="t" id="t0759c03"></a>於本時不作福、多作惡，若有處作惡者，凶<a class="t" id="t0759c04"></a>暴作無理事，不作福、不作善、不作恐怖，<a class="t" id="t0759c05"></a>所歸命、所依怙，我至彼惡處。』從是生悔，<a class="t" id="t0759c06"></a>生悔已，不賢死，不善命終。是謂愚癡人於現<a class="t" id="t0759c07"></a>法中，身心則受第三憂苦。</p><a class="t" id="t0759c08"></a>
<p><a class="t-linehead" id="t-linehead0759c08"></a>「復次，彼愚癡人行身惡行，行口、意惡行，彼<a class="t" id="t0759c09"></a>行身惡行，行口、意惡行已，因此緣此，身壞<a class="t" id="t0759c10"></a>命終，必至惡處，生地獄中。既生彼已，受於<a class="t" id="t0759c11"></a>苦報，一向不可愛、不可樂、意不可念，若作是<a class="t" id="t0759c12"></a>說：『一向不可愛、不可樂、意不可念者，是說地<a class="t" id="t0759c13"></a>獄。所以者何？彼地獄者，一向不可愛、不可樂、<a class="t" id="t0759c14"></a>意不可念。』」</p>
<p><a class="t-linehead" id="t-linehead0759c14"></a>爾時，有一比丘即從坐起，偏袒<a class="t" id="t0759c15"></a>著衣，叉手向佛，白曰：「世尊！地獄苦云何？」</p>
<p><a class="t-linehead" id="t-linehead0759c15"></a>世<a class="t" id="t0759c16"></a>尊答曰：「比丘！地獄不可盡說，所謂地獄苦。<a class="t" id="t0759c17"></a>比丘！但地獄苦唯有苦。」</p>
<p><a class="t-linehead" id="t-linehead0759c17"></a>比丘復問曰：「世尊！<a class="t" id="t0759c18"></a>可得以喻現其義也。」</p>
<p><a class="t-linehead" id="t-linehead0759c18"></a>世尊答曰：「亦可<a class="t" id="t0759c19"></a>以喻現其義也。比丘！猶如王人收賊，送<a class="t" id="t0759c20"></a>詣剎利頂生王所，白曰：『天王！此賊人有<a class="t" id="t0759c21"></a>罪，願天王治。』剎利頂生王告曰：『汝等將去<a class="t" id="t0759c22"></a>治此人罪，朝以百矛刺。』王人受教，便將去<a class="t" id="t0759c23"></a>治，朝以百矛刺，彼人故活。剎利頂生王問<a class="t" id="t0759c24"></a>曰：『彼人云何？』王人答曰：『天王！彼人故活。』剎<a class="t" id="t0759c25"></a>利頂生王復告曰：『汝等去！日中復以百矛刺。』<a class="t" id="t0759c26"></a>王人受教，日中復以百矛刺，彼人故活。剎利<a class="t" id="t0759c27"></a>頂生王復問曰：『彼人云何？』王人答曰：『天王！彼<a class="t" id="t0759c28"></a>人故活。』剎利頂生王復告曰：『汝等去！日西復<a class="t" id="t0759c29"></a>以百矛刺。』王人受教，日西復以百矛刺，彼<a class="t" id="t0760a01"></a>人故活，然彼人身一切穿決破碎壞盡，無一<a class="t" id="t0760a02"></a>處完，至如錢孔。剎利頂生王復問曰：『彼人云<a class="t" id="t0760a03"></a>何？』王人答曰：『天王！彼人故活，然彼身一切穿決<a class="t" id="t0760a04"></a>破碎壞盡，無一處完，至如錢孔。』比丘！於意<a class="t" id="t0760a05"></a>云何？若彼人一日被三百矛刺，彼人因是身<a class="t" id="t0760a06"></a>心受惱極憂苦耶？」</p>
<p><a class="t-linehead" id="t-linehead0760a06"></a>比丘答曰：「世尊！被一矛刺，<a class="t" id="t0760a07"></a>尚受極苦，況復一日受三百矛刺，彼人身心<a class="t" id="t0760a08"></a>豈不受惱極憂苦也？」</p>
<p><a class="t-linehead" id="t-linehead0760a08"></a>於是，世尊手取石<a class="t" id="t0760a09"></a>子，猶如小豆，告曰：「比丘！汝見我手取此石<a class="t" id="t0760a10"></a>子，如小豆耶？」</p>
<p><a class="t-linehead" id="t-linehead0760a10"></a>比丘答曰：「見也。世尊！」</p>
<p>世尊復<a class="t" id="t0760a11"></a>問曰：「比丘！於意云何？我取石子，猶如小豆，<a class="t" id="t0760a12"></a>比雪山王，何者為大？」</p>
<p><a class="t-linehead" id="t-linehead0760a12"></a>比丘答曰：「世尊手取<a class="t" id="t0760a13"></a>石子，猶如小豆，比雪山王，百倍、千倍、百千萬<a class="t" id="t0760a14"></a>倍，終不相及，不可數、不可算，不可譬喻、不<a class="t" id="t0760a15"></a>可比方，但雪山王極大甚大。」</p>
<p><a class="t-linehead" id="t-linehead0760a15"></a>世尊告曰：「比丘！<a class="t" id="t0760a16"></a>若我取石子，猶如小豆，比雪山王，百倍、千<a class="t" id="t0760a17"></a>倍、百千萬倍，終不相及，不可數、不可算，不<a class="t" id="t0760a18"></a>可譬喻、不可比方，但雪山王極大甚大。如<a class="t" id="t0760a19"></a>是，比丘！若此人一日被三百矛刺，彼因緣此，<a class="t" id="t0760a20"></a>身心受惱極重憂苦，比地獄苦，百倍、千倍、百<a class="t" id="t0760a21"></a>千萬倍，終不相及，不可數、不可算，不可譬<a class="t" id="t0760a22"></a>喻、不可比方，但地獄中極苦甚苦。</p>
<p><a class="t-linehead" id="t-linehead0760a22"></a>「比丘！云<a class="t" id="t0760a23"></a>何地獄苦？眾生生地獄中，既生彼已，獄卒<a class="t" id="t0760a24"></a>手捉，則以鐵斧洞然俱熾，斫治其身，或作<a class="t" id="t0760a25"></a>八楞，或為六楞，或為四方，或令團圓，或高<a class="t" id="t0760a26"></a>或下，或好或惡。彼如是考治苦痛逼迫，歲<a class="t" id="t0760a27"></a>數甚多，乃至百千，受無量苦，極重甚苦，終不<a class="t" id="t0760a28"></a>得死，要當至惡不善業盡，是謂地獄苦。</p>
<p><a class="t-linehead" id="t-linehead0760a28"></a>「比<a class="t" id="t0760a29"></a>丘！云何地獄苦？眾生生地獄中，既生彼已，<a class="t" id="t0760b01"></a>獄卒手捉，則以鐵釿洞然俱熾，斫治其身，<a class="t" id="t0760b02"></a>或作八楞，或為六楞，或為四方，或令團圓，<a class="t" id="t0760b03"></a>或高或下，或好或惡。彼如是考治苦痛逼<a class="t" id="t0760b04"></a>迫，歲數甚多，乃至百千，受無量苦，極重甚苦，<a class="t" id="t0760b05"></a>終不得死，要當至惡不善業盡，是謂地獄<a class="t" id="t0760b06"></a>苦。</p>
<p><a class="t-linehead" id="t-linehead0760b06"></a>「比丘！云何地獄苦？眾生生地獄中，既生<a class="t" id="t0760b07"></a>彼已，獄卒手捉，則以鐵槍洞然俱熾，強令<a class="t" id="t0760b08"></a>坐上，便以鐵鉗鉗開其口，則以鐵丸洞然<a class="t" id="t0760b09"></a>俱熾，著其口中，燒脣燒舌，燒齗燒咽，燒<a class="t" id="t0760b10"></a>心燒胃，從身下出。彼如是考治苦痛逼迫，<a class="t" id="t0760b11"></a>歲數甚多，乃至百千，受無量苦，極重甚苦，終<a class="t" id="t0760b12"></a>不得死，要當至惡不善業盡，是謂地獄苦。</p><a class="t" id="t0760b13"></a>
<p><a class="t-linehead" id="t-linehead0760b13"></a>「比丘！云何地獄苦？眾生生地獄中，既生彼<a class="t" id="t0760b14"></a>已，獄卒手捉，則以鐵鏘洞然俱熾，令強坐<a class="t" id="t0760b15"></a>上，便以鐵鉗鉗開其口，則以融銅灌其口<a class="t" id="t0760b16"></a>中，燒脣燒舌，燒齗燒咽，燒心燒胃，從身<a class="t" id="t0760b17"></a>下出。彼如是考治苦痛逼迫，歲數甚多，乃<a class="t" id="t0760b18"></a>至百千，受無量苦，極重甚苦，終不得死，要<a class="t" id="t0760b19"></a>當至惡不善業盡，是謂地獄苦。</p>
<p><a class="t-linehead" id="t-linehead0760b19"></a>「比丘！云何<a class="t" id="t0760b20"></a>地獄苦？眾生生地獄中，既生彼已，獄卒手<a class="t" id="t0760b21"></a>捉，則以鐵地洞然俱熾，令仰向臥，挓五縛<a class="t" id="t0760b22"></a>治，兩手兩足以鐵釘釘，以一鐵釘別釘其<a class="t" id="t0760b23"></a>腹。彼如是考治苦痛逼迫，歲數甚多，乃至<a class="t" id="t0760b24"></a>百千，受無量苦，極重甚苦，終不得死，要當<a class="t" id="t0760b25"></a>至惡不善業盡，是謂地獄苦。</p>
<p><a class="t-linehead" id="t-linehead0760b25"></a>「比丘！云何地<a class="t" id="t0760b26"></a>獄苦？眾生生地獄中，既生彼已，獄卒手捉，則<a class="t" id="t0760b27"></a>以鐵地洞然俱熾，令其伏地，從口出舌，<a class="t" id="t0760b28"></a>以百釘張無皺無縮，猶如牛皮以百釘張<a class="t" id="t0760b29"></a>無皺無縮。如是眾生生地獄中，既生彼已，<a class="t" id="t0760c01"></a>獄卒手捉，則以鐵地洞然俱熾，令其伏地，<a class="t" id="t0760c02"></a>從口出舌，以百釘張無皺無縮。彼如是<a class="t" id="t0760c03"></a>考治者苦痛逼迫，歲數甚多，乃至百千，受無<a class="t" id="t0760c04"></a>量苦，極重甚苦，終不得死，要當至惡不善<a class="t" id="t0760c05"></a>業盡，是謂地獄苦。</p>
<p><a class="t-linehead" id="t-linehead0760c05"></a>「比丘！云何地獄苦？眾生<a class="t" id="t0760c06"></a>生地獄中，既生彼已，獄卒以手捉其頭<a class="t" id="t0760c07"></a>皮剝下至足，從足剝皮上至其頭，則以<a class="t" id="t0760c08"></a>鐵車洞然俱熾，以縛著車，便於鐵地洞然<a class="t" id="t0760c09"></a>俱熾，牽挽往來。彼如是考治苦痛逼迫，歲<a class="t" id="t0760c10"></a>數甚多，乃至百千，受無量苦，極重甚苦，終不<a class="t" id="t0760c11"></a>得死，要當至惡不善業盡，是謂地獄苦。</p>
<p><a class="t-linehead" id="t-linehead0760c11"></a>「比<a class="t" id="t0760c12"></a>丘！云何地獄苦？眾生生地獄中，既生彼已，<a class="t" id="t0760c13"></a>獄卒以火洞然俱熾，使揚撲地，復使手取，<a class="t" id="t0760c14"></a>自灌其身。彼如是考治苦痛逼迫，歲數甚<a class="t" id="t0760c15"></a>多，乃至百千，受無量苦，極重甚苦，終不得<a class="t" id="t0760c16"></a>死，要當至惡不善業盡，是謂地獄苦。</p>
<p><a class="t-linehead" id="t-linehead0760c16"></a>「比丘！<a class="t" id="t0760c17"></a>云何地獄苦？眾生生地獄中，既生彼已，獄<a class="t" id="t0760c18"></a>卒以火山洞然俱熾，令其上下，彼若下足，<a class="t" id="t0760c19"></a>其皮肉血即便燒盡，若舉足時，其皮肉血還<a class="t" id="t0760c20"></a>生如故。彼如是考治苦痛逼迫，歲數甚多，<a class="t" id="t0760c21"></a>乃至百千，受無量苦，極重甚苦，終不得死，<a class="t" id="t0760c22"></a>要當至惡不善業盡，是謂地獄苦。</p>
<p><a class="t-linehead" id="t-linehead0760c22"></a>「比丘！云<a class="t" id="t0760c23"></a>何地獄苦？眾生生地獄中，既生彼已，獄卒<a class="t" id="t0760c24"></a>手捉，以大鐵釜洞然俱熾，倒舉其身，足上<a class="t" id="t0760c25"></a>頭下，以著釜中，彼於其中，<span class="corr" title="[彼&gt;或]">或</span>上或下，或至<a class="t" id="t0760c26"></a>方維，自體沫出，還煑其身，猶如大豆、小豆、蘊<a class="t" id="t0760c27"></a>豆、苦豆、芥子著多水釜中，下極然火，彼豆<a class="t" id="t0760c28"></a>於中，或上或下，或至方維，自沫纏煮。如是<a class="t" id="t0760c29"></a>眾生生地獄中，既生彼已，獄卒手捉，以大<a class="t" id="t0761a01"></a>鐵釜洞然俱熾，倒舉其身，足上頭下，以著<a class="t" id="t0761a02"></a>釜中，彼於其中，或上或下，或至方維，自體<a class="t" id="t0761a03"></a>沫出，還煮其身。彼如是考治苦痛逼迫，歲<a class="t" id="t0761a04"></a>數甚多，乃至百千，受無量苦，極重甚苦，終不<a class="t" id="t0761a05"></a>得死，要當至惡不善業盡，是謂地獄苦。</p>
<p><a class="t-linehead" id="t-linehead0761a05"></a>「比<a class="t" id="t0761a06"></a>丘！云何地獄苦？彼地獄中有獄，名六更樂，若<a class="t" id="t0761a07"></a>眾生生彼中，既生彼已，若眼見色，不憙不<a class="t" id="t0761a08"></a>可，非是憙可，意不潤愛，非是潤愛，意不善<a class="t" id="t0761a09"></a>樂，非是善樂，耳所聞聲、鼻所齅香、舌所嘗味、<a class="t" id="t0761a10"></a>身所覺觸、意所知法，不憙不可，非是喜可，<a class="t" id="t0761a11"></a>意不潤愛，非是潤愛，意不善樂，非是善樂，<a class="t" id="t0761a12"></a>是謂地獄苦。</p>
<p><a class="t-linehead" id="t-linehead0761a12"></a>「比丘！我為汝等無量方便說<a class="t" id="t0761a13"></a>彼地獄，說地獄事，然此地獄苦不可具說，<a class="t" id="t0761a14"></a>但地獄唯有苦。比丘！若愚癡人或時從地獄<a class="t" id="t0761a15"></a>出，生畜生者，畜生亦甚苦。」</p>
<p><a class="t-linehead" id="t-linehead0761a15"></a>「比丘！云何畜生<a class="t" id="t0761a16"></a>苦？若眾生生畜生中，謂彼闇冥中生，闇冥<a class="t" id="t0761a17"></a>中長，闇冥中死，彼為云何？謂地生蟲。愚癡人<a class="t" id="t0761a18"></a>者，以本時貪著食味，行身惡行，行口、意惡<a class="t" id="t0761a19"></a>行，彼行身惡行，行口、意惡行已，因此緣此，<a class="t" id="t0761a20"></a>身壞命終，生畜生中，謂闇冥中生，闇冥中長，<a class="t" id="t0761a21"></a>闇冥中死，是謂畜生苦。</p>
<p><a class="t-linehead" id="t-linehead0761a21"></a>「比丘！云何畜生苦？<a class="t" id="t0761a22"></a>若眾生生畜生中，謂身中生，身中長，身中死。<a class="t" id="t0761a23"></a>彼為云何？謂名瘡蟲。愚癡人者，以本時貪<a class="t" id="t0761a24"></a>著食味，行身惡行，行口、意惡行，彼行身惡<a class="t" id="t0761a25"></a>行，行口、意惡行已，因此緣此，身壞命終，生<a class="t" id="t0761a26"></a>畜生中，謂身中生，身中長，身中死，是謂畜<a class="t" id="t0761a27"></a>生苦。</p>
<p><a class="t-linehead" id="t-linehead0761a27"></a>「比丘！云何畜生苦？若眾生生畜生中，<a class="t" id="t0761a28"></a>謂水中生，水中長，水中死。彼為云何？謂魚、<a class="t" id="t0761a29"></a>摩竭魚、龜、鼉、婆留尼、提鼻、提鼻伽羅、提<a class="t" id="t0761b01"></a>鼻伽羅。愚癡人者，以本時貪著食味，行身<a class="t" id="t0761b02"></a>惡行，行口、意惡行。彼行身惡行，行口、意惡<a class="t" id="t0761b03"></a>行已，因此緣此，身壞命終，生畜生中，謂水<a class="t" id="t0761b04"></a>中生，水中長，水中死，是謂畜生苦。</p>
<p><a class="t-linehead" id="t-linehead0761b04"></a>「比丘！云<a class="t" id="t0761b05"></a>何畜生苦？若眾生生畜生中，謂齒齧者生<a class="t" id="t0761b06"></a>草樹木食。彼為云何？謂象、馬、駱駝、牛、驢、鹿、水<a class="t" id="t0761b07"></a>牛及猪。愚癡人者，以本時貪著食味，行身惡<a class="t" id="t0761b08"></a>行，行口、意惡行，彼行身惡行，行口、意惡行<a class="t" id="t0761b09"></a>已，因此緣此，身壞命終，生畜生中，謂齒齧<a class="t" id="t0761b10"></a>生草樹木食，是謂畜生苦。</p>
<p><a class="t-linehead" id="t-linehead0761b10"></a>「比丘！云何畜生<a class="t" id="t0761b11"></a>苦？若眾生生畜生中，謂彼聞人大小便氣，<a class="t" id="t0761b12"></a>即走往趣彼，食彼食，猶如男女聞飲食香，<a class="t" id="t0761b13"></a>即便往趣彼，如是說彼食彼食。如是，比丘！<a class="t" id="t0761b14"></a>若眾生生畜生中，謂彼聞人大小便氣，即走<a class="t" id="t0761b15"></a>往趣彼，食彼食。彼為云何？謂雞、猪、狗、犲、烏、<a class="t" id="t0761b16"></a>拘樓羅、拘稜迦。愚癡人者，以本時貪著<a class="t" id="t0761b17"></a>食味，行身惡行，行口、意惡行。彼行身惡行，<a class="t" id="t0761b18"></a>行口、意惡行已，因此緣此，身壞命終，生畜<a class="t" id="t0761b19"></a>生中，謂食屎不淨，是謂畜生苦。</p>
<p><a class="t-linehead" id="t-linehead0761b19"></a>「比丘！我為<a class="t" id="t0761b20"></a>汝等無量方便說彼畜生，說畜生事，然此<a class="t" id="t0761b21"></a>畜生苦不可具說，但畜生唯有苦。</p>
<p><a class="t-linehead" id="t-linehead0761b21"></a>「比丘！若<a class="t" id="t0761b22"></a>愚癡人從畜生出，還生為人，極大甚難。所<a class="t" id="t0761b23"></a>以者何？彼畜生中不行仁義，不行禮法，不<a class="t" id="t0761b24"></a>行妙善，彼畜生者更相食噉，強者食弱，大<a class="t" id="t0761b25"></a>者食小。比丘！猶如此地，滿其中水，有一<a class="t" id="t0761b26"></a>瞎龜，壽命無量百千之歲，彼水上有小輕木<a class="t" id="t0761b27"></a>板，唯有一孔，為風所吹。比丘！於意云何？彼<a class="t" id="t0761b28"></a>瞎龜頭寧得入此小輕木板一孔中耶？」</p>
<p><a class="t-linehead" id="t-linehead0761b28"></a>比<a class="t" id="t0761b29"></a>丘答曰：「世尊！或可得入，但久久甚難。」</p>
<p><a class="t-linehead" id="t-linehead0761b29"></a>世尊<a class="t" id="t0761c01"></a>告曰：「比丘！或時瞎龜過百年已，從東方來<a class="t" id="t0761c02"></a>而一舉頭，彼小木板唯有一孔，為東風吹<a class="t" id="t0761c03"></a>移至南方。或時瞎龜過百年已，從南方來<a class="t" id="t0761c04"></a>而一舉頭，彼一孔板為南風吹移至西方。<a class="t" id="t0761c05"></a>或時瞎龜過百年已，從西方來而一舉頭，<a class="t" id="t0761c06"></a>彼一孔板為西風吹移至北方。或時瞎龜從<a class="t" id="t0761c07"></a>北方來而一舉頭，彼一孔板為北風吹隨<a class="t" id="t0761c08"></a>至諸方。比丘！於意云何？彼瞎龜頭寧得入<a class="t" id="t0761c09"></a>此一孔板耶？」</p>
<p><a class="t-linehead" id="t-linehead0761c09"></a>比丘答曰：「世尊！或可得入，但<a class="t" id="t0761c10"></a>久久甚難。」</p>
<p><a class="t-linehead" id="t-linehead0761c10"></a>「比丘！如是彼愚癡人從畜生出，<a class="t" id="t0761c11"></a>還生為人，亦復甚難。所以者何？彼畜生中不<a class="t" id="t0761c12"></a>行仁義，不行禮法，不行妙善，彼畜生者更<a class="t" id="t0761c13"></a>相食噉，強者食弱，大者食小。比丘！若愚癡<a class="t" id="t0761c14"></a>人或時從畜生出，還生為人，彼若有家，小<a class="t" id="t0761c15"></a>姓下賤，弊惡貧窮，少有飲食，謂得食甚難。<a class="t" id="t0761c16"></a>彼為云何？謂獄卒家、工師家、巧手家、陶師<a class="t" id="t0761c17"></a>家，如是比餘下賤家，弊惡貧窮，少有飲食，<a class="t" id="t0761c18"></a>謂得食甚難。生如是家，既生彼已，或瞎或<a class="t" id="t0761c19"></a>跛，或臂肘短，或身傴曲，或用左手，惡色羊<a class="t" id="t0761c20"></a>面，醜陋短壽，為他所使，彼行身惡行，行口、<a class="t" id="t0761c21"></a>意惡行。彼行身惡行，行口、意惡行已，因此<a class="t" id="t0761c22"></a>緣此，身壞命終，還至惡處，生地獄中。</p>
<p><a class="t-linehead" id="t-linehead0761c22"></a>「猶如<a class="t" id="t0761c23"></a>二人而共博戲，彼有一人始取如是行，便<a class="t" id="t0761c24"></a>失奴婢及失妻子，復取己身倒懸烟屋中，<a class="t" id="t0761c25"></a>彼作是念：『我不食不飲，然我始取如是行。』<a class="t" id="t0761c26"></a>便失奴婢及失妻子，復取己身倒懸烟屋<a class="t" id="t0761c27"></a>中。比丘！此行甚少，失奴婢、失妻子，復取己<a class="t" id="t0761c28"></a>身倒懸烟屋中。比丘！謂此行所可行，行身<a class="t" id="t0761c29"></a>惡行，行口、意惡行。彼行身惡行，行口、意惡<a class="t" id="t0762a01"></a>行已，因此緣此，身壞命終，還至惡處，生地<a class="t" id="t0762a02"></a>獄中。比丘！此諸行最不可愛，實不可樂，非<a class="t" id="t0762a03"></a>意所念。比丘！非為具足說愚癡法耶？」</p>
<p><a class="t-linehead" id="t-linehead0762a03"></a>比丘<a class="t" id="t0762a04"></a>答曰：「唯然。世尊！為具足說愚癡法也。」</p>
<p><a class="t-linehead" id="t-linehead0762a04"></a>世尊<a class="t" id="t0762a05"></a>告曰：「云何智慧法？彼智慧人有三相智慧標<a class="t" id="t0762a06"></a>智慧像，謂成就智慧人說智慧也。云何為<a class="t" id="t0762a07"></a>三？智慧人者，思善思、說善說、作善作，是以<a class="t" id="t0762a08"></a>智慧人說智慧也。若智慧人不思善思，不<a class="t" id="t0762a09"></a>說善說，不作善作者，不應智慧人說智<a class="t" id="t0762a10"></a>慧也。以智慧人思善思、說善說、作善作<a class="t" id="t0762a11"></a>故，是智慧人說智慧也。智慧人者，於現法<a class="t" id="t0762a12"></a>中，身心則受三種喜樂。云何智慧人於現法<a class="t" id="t0762a13"></a>中身心則受三種喜樂也？智慧人者，或有<a class="t" id="t0762a14"></a>所行，或聚會坐，或在道巷，或在市中，或四<a class="t" id="t0762a15"></a>衢頭，說智慧人相應事也。智慧人者，斷殺、<a class="t" id="t0762a16"></a>離殺、不與取、邪婬、妄言，乃至斷邪見得正<a class="t" id="t0762a17"></a>見，及成就餘無量善法。若成就無量善法<a class="t" id="t0762a18"></a>者，他人見已，便稱譽之。彼智慧人聞已，便作<a class="t" id="t0762a19"></a>是念：『若成就無量善法，他人見已稱譽者，我<a class="t" id="t0762a20"></a>亦有是無量善法，若他知者，亦當稱譽我。』<a class="t" id="t0762a21"></a>是謂智慧人於現法中，身心則受第一喜樂。</p><a class="t" id="t0762a22"></a>
<p><a class="t-linehead" id="t-linehead0762a22"></a>「復次，彼智慧人又見王人種種治賊，謂截手、<a class="t" id="t0762a23"></a>截足，并截手足，截耳、截鼻，并截耳鼻，或臠<a class="t" id="t0762a24"></a>臠割，拔鬚、拔髮，或拔鬚髮，或著檻中衣裹<a class="t" id="t0762a25"></a>火燒，或以沙壅草纏火<span class="gaiji">爇<!--gaiji,爇,1[火*苪],2&#x242F2;,3--></span>，或內鐵驢腹中，或<a class="t" id="t0762a26"></a>著鐵猪口中，或置鐵虎口中燒，或安銅釜<a class="t" id="t0762a27"></a>中，或著鐵釜中煑，或段段截，或利叉刺，或<a class="t" id="t0762a28"></a>以鉤鉤，或臥鐵床以沸油澆，或坐鐵臼<a class="t" id="t0762a29"></a>以鐵杵擣，或毒龍蜇，或以鞭鞭，或以杖撾，<a class="t" id="t0762b01"></a>或以棒打，或活貫摽頭，或梟其首。彼智慧<a class="t" id="t0762b02"></a>人見已，便作是念：『若成就無量惡不善法者，<a class="t" id="t0762b03"></a>王知捉已，如是考治。我無是無量惡不善<a class="t" id="t0762b04"></a>之法，若王知者，終不如是苦治於我。』是謂<a class="t" id="t0762b05"></a>智慧人於現法中，身心則受第二喜樂。</p>
<p><a class="t-linehead" id="t-linehead0762b05"></a>「復次，<a class="t" id="t0762b06"></a>彼智慧人行身妙行，行口、意妙行，彼若時疾<a class="t" id="t0762b07"></a>病，或坐臥床，或坐臥榻，或坐臥地，或身<a class="t" id="t0762b08"></a>生極苦甚重苦，乃至命欲斷。彼所有身妙行，<a class="t" id="t0762b09"></a>口、意妙行，彼於爾時懸向在上，猶如<span class="corr" title="[哺&gt;晡]">晡</span>時，<a class="t" id="t0762b10"></a>日下高山，影懸向在地，如是彼所有身妙行，<a class="t" id="t0762b11"></a>口、意妙行，彼於爾時懸向在上。彼作是念：<a class="t" id="t0762b12"></a>『此是我身妙行，口、意妙行，懸向在上，我於本<a class="t" id="t0762b13"></a>時不作惡、多作福。若有處不作惡者，不<a class="t" id="t0762b14"></a>凶暴，不作無理事，作福、作善、作恐怖，所<a class="t" id="t0762b15"></a>歸命、所依怙，我至彼善處。而不生悔，不<a class="t" id="t0762b16"></a>生悔已，賢死善命終。』是謂智慧人於現法<a class="t" id="t0762b17"></a>中，身心則受第三憙樂。</p>
<p><a class="t-linehead" id="t-linehead0762b17"></a>「復次，彼智慧人行<a class="t" id="t0762b18"></a>身妙行，行口、意妙行，彼行身妙行，行口、意<a class="t" id="t0762b19"></a>妙行已，因此緣此，身壞命終，必昇善處，上<a class="t" id="t0762b20"></a>生天中。既生彼已，受於樂報，一向可愛、一向<a class="t" id="t0762b21"></a>可樂而意可念，若作是念：『一向可愛、一向<a class="t" id="t0762b22"></a>可樂而意可念者，是說善處。所以者何？彼<a class="t" id="t0762b23"></a>善處者，一向可愛，一向可樂而意可念。』」</p>
<p><a class="t-linehead" id="t-linehead0762b23"></a>爾時，<a class="t" id="t0762b24"></a>有一比丘即從坐起，偏袒著衣，叉手向佛，<a class="t" id="t0762b25"></a>白曰：「世尊！善處樂云何？」</p>
<p><a class="t-linehead" id="t-linehead0762b25"></a>世尊答曰：「比丘！善<a class="t" id="t0762b26"></a>處不可盡說，所謂善處樂，但善處唯有樂。」</p><a class="t" id="t0762b27"></a>
<p><a class="t-linehead" id="t-linehead0762b27"></a>比丘復問曰：「世尊！可得以喻現其義耶？」</p>
<p>世<a class="t" id="t0762b28"></a>尊答曰：「亦可以喻現其義也。猶如轉輪王<a class="t" id="t0762b29"></a>成就七寶、四種人如意足。比丘！於意云何？彼<a class="t" id="t0762c01"></a>轉輪王成就七寶、四種人如意足，彼因是身<a class="t" id="t0762c02"></a>心受極喜樂耶？」</p>
<p><a class="t-linehead" id="t-linehead0762c02"></a>比丘答曰：「世尊！成就一寶、<a class="t" id="t0762c03"></a>一人如意足，尚受極喜樂，況復轉輪王成就<a class="t" id="t0762c04"></a>七寶、四種人如意足，非為受極喜樂耶？」</p>
<p><a class="t-linehead" id="t-linehead0762c04"></a>於<a class="t" id="t0762c05"></a>是，世尊手取石子，猶如小豆，告曰：「比丘！汝<a class="t" id="t0762c06"></a>見我手取此石子如小豆耶？」</p>
<p><a class="t-linehead" id="t-linehead0762c06"></a>比丘答曰：「見<a class="t" id="t0762c07"></a>也。世尊！」</p>
<p><a class="t-linehead" id="t-linehead0762c07"></a>世尊復問曰：「比丘！於意云何？我取<a class="t" id="t0762c08"></a>石子，猶如小豆，比雪山王，何者為大？」</p>
<p><a class="t-linehead" id="t-linehead0762c08"></a>比丘<a class="t" id="t0762c09"></a>答曰：「世尊手取石子，猶如小豆，比雪山王，<a class="t" id="t0762c10"></a>百倍、千倍、百千萬倍，終不相及，不可數、不可<a class="t" id="t0762c11"></a>算，不可譬喻、不可比方，但雪山王極大甚<a class="t" id="t0762c12"></a>大。」</p>
<p><a class="t-linehead" id="t-linehead0762c12"></a>世尊告曰：「比丘！若我取石子，猶如小豆，<a class="t" id="t0762c13"></a>比雪山王，百倍、千倍、百千萬倍，終不相及，<a class="t" id="t0762c14"></a>不可數、不可算，不可譬喻、不可比方，但<a class="t" id="t0762c15"></a>雪山王極大甚大。如是，比丘！若轉輪王成就<a class="t" id="t0762c16"></a>七寶、四種人如意足，彼人身心受極喜樂，比<a class="t" id="t0762c17"></a>諸天樂，百倍、千倍、百千萬倍，終不相及，不<a class="t" id="t0762c18"></a>可數、不可算，不可譬喻、不可比方，所謂<a class="t" id="t0762c19"></a>善處樂但善處唯有樂。</p>
<p><a class="t-linehead" id="t-linehead0762c19"></a>「比丘！云何善處樂？<a class="t" id="t0762c20"></a>彼有善處，名六更樂。若眾生生彼中，既生<a class="t" id="t0762c21"></a>彼已，若眼見色，意所喜可，彼是喜可，意所<a class="t" id="t0762c22"></a>潤愛，彼是潤愛，意所善樂，彼是善樂。耳所<a class="t" id="t0762c23"></a>聞聲、鼻所嗅香、舌所嘗味、身所覺觸、意所知<a class="t" id="t0762c24"></a>法，意所喜可，彼是喜可，意所潤愛，彼是潤<a class="t" id="t0762c25"></a>愛，意所善樂，彼是善樂，是謂善處樂。比丘！<a class="t" id="t0762c26"></a>我為汝等無量方便，說彼善處說善處事，<a class="t" id="t0762c27"></a>然此善處樂不可具說，但善處唯有樂。</p>
<p><a class="t-linehead" id="t-linehead0762c27"></a>「比<a class="t" id="t0762c28"></a>丘！若智慧人或時從善處來，下生人間。若<a class="t" id="t0762c29"></a>有家者，極大富樂，錢財無量，多諸畜牧，封戶、<a class="t" id="t0763a01"></a>食邑、米穀豐溢，及若干種諸生活具，彼為云<a class="t" id="t0763a02"></a>何？謂剎利大長者家、梵志大長者家、居士大<a class="t" id="t0763a03"></a>長者家，及餘極大富樂，錢財無量，多諸畜<a class="t" id="t0763a04"></a>牧，封戶、食邑、米穀豐溢，及若干種諸生活具。<a class="t" id="t0763a05"></a>生如是家，端正可愛，眾人敬順，極有名<a class="t" id="t0763a06"></a>譽，有大威德，多人所愛，多人所念，彼行身<a class="t" id="t0763a07"></a>妙行，行口、意妙行。彼行身妙行，行口、意妙<a class="t" id="t0763a08"></a>行已，因此緣此，身壞命終，還至善處，生於<a class="t" id="t0763a09"></a>天中。</p>
<p><a class="t-linehead" id="t-linehead0763a09"></a>「猶如二人而共博戲，彼有一人始求<a class="t" id="t0763a10"></a>取如是行，多得錢財，彼作是念：『我不田<a class="t" id="t0763a11"></a>作，然我始取如是行，多得錢財。』比丘！此行<a class="t" id="t0763a12"></a>甚少，謂多得錢財。比丘！謂此所行，行身妙<a class="t" id="t0763a13"></a>行，行口、意妙行。彼行身妙行，行口、意妙行<a class="t" id="t0763a14"></a>已，因此緣此，身壞命終，還至善處，生於<a class="t" id="t0763a15"></a>天中。比丘！此諸行，是行最可愛、最可樂、最<a class="t" id="t0763a16"></a>可意所念。比丘！非為具足說智慧人法<a class="t" id="t0763a17"></a>耶？」</p>
<p><a class="t-linehead" id="t-linehead0763a17"></a>比丘白曰：「唯然。世尊！為具足說智慧人<a class="t" id="t0763a18"></a>法。」</p>
<p><a class="t-linehead" id="t-linehead0763a18"></a>世尊告曰：「是謂愚癡人法、智慧人法，汝<a class="t" id="t0763a19"></a>等應當知愚癡人法、智慧人法，知愚癡人<a class="t" id="t0763a20"></a>法、智慧人法已，捨愚癡人法，取智慧人法，<a class="t" id="t0763a21"></a>當如是學。」</p>
<p><a class="t-linehead" id="t-linehead0763a21"></a>佛說如是。彼諸比丘聞佛所說，<a class="t" id="t0763a22"></a>歡喜奉行。</p><a class="t" id="t0763a23"></a>
<p class="endsutta"><a class="t-linehead" id="t-linehead0763a23"></a>癡慧地經第八竟<span class="t-note">（五千六百三十八字）</span></p><a class="t" id="t0763a24"></a><p class="endsection"><span class="t-juanname">中阿含經卷第五十三<span class="t-note">（五千六百三十八字）</span><span class="t-note">（第五後誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>