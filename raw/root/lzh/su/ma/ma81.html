<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma81">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 7</span>
<span class="mirror-right">長壽王品</span></p>
<h1 class="mirror-row">
<span class="mirror-left latin">81. </span>
<span class="mirror-right">（八一）念身經</span></h1>
</div><p class="suttainfo"><span class="t-juanname">中阿含經卷第二十</span></p><a class="t" id="t0554c08"></a><a class="t" id="t0554c09"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0554c10"></a><a class="t" id="t0554c12"></a>
<p><a class="t-linehead" id="t-linehead0554c12"></a>我聞如是：</p>
<p>一時，佛遊鴦祇國中，與大比丘<a class="t" id="t0554c13"></a>眾俱，往詣阿惒那揵尼住處。</p>
<p><a class="t-linehead" id="t-linehead0554c13"></a>爾時，世尊過<a class="t" id="t0554c14"></a>夜平旦，著衣持鉢，入阿惒那而行乞食。食<a class="t" id="t0554c15"></a>訖，中後收舉衣鉢，澡洗手足，以尼師檀<a class="t" id="t0554c16"></a>著於肩上，往詣一林，入彼林中，至一樹下，<a class="t" id="t0554c17"></a>敷尼師檀，結跏趺坐。</p>
<p><a class="t-linehead" id="t-linehead0554c17"></a>爾時，眾多比丘於中<a class="t" id="t0554c18"></a>食後，集坐講堂，共論此事。「諸賢！世尊甚奇！<a class="t" id="t0554c19"></a>甚特！修習念身，分別廣布，極知極觀，極修習，<a class="t" id="t0554c20"></a>極護治，善具善行，在一心中，佛說念身有大<a class="t" id="t0554c21"></a>果報，得眼、有目見第一義。」</p>
<p><a class="t-linehead" id="t-linehead0554c21"></a>爾時，世尊在於<a class="t" id="t0554c22"></a>宴坐，以淨天耳出過於人，聞諸比丘於中<a class="t" id="t0554c23"></a>食後，集坐講堂，共論此事。「諸賢！世尊甚奇！<a class="t" id="t0554c24"></a>甚特！修習念身，分別廣布，極知極觀，極修習，<a class="t" id="t0554c25"></a>極護治，善具善行，在一心中，佛說念身有<a class="t" id="t0554c26"></a>大果報，得眼、有目見第一義。」世尊聞已，則於<a class="t" id="t0554c27"></a>晡時從宴坐起，往詣講堂比丘眾前，敷<a class="t" id="t0554c28"></a>座而坐。</p>
<p><a class="t-linehead" id="t-linehead0554c28"></a>爾時世尊告諸比丘：「汝等向共論何<a class="t" id="t0554c29"></a>事耶？以何事故集坐講堂？」</p>
<p><a class="t-linehead" id="t-linehead0554c29"></a>時，諸比丘白曰：<a class="t" id="t0555a01"></a>「世尊！我等諸比丘於中食後，集坐講堂，共<a class="t" id="t0555a02"></a>論此事。諸賢！世尊甚奇！甚特！修習念身，分<a class="t" id="t0555a03"></a>別廣布，極知極觀，極修習，極護治，善具善行，<a class="t" id="t0555a04"></a>在一心中，佛說念身有大果報，得眼、有目<a class="t" id="t0555a05"></a>見第一義。世尊！我等向共論如此事，以此事<a class="t" id="t0555a06"></a>故，集坐講堂。」</p>
<p><a class="t-linehead" id="t-linehead0555a06"></a>世尊復告諸比丘曰：「云何我<a class="t" id="t0555a07"></a>說修習念身，分別廣布，得大果報？」</p>
<p><a class="t-linehead" id="t-linehead0555a07"></a>時，諸比丘<a class="t" id="t0555a08"></a>白世尊曰：「世尊為法本，世尊為法主，法由<a class="t" id="t0555a09"></a>世尊，惟願說之，我等聞已，得廣知義。」</p>
<p><a class="t-linehead" id="t-linehead0555a09"></a>佛便<a class="t" id="t0555a10"></a>告曰：「汝等諦聽，善思念之，我當為汝分別<a class="t" id="t0555a11"></a>其義。」時，諸比丘受教而聽。</p>
<p><a class="t-linehead" id="t-linehead0555a11"></a>佛言：「云何比丘<a class="t" id="t0555a12"></a>修習念身？比丘者，行則知行，住則知住，坐<a class="t" id="t0555a13"></a>則知坐，臥則知臥，眠則知眠，寤則知寤，<a class="t" id="t0555a14"></a>眠寤則知眠寤；如是比丘隨其身行，便<a class="t" id="t0555a15"></a>知上如真。彼若如是在遠離獨住，心無放<a class="t" id="t0555a16"></a>逸，修行精勤，斷心諸患而得定心，得定心<a class="t" id="t0555a17"></a>已，則知上如真。是謂比丘修習念身。</p>
<p><a class="t-linehead" id="t-linehead0555a17"></a>「復次，<a class="t" id="t0555a18"></a>比丘修習念身，比丘者正知出入，善觀分別，<a class="t" id="t0555a19"></a>屈伸低仰，儀容庠序，善著僧伽梨及諸衣<a class="t" id="t0555a20"></a>鉢，行住坐臥、眠寤語默皆正知之；如是比<a class="t" id="t0555a21"></a>丘隨其身行便知上如真。彼若如是在遠<a class="t" id="t0555a22"></a>離獨住，心無放逸，修行精勤，斷心諸患而<a class="t" id="t0555a23"></a>得定心，得定心已，則知上如真。是謂比丘<a class="t" id="t0555a24"></a>修習念身。</p>
<p><a class="t-linehead" id="t-linehead0555a24"></a>「復次，比丘修習念身，比丘者生<a class="t" id="t0555a25"></a>惡不善念，以善法念治斷滅止，猶木工師、木<a class="t" id="t0555a26"></a>工弟子，彼持墨繩，用拼於木，則以利斧<a class="t" id="t0555a27"></a>斫治令直。如是比丘生惡不善念，以善法<a class="t" id="t0555a28"></a>念治斷滅止。如是比丘隨其身行，便知上<a class="t" id="t0555a29"></a>如真。彼若如是在遠離獨住，心無放逸，修<a class="t" id="t0555b01"></a>行精勤，斷心諸患而得定心，得定心已，則<a class="t" id="t0555b02"></a>知上如真。是謂比丘修習念身。</p>
<p><a class="t-linehead" id="t-linehead0555b02"></a>「復次，比丘<a class="t" id="t0555b03"></a>修習念身，比丘者齒齒相著，舌逼上齶，以<a class="t" id="t0555b04"></a>心治心，治斷滅止。猶二力士捉一羸人，處<a class="t" id="t0555b05"></a>處旋捉，自在打鍛，如是比丘齒齒相著，舌逼<a class="t" id="t0555b06"></a>上齶，以心治心，治斷滅止。如是比丘隨其<a class="t" id="t0555b07"></a>身行，便知上如真。彼若如是在遠離獨住，<a class="t" id="t0555b08"></a>心無放逸，修行精勤，斷心諸患而得定心，<a class="t" id="t0555b09"></a>得定心已，則知上如真。是謂比丘修習念<a class="t" id="t0555b10"></a>身。</p>
<p><a class="t-linehead" id="t-linehead0555b10"></a>「復次，比丘修習念身，比丘者念入息即<a class="t" id="t0555b11"></a>知念入息，念出息即知念出息，入息長即<a class="t" id="t0555b12"></a>知入息長，出息長即知出息長，入息短即知<a class="t" id="t0555b13"></a>入息短，出息短即知出息短。學一切身息入，<a class="t" id="t0555b14"></a>學一切身息出，學止身行息入，學止口行息<a class="t" id="t0555b15"></a>出。如是比丘隨其身行，便知上如真。彼若<a class="t" id="t0555b16"></a>如是在遠離獨住，心無放逸，修行精勤，斷<a class="t" id="t0555b17"></a>心諸患而得定心，得定心已，則知上如真。<a class="t" id="t0555b18"></a>是謂比丘修習念身。</p>
<p><a class="t-linehead" id="t-linehead0555b18"></a>「復次，比丘修習念身，<a class="t" id="t0555b19"></a>比丘者，離生喜樂，漬身潤澤，普遍充滿於此<a class="t" id="t0555b20"></a>身中，離生喜樂無處不遍。猶工浴人器盛<a class="t" id="t0555b21"></a>澡豆，水和成摶，水漬潤澤，普遍充滿無處不<a class="t" id="t0555b22"></a>周。如是比丘離生喜樂，漬身潤澤，普遍充滿<a class="t" id="t0555b23"></a>於此身中，離生喜樂無處不遍。如是比丘隨<a class="t" id="t0555b24"></a>其身行，便知上如真。彼若如是在遠離獨<a class="t" id="t0555b25"></a>住，心無放逸，修行精勤，斷心諸患而得定<a class="t" id="t0555b26"></a>心，得定心已，則知上如真，是謂比丘修習<a class="t" id="t0555b27"></a>念身。</p>
<p><a class="t-linehead" id="t-linehead0555b27"></a>「復次，比丘修習念身，比丘者定生喜樂，<a class="t" id="t0555b28"></a>漬身潤澤，普遍充滿於此身中，定生喜樂無<a class="t" id="t0555b29"></a>處不遍。猶如山泉，極淨澄清，充滿盈流，四方<a class="t" id="t0555c01"></a>水來，無緣得入，即彼泉底，水自涌出，盈流於<a class="t" id="t0555c02"></a>外，漬山潤澤，普遍充滿無處不周。如是比<a class="t" id="t0555c03"></a>丘定生喜樂，漬身潤澤，普遍充滿於此身中，<a class="t" id="t0555c04"></a>定生喜樂無處不遍。如是比丘隨其身行，<a class="t" id="t0555c05"></a>便知上如真。彼若如是在遠離獨住，心無<a class="t" id="t0555c06"></a>放逸，修行精勤，斷心諸患而得定心，得定<a class="t" id="t0555c07"></a>心已，則知上如真。是謂比丘修習念身。</p>
<p><a class="t-linehead" id="t-linehead0555c07"></a>「復<a class="t" id="t0555c08"></a>次，比丘修習念身，比丘者無喜生樂，漬身<a class="t" id="t0555c09"></a>潤澤，普遍充滿於此身中，無喜生樂無處<a class="t" id="t0555c10"></a>不遍。猶青蓮華，紅、赤、白蓮，水生水長，在於<a class="t" id="t0555c11"></a>水底，根莖華葉，悉漬潤澤，普遍充滿無處不<a class="t" id="t0555c12"></a>周。如是比丘無喜生樂，漬身潤澤，普遍充<a class="t" id="t0555c13"></a>滿於此身中，無喜生樂無處不遍。如是比<a class="t" id="t0555c14"></a>丘隨其身行，便知上如真。彼若如是在遠<a class="t" id="t0555c15"></a>離獨住，心無放逸，修行精勤，斷心諸患而<a class="t" id="t0555c16"></a>得定心，得定心已，則知上如真。是謂比丘<a class="t" id="t0555c17"></a>修習念身。</p>
<p><a class="t-linehead" id="t-linehead0555c17"></a>「復次，比丘修習念身，比丘者於<a class="t" id="t0555c18"></a>此身中，以清淨心意解遍滿成就遊，於此<a class="t" id="t0555c19"></a>身中，以清淨心無處不遍。猶有一人，被七<a class="t" id="t0555c20"></a>肘衣或八肘衣，從頭至足，於此身體無處<a class="t" id="t0555c21"></a>不覆。如是比丘於此身中，以清淨心意解<a class="t" id="t0555c22"></a>遍滿成就遊，於此身中，以清淨心無處不<a class="t" id="t0555c23"></a>遍。如是比丘隨其身行，便知上如真。彼若<a class="t" id="t0555c24"></a>如是在遠離獨住，心無放逸，修行精勤，斷<a class="t" id="t0555c25"></a>心諸患而得定心，得定心已，則知上如真。<a class="t" id="t0555c26"></a>是謂比丘修習念身。</p>
<p><a class="t-linehead" id="t-linehead0555c26"></a>「復次，比丘修習念身，<a class="t" id="t0555c27"></a>比丘者念光明想，善受善持，善意所念，如前<a class="t" id="t0555c28"></a>後亦然，如後前亦然，如晝夜亦然，如夜晝<a class="t" id="t0555c29"></a>亦然，如下上亦然，如上下亦然，如是不<a class="t" id="t0556a01"></a>顛倒，心無有纏，修光明心，心終不為闇之<a class="t" id="t0556a02"></a>所覆。如是比丘隨其身行，便知上如真。彼<a class="t" id="t0556a03"></a>若如是在遠離獨住，心無放逸，修行精勤，<a class="t" id="t0556a04"></a>斷心諸患而得定心，得定心已，則知上如<a class="t" id="t0556a05"></a>真。是謂比丘修習念身。</p>
<p><a class="t-linehead" id="t-linehead0556a05"></a>「復次，比丘修習念<a class="t" id="t0556a06"></a>身，比丘者觀相善受、善持、善意所念。猶如有<a class="t" id="t0556a07"></a>人，坐觀臥人，臥觀坐人。如是比丘觀相善<a class="t" id="t0556a08"></a>受、善持、善意所念。如是比丘隨其身行，便<a class="t" id="t0556a09"></a>知上如真。彼若如是在遠離獨住，心無放<a class="t" id="t0556a10"></a>逸，修行精勤，斷心諸患而得定心，得定心<a class="t" id="t0556a11"></a>已，則知上如真。是謂比丘修習念身。</p>
<p><a class="t-linehead" id="t-linehead0556a11"></a>「復次，<a class="t" id="t0556a12"></a>比丘修習念身，比丘者此身隨住，隨其好惡，<a class="t" id="t0556a13"></a>從頭至足，觀見種種不淨充滿，謂此身中<a class="t" id="t0556a14"></a>有髮、毛、爪、齒、麁細薄膚、皮、肉、筋、骨、心、腎、肝、肺、<a class="t" id="t0556a15"></a>大腸、小腸、脾、<span class="gaiji">胃<!--gaiji,胃,1[月*胃],2&#x26769;,3--></span>、摶糞、腦及腦根、淚、汗、涕、唾、膿、<a class="t" id="t0556a16"></a>血、肪、髓、涎、膽、小便。猶以器盛若干種子，有<a class="t" id="t0556a17"></a>目之士，悉見分明，謂稻、粟種、大麥、小麥、大小<a class="t" id="t0556a18"></a>麻豆、菘菁芥子。如是比丘此身隨住，隨其<a class="t" id="t0556a19"></a>好惡，從頭至足，觀見種種不淨充滿，謂此<a class="t" id="t0556a20"></a>身中有髮、毛、爪、齒、麁細薄膚、皮、肉、筋、骨、心、腎、<a class="t" id="t0556a21"></a>肝、肺、大腸、小腸、脾、<span class="gaiji">胃<!--gaiji,胃,1[月*胃],2&#x26769;,3--></span>、摶糞、腦及腦根、淚、汗、<a class="t" id="t0556a22"></a>涕、唾、膿、血肪、髓、涎、膽、小便。如是比丘隨其<a class="t" id="t0556a23"></a>身行，便知上如真。彼若如是在遠離獨住，<a class="t" id="t0556a24"></a>心無放逸，修行精勤，斷心諸患而得定心，<a class="t" id="t0556a25"></a>得定心已，則知上如真。是謂比丘修習念<a class="t" id="t0556a26"></a>身。</p>
<p><a class="t-linehead" id="t-linehead0556a26"></a>「復次，比丘修習念身，比丘者觀身諸界，我<a class="t" id="t0556a27"></a>此身中有地界、水界、火界、風界、空界、識界。猶<a class="t" id="t0556a28"></a>如屠兒殺牛，剝皮布於地上，分作六段。<a class="t" id="t0556a29"></a>如是比丘觀身諸界，我此身中，地界、水界、火<a class="t" id="t0556b01"></a>界、風界、空界、識界。如是比丘隨其身行，便<a class="t" id="t0556b02"></a>知上如真。彼若如是在遠離獨住，心無放<a class="t" id="t0556b03"></a>逸，修行精勤，斷心諸患而得定心，得定心<a class="t" id="t0556b04"></a>已，則知上如真。是謂比丘修習念身。</p>
<p><a class="t-linehead" id="t-linehead0556b04"></a>「復次，<a class="t" id="t0556b05"></a>比丘修習念身，比丘者觀彼死屍，或一、二<a class="t" id="t0556b06"></a>日，至六、七日，烏鵄所啄，犲狗所食，火燒埋<a class="t" id="t0556b07"></a>地，悉腐爛壞，見已自比，今我此身亦復如是，<a class="t" id="t0556b08"></a>俱有此法，終不得離。如是比丘隨其身行，<a class="t" id="t0556b09"></a>便知上如真。彼若如是在遠離獨住，心無<a class="t" id="t0556b10"></a>放逸，修行精勤，斷心諸患而得定心，得定<a class="t" id="t0556b11"></a>心已，則知上如真。是謂比丘修習念身。</p>
<p><a class="t-linehead" id="t-linehead0556b11"></a>「復<a class="t" id="t0556b12"></a>次，比丘修習念身，比丘者如本見息道骸骨<a class="t" id="t0556b13"></a>青色，腐爛食半，骨鎖在地，見已自比，今我此<a class="t" id="t0556b14"></a>身亦復如是，俱有此法，終不得離。如是比<a class="t" id="t0556b15"></a>丘隨其身行，便知上如真。彼若如是在遠<a class="t" id="t0556b16"></a>離獨住，心無放逸，修行精勤，斷心諸患而<a class="t" id="t0556b17"></a>得定心，得定心已，則知上如真。是謂比丘<a class="t" id="t0556b18"></a>修習念身。</p>
<p><a class="t-linehead" id="t-linehead0556b18"></a>「復次，比丘修習念身，比丘者如<a class="t" id="t0556b19"></a>本見息道離皮肉血，唯筋相連，見已自比，今<a class="t" id="t0556b20"></a>我此身亦復如是，俱有此法，終不得離。如<a class="t" id="t0556b21"></a>是比丘隨其身行，便知上如真。彼若如是<a class="t" id="t0556b22"></a>在遠離獨住，心無放逸，修行精勤，斷心諸<a class="t" id="t0556b23"></a>患而得定心，得定心已，則知上如真。是謂<a class="t" id="t0556b24"></a>比丘修習念身。</p>
<p><a class="t-linehead" id="t-linehead0556b24"></a>「復次，比丘修習念身，比丘者<a class="t" id="t0556b25"></a>如本見息道骨節解散，散在諸方，足骨、膊<a class="t" id="t0556b26"></a>骨、髀骨、臗骨、脊骨、肩骨、頸骨、髑髏骨，各在異<a class="t" id="t0556b27"></a>處，見已自比，今我此身亦復如是，俱有此<a class="t" id="t0556b28"></a>法，終不得離。如是比丘隨其身行，便知上<a class="t" id="t0556b29"></a>如真。彼若如是在遠離獨住，心無放逸，修<a class="t" id="t0556c01"></a>行精勤，斷心諸患而得定心，得定心已，則<a class="t" id="t0556c02"></a>知上如真。是謂比丘修習念身。</p>
<p><a class="t-linehead" id="t-linehead0556c02"></a>「復次，比丘<a class="t" id="t0556c03"></a>修習念身，比丘者如本見息道骨白如螺，<a class="t" id="t0556c04"></a>青猶鴿色，赤若血塗，腐壞碎末，見已自比，<a class="t" id="t0556c05"></a>今我此身亦復如是，俱有此法，終不得離。<a class="t" id="t0556c06"></a>如是比丘隨其身行，便知上如真。彼若如<a class="t" id="t0556c07"></a>是在遠離獨住，心無放逸，修行精勤，斷心<a class="t" id="t0556c08"></a>諸患而得定心，得定心已，則知上如真。是<a class="t" id="t0556c09"></a>謂比丘修習念身。</p>
<p><a class="t-linehead" id="t-linehead0556c09"></a>「若有如是修習念身、如<a class="t" id="t0556c10"></a>是廣布者，彼諸善法盡在其中，謂道品法<a class="t" id="t0556c11"></a>也。若彼有心意解遍滿，猶如大海，彼諸小<a class="t" id="t0556c12"></a>河盡在海中。若有如是修習念身、如是廣<a class="t" id="t0556c13"></a>布者，彼諸善法盡在其中，謂道品法也。</p>
<p><a class="t-linehead" id="t-linehead0556c13"></a>「若<a class="t" id="t0556c14"></a>有沙門、梵志不正立念身、遊行少心者，彼<a class="t" id="t0556c15"></a>為魔波旬伺求其便，必能得也。所以者何？<a class="t" id="t0556c16"></a>彼沙門、梵志空無念身故，猶如有瓶，中空<a class="t" id="t0556c17"></a>無水，正安著地，若人持水來瀉瓶中，於比<a class="t" id="t0556c18"></a>丘意云何？彼瓶如是當受水不？」</p>
<p><a class="t-linehead" id="t-linehead0556c18"></a>比丘答曰：<a class="t" id="t0556c19"></a>「受也。世尊！所以者何？彼空無水，正安著地，<a class="t" id="t0556c20"></a>是故必受。」</p>
<p><a class="t-linehead" id="t-linehead0556c20"></a>「如是若有沙門、梵志不正立念<a class="t" id="t0556c21"></a>身、遊行少心者，彼為魔波旬伺求其便，必<a class="t" id="t0556c22"></a>能得也。所以者何？彼沙門、梵志空無念身<a class="t" id="t0556c23"></a>故。若有沙門、梵志正立念身、遊行無量心<a class="t" id="t0556c24"></a>者，彼為魔波旬伺求其便，終不能得。所以<a class="t" id="t0556c25"></a>者何？彼沙門、梵志不空有念身故，猶如有<a class="t" id="t0556c26"></a>瓶，水滿其中，正安著地，若人持水來瀉瓶<a class="t" id="t0556c27"></a>中，於比丘意云何？彼瓶如是復受水不？」</p>
<p><a class="t-linehead" id="t-linehead0556c27"></a>比<a class="t" id="t0556c28"></a>丘答曰：「不也。世尊！所以者何？彼瓶水滿，正安<a class="t" id="t0556c29"></a>著地，是故不受。」</p>
<p><a class="t-linehead" id="t-linehead0556c29"></a>「如是若有沙門、梵志，有正<a class="t" id="t0557a01"></a>立念身、遊行無量心者，彼為魔波旬伺求<a class="t" id="t0557a02"></a>其便，終不能得。所以者何？彼沙門、梵志不<a class="t" id="t0557a03"></a>空有念身故。若有沙門、梵志不正立念身、<a class="t" id="t0557a04"></a>遊行少心者，彼為魔波旬伺求其便，必能<a class="t" id="t0557a05"></a>得也。所以者何？彼沙門、梵志空無念身故，<a class="t" id="t0557a06"></a>猶如力士，以大重石擲淖泥中，於比丘意<a class="t" id="t0557a07"></a>云何？泥為受不？」</p>
<p><a class="t-linehead" id="t-linehead0557a07"></a>比丘答曰：「受也。世尊！所以<a class="t" id="t0557a08"></a>者何？泥淖石重，是故必受。」</p>
<p><a class="t-linehead" id="t-linehead0557a08"></a>「如是若有沙門、<a class="t" id="t0557a09"></a>梵志不正立念身、遊行少心者，彼為魔波<a class="t" id="t0557a10"></a>旬伺求其便，必能得也。所以者何？彼沙門、<a class="t" id="t0557a11"></a>梵志空無念身故。若有沙門、梵志正立念<a class="t" id="t0557a12"></a>身、遊行無量心者，彼為魔波旬伺求其便，<a class="t" id="t0557a13"></a>終不能得。所以者何？彼沙門、梵志不空有念<a class="t" id="t0557a14"></a>身故，猶如力士，以輕毛毱擲平戶扇，於比<a class="t" id="t0557a15"></a>丘意云何？彼為受不？」</p>
<p><a class="t-linehead" id="t-linehead0557a15"></a>比丘答曰：「不也。世尊！<a class="t" id="t0557a16"></a>所以者何？毛毱輕闡，戶扇平立，是故不受。」</p><a class="t" id="t0557a17"></a>
<p><a class="t-linehead" id="t-linehead0557a17"></a>「如是若有沙門、梵志正立念身、遊行無量<a class="t" id="t0557a18"></a>心者，彼為魔波旬伺求其便，終不能得。所<a class="t" id="t0557a19"></a>以者何？彼沙門、梵志不空有念身故。若有<a class="t" id="t0557a20"></a>沙門、梵志不正立念身、遊行少心者，彼為<a class="t" id="t0557a21"></a>魔波旬伺求其便，必能得也。所以者何？彼<a class="t" id="t0557a22"></a>沙門、梵志空無念身故，猶人求火，以槁木<a class="t" id="t0557a23"></a>為母，以燥鑽鑽，於比丘意云何？彼人如是，<a class="t" id="t0557a24"></a>為得火不？」</p>
<p><a class="t-linehead" id="t-linehead0557a24"></a>比丘答曰：「得也。世尊！所以者何？<a class="t" id="t0557a25"></a>彼以燥鑽鑽於槁木，是故必得。」</p>
<p><a class="t-linehead" id="t-linehead0557a25"></a>「如是若有<a class="t" id="t0557a26"></a>沙門、梵志不正立念身、遊行少心者，彼為<a class="t" id="t0557a27"></a>魔波旬伺求其便，必能得也。所以者何？彼<a class="t" id="t0557a28"></a>沙門、梵志空無念身故。若有沙門、梵志正<a class="t" id="t0557a29"></a>立念身、遊行無量心者，彼為魔波旬伺求<a class="t" id="t0557b01"></a>其便，終不能得。所以者何？彼沙門、梵志不<a class="t" id="t0557b02"></a>空有念身故，猶人求火，以濕木為母，以濕<a class="t" id="t0557b03"></a>鑽鑽，於比丘意云何？彼人如是，為得火<a class="t" id="t0557b04"></a>不？」</p>
<p><a class="t-linehead" id="t-linehead0557b04"></a>比丘答曰：「不也。世尊！所以者何？彼以濕<a class="t" id="t0557b05"></a>鑽鑽於濕木，是故不得。」</p>
<p><a class="t-linehead" id="t-linehead0557b05"></a>「如是若有沙門、梵<a class="t" id="t0557b06"></a>志正立念身、遊行無量心者，彼為魔波<a class="t" id="t0557b07"></a>旬伺求其便，終不能得。所以者何？彼沙門、<a class="t" id="t0557b08"></a>梵志不空有念身故。」</p>
<p><a class="t-linehead" id="t-linehead0557b08"></a>「如是修習念身、如是<a class="t" id="t0557b09"></a>廣布者，當知有十八德。云何十八？比丘者，<a class="t" id="t0557b10"></a>能忍飢渴、寒熱、蚊虻、蠅蚤、風日所逼，惡聲、捶<a class="t" id="t0557b11"></a>杖亦能忍之，身遇諸疾，極為苦痛，至命欲<a class="t" id="t0557b12"></a>絕，諸不可樂，皆能堪耐，如是修習念身，如<a class="t" id="t0557b13"></a>是廣布者，是謂第一德。</p>
<p><a class="t-linehead" id="t-linehead0557b13"></a>「復次，比丘堪耐不<a class="t" id="t0557b14"></a>樂，若生不樂，心終不著，如是修習念身、<a class="t" id="t0557b15"></a>如是廣布者，是謂第二德。</p>
<p><a class="t-linehead" id="t-linehead0557b15"></a>「復次，比丘堪耐<a class="t" id="t0557b16"></a>恐怖，若生恐怖，心終不著，如是修習念身、<a class="t" id="t0557b17"></a>如是廣布者，是謂第三德。</p>
<p><a class="t-linehead" id="t-linehead0557b17"></a>「復次，比丘生三<a class="t" id="t0557b18"></a>惡念欲念、恚念、害念，若生三惡念，心終不<a class="t" id="t0557b19"></a>著，如是修習念身、如是廣布者，是謂第四、<a class="t" id="t0557b20"></a>五、六、七德。</p>
<p><a class="t-linehead" id="t-linehead0557b20"></a>「復次，比丘離欲、離惡不善之法，<a class="t" id="t0557b21"></a>至得第四禪成就遊，如是修習念身、如是<a class="t" id="t0557b22"></a>廣布者，是謂第八德。</p>
<p><a class="t-linehead" id="t-linehead0557b22"></a>「復次，比丘三結已盡，<a class="t" id="t0557b23"></a>得須陀洹，不墮惡法，定趣正覺，極受七<a class="t" id="t0557b24"></a>有，天上人間一往來已而得苦際，如是修<a class="t" id="t0557b25"></a>習念身、如是廣布者，是謂第九德。</p>
<p><a class="t-linehead" id="t-linehead0557b25"></a>「復次，比<a class="t" id="t0557b26"></a>丘三結已盡，婬怒癡薄，得一往來天上人間，<a class="t" id="t0557b27"></a>一往來已而得苦際，如是修習念身、如是<a class="t" id="t0557b28"></a>廣布者，是謂第十德。</p>
<p><a class="t-linehead" id="t-linehead0557b28"></a>「復次，比丘五下分結盡，<a class="t" id="t0557b29"></a>生於彼間，便般涅槃，得不退法，不還此世，<a class="t" id="t0557c01"></a>如是修習念身、如是廣布者，是謂第十一<a class="t" id="t0557c02"></a>德。</p>
<p><a class="t-linehead" id="t-linehead0557c02"></a>「復次，比丘若有息解脫，離色得無色，如<a class="t" id="t0557c03"></a>其像定身作證成就遊，而以慧觀知漏、斷<a class="t" id="t0557c04"></a>漏，如是修習念身、如是廣布者，是謂第十<a class="t" id="t0557c05"></a>二、十三、十四、十五、十六、十七德。</p>
<p><a class="t-linehead" id="t-linehead0557c05"></a>「復次，比丘如<a class="t" id="t0557c06"></a>意足、天耳、他心智、宿命智、生死智，諸漏已盡，<a class="t" id="t0557c07"></a>得無漏心解脫、慧解脫，於現法中自知自覺，<a class="t" id="t0557c08"></a>自作證成就遊，生已盡，梵行已立，所作已辦，<a class="t" id="t0557c09"></a>不更受有，知如真。如是修習念身、如是廣<a class="t" id="t0557c10"></a>布者，是謂第十八德。如是修習念身、如是<a class="t" id="t0557c11"></a>廣布者，當知有此十八功德。」</p>
<p><a class="t-linehead" id="t-linehead0557c11"></a>佛說如是。彼<a class="t" id="t0557c12"></a>諸比丘聞佛所說，歡喜奉行。</p><a class="t" id="t0557c13"></a>
<p><a class="t-linehead" id="t-linehead0557c13"></a>念身經第十竟<span class="t-note">（四千二百二十五字）</span></p><a class="t" id="t0557c14"></a>
<div class="w">
<div>
<p class="endsutta"><a class="t-linehead" id="t-linehead0557c14"></a>十八德內關六七八并十三至十七<a class="t" id="t0557c15"></a>者，應在第五、第十八德內也。南本結<a class="t" id="t0557c16"></a>在第四、第十二中，理猶難曉。</p></div></div><a class="t" id="t0557c17"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>