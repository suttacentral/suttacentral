<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma197">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 16</span>
<span class="mirror-right">大品</span></p>
<h1 class="mirror-row">
<span class="mirror-left latin">197. </span>
<span class="mirror-right">（一九七）優婆離經</span></h1>
</div><a class="t" id="t0755c19"></a>
<p><a class="t-linehead" id="t-linehead0755c19"></a>我聞如是：</p>
<p>一時，佛遊瞻波，在恒伽池岸。</p>
<p>爾<a class="t" id="t0755c20"></a>時，尊者優<span class="corr" title="[波&gt;婆] cf.［麗】">婆</span>離則於晡時，從燕坐起，往<a class="t" id="t0755c21"></a>詣佛所，稽首佛足，却坐一面，白曰：「世尊！若<a class="t" id="t0755c22"></a>比丘眾共和合，作異業、說異業者，是如法<a class="t" id="t0755c23"></a>業、如律業耶？」</p>
<p><a class="t-linehead" id="t-linehead0755c23"></a>世尊答曰：「不也。優婆離！」</p>
<p>尊者<a class="t" id="t0755c24"></a>優婆離復問曰：「世尊！若比丘眾共和合，應<a class="t" id="t0755c25"></a>與面前律者而與憶律，應與憶律者而與<a class="t" id="t0755c26"></a>面前律，是如法業、如律業耶？」</p>
<p><a class="t-linehead" id="t-linehead0755c26"></a>世尊答曰：「不也。<a class="t" id="t0755c27"></a>優婆離！」</p>
<p><a class="t-linehead" id="t-linehead0755c27"></a>尊者優婆離復問曰：「世尊！若比丘<a class="t" id="t0755c28"></a>眾共和合，應與憶律者而與不癡律，應與<a class="t" id="t0755c29"></a>不癡律者而與憶律，是如法業、如律業耶？」</p>
<p><a class="t-linehead" id="t-linehead0755c29"></a>世<a class="t" id="t0756a01"></a>尊答曰：「不也。優婆離！」</p>
<p><a class="t-linehead" id="t-linehead0756a01"></a>尊者優婆離復問曰：<a class="t" id="t0756a02"></a>「世尊！若比丘眾共和合，應與不癡律者而<a class="t" id="t0756a03"></a>與自發露律，應與自發露律者而與不癡<a class="t" id="t0756a04"></a>律，是如法業、如律業耶？」</p>
<p><a class="t-linehead" id="t-linehead0756a04"></a>世尊答曰：「不也。優<a class="t" id="t0756a05"></a>婆離！」</p>
<p><a class="t-linehead" id="t-linehead0756a05"></a>尊者優婆離復問曰：「世尊！若比丘眾<a class="t" id="t0756a06"></a>共和合，應與自發露律者而與君律，應與<a class="t" id="t0756a07"></a>君律者而與自發露律，是如法業、如律業耶？」</p><a class="t" id="t0756a08"></a>
<p><a class="t-linehead" id="t-linehead0756a08"></a>世尊答曰：「不也。優婆離！」</p>
<p>尊者優婆離復問<a class="t" id="t0756a09"></a>曰：「世尊！若比丘眾共和合，應與君者而責<a class="t" id="t0756a10"></a>數，應責數者而與君，是如法業、如律業耶？」</p><a class="t" id="t0756a11"></a>
<p><a class="t-linehead" id="t-linehead0756a11"></a>世尊答曰：「不也。優婆離！」</p>
<p>尊者優婆離復問<a class="t" id="t0756a12"></a>曰：「世尊！若比丘眾共和合，應責數者而下<a class="t" id="t0756a13"></a>置，應下置者而責數，是如法業、如律業耶？」</p><a class="t" id="t0756a14"></a>
<p><a class="t-linehead" id="t-linehead0756a14"></a>世尊答曰：「不也。優婆離！」</p>
<p>尊者優婆離復問<a class="t" id="t0756a15"></a>曰：「世尊！若比丘眾共和合，應下置者而舉，<a class="t" id="t0756a16"></a>應舉者而下置，是如法業、如律業耶？」</p>
<p><a class="t-linehead" id="t-linehead0756a16"></a>世尊答<a class="t" id="t0756a17"></a>曰：「不也。優婆離！」</p>
<p><a class="t-linehead" id="t-linehead0756a17"></a>尊者優婆離復問曰：「世尊！<a class="t" id="t0756a18"></a>若比丘眾共和合，應舉者而擯，應擯者而<a class="t" id="t0756a19"></a>舉，是如法業、如律業耶？」</p>
<p><a class="t-linehead" id="t-linehead0756a19"></a>世尊答曰：「不也。優<a class="t" id="t0756a20"></a>婆離！」</p>
<p><a class="t-linehead" id="t-linehead0756a20"></a>尊者優婆離復問曰：「世尊！若比丘眾<a class="t" id="t0756a21"></a>共和合，應擯者而與憶，應與憶者而擯，<a class="t" id="t0756a22"></a>是如法業、如律業耶？」</p>
<p><a class="t-linehead" id="t-linehead0756a22"></a>世尊答曰：「不也。優婆<a class="t" id="t0756a23"></a>離！」</p>
<p><a class="t-linehead" id="t-linehead0756a23"></a>尊者優婆離復問曰：「世尊！若比丘眾共<a class="t" id="t0756a24"></a>和合，應與憶者而從根本治，應從根本治<a class="t" id="t0756a25"></a>者而與憶，是如法業、如律業耶？」</p>
<p><a class="t-linehead" id="t-linehead0756a25"></a>世尊答曰：「不<a class="t" id="t0756a26"></a>也。優婆離！」</p>
<p><a class="t-linehead" id="t-linehead0756a26"></a>尊者優婆離復問曰：「世尊！若比<a class="t" id="t0756a27"></a>丘眾共和合，應從根本治者而驅出，應驅<a class="t" id="t0756a28"></a>出者而從根本治，是如法業、如律業耶？」</p>
<p><a class="t-linehead" id="t-linehead0756a28"></a>世尊<a class="t" id="t0756a29"></a>答曰：「不也。優婆離！」</p>
<p><a class="t-linehead" id="t-linehead0756a29"></a>尊者優婆離復問曰：「世<a class="t" id="t0756b01"></a>尊！若比丘眾共和合，應驅出者而行不慢，<a class="t" id="t0756b02"></a>應行不慢者而驅出，是如法業、如律業耶？」</p><a class="t" id="t0756b03"></a>
<p><a class="t-linehead" id="t-linehead0756b03"></a>世尊答曰：「不也。優婆離！」</p>
<p>尊者優婆離復問<a class="t" id="t0756b04"></a>曰：「世尊！若比丘眾共和合，應行不慢者而<a class="t" id="t0756b05"></a>治，應治者而行不慢，是如法業、如律業耶？」</p><a class="t" id="t0756b06"></a>
<p><a class="t-linehead" id="t-linehead0756b06"></a>世尊答曰：「不也。優婆離！優婆離！若比丘眾<a class="t" id="t0756b07"></a>共和合，作異業，說異業者，是不如法業、不<a class="t" id="t0756b08"></a>如律業，眾亦有罪。優婆離！若比丘眾共和<a class="t" id="t0756b09"></a>合，應與面前律而與憶律，應與憶律而<a class="t" id="t0756b10"></a>與面前律者，是不如法業、不如律業，眾亦有<a class="t" id="t0756b11"></a>罪。優婆離！若比丘眾共和合，應與憶律<a class="t" id="t0756b12"></a>而與不癡律，應與不癡律而與憶律者，是<a class="t" id="t0756b13"></a>不如法業、不如律業，眾亦有罪。優婆離！若<a class="t" id="t0756b14"></a>比丘眾共和合，應與不癡律而與自發露<a class="t" id="t0756b15"></a>律，應與自發露律而與不癡律者，是不如<a class="t" id="t0756b16"></a>法業、不如律業，眾亦有罪。</p>
<p><a class="t-linehead" id="t-linehead0756b16"></a>「優婆離！若比丘<a class="t" id="t0756b17"></a>眾共和合，應與自發露律而與君律，應與<a class="t" id="t0756b18"></a>君律而與自發露律者，是不如法業、不如律<a class="t" id="t0756b19"></a>業，眾亦有罪。優婆離！若比丘眾共和合，<a class="t" id="t0756b20"></a>應與君律而責數，應責數而與君律<a class="t" id="t0756b21"></a>者，是不如法業、不如律業，眾亦有罪。優婆<a class="t" id="t0756b22"></a>離！若比丘眾共和合，應責數而下置，應下<a class="t" id="t0756b23"></a>置而責數者，是不如法業、不如律業，眾亦<a class="t" id="t0756b24"></a>有罪。優婆離！若比丘眾共和合，應下置而<a class="t" id="t0756b25"></a>舉，應舉而下置者，是不如法業、不如律業，眾<a class="t" id="t0756b26"></a>亦有罪。</p>
<p><a class="t-linehead" id="t-linehead0756b26"></a>「優婆離！若比丘眾共和合，應舉而<a class="t" id="t0756b27"></a>擯，應擯而舉者，是不如法業、不如律業，眾<a class="t" id="t0756b28"></a>亦有罪。優婆離！若比丘眾共和合，應擯<a class="t" id="t0756b29"></a>而與憶，應與憶而擯者，是不如法業、不如<a class="t" id="t0756c01"></a>律業，眾亦有罪。優婆離！若比丘眾共和合，<a class="t" id="t0756c02"></a>應與憶而從根本治，應從根本治而與憶<a class="t" id="t0756c03"></a>者，是不如法業、不如律業，眾亦有罪。優婆<a class="t" id="t0756c04"></a>離！若比丘眾共和合，應從根本治而驅出，<a class="t" id="t0756c05"></a>應驅出而從根本治者，是不如法業、不如<a class="t" id="t0756c06"></a>律業，眾亦有罪。優婆離！若比丘眾共和合，<a class="t" id="t0756c07"></a>應驅出而行不慢，應行不慢而驅出者，是<a class="t" id="t0756c08"></a>不如法業、不如律業，眾亦有罪。優婆離！若<a class="t" id="t0756c09"></a>比丘眾共和合，應行不慢而治，應治而行<a class="t" id="t0756c10"></a>不慢者，是不如法業、不如律業，眾亦有罪。</p><a class="t" id="t0756c11"></a>
<p><a class="t-linehead" id="t-linehead0756c11"></a>「優婆離！若比丘眾共和合，隨所作業即說<a class="t" id="t0756c12"></a>此業者，是如法業、如律業，眾亦無罪。優婆<a class="t" id="t0756c13"></a>離！若比丘眾共和合，應與面前律即與面<a class="t" id="t0756c14"></a>前律，應與憶律即與憶律，應與不癡律<a class="t" id="t0756c15"></a>即與不癡律，應與自發露律即與自發露<a class="t" id="t0756c16"></a>律，應與君律即與君律，應責數即責<a class="t" id="t0756c17"></a>數，應下置即下置，應舉即舉，應擯即<a class="t" id="t0756c18"></a>擯，應憶即憶，應從根本治即從根本治，<a class="t" id="t0756c19"></a>應驅出即驅出，應行不慢即行不慢，應<a class="t" id="t0756c20"></a>治即治者，是如法業、如律業，眾亦無罪。</p>
<p><a class="t-linehead" id="t-linehead0756c20"></a>「優<a class="t" id="t0756c21"></a>婆離！汝當學隨所作業即說此業，應與<a class="t" id="t0756c22"></a>面前律即與面前律，應與憶律即與憶律，<a class="t" id="t0756c23"></a>應與不癡律即與不癡律，應與自發露律<a class="t" id="t0756c24"></a>即與自發露律，應與君律即與君律，應<a class="t" id="t0756c25"></a>責數即責數，應下置即下置，應舉即舉，<a class="t" id="t0756c26"></a>應擯即擯，應憶即憶，應從根本治即從<a class="t" id="t0756c27"></a>根本治，應驅出即驅出，應行不慢即行不<a class="t" id="t0756c28"></a>慢，應治即治者。優婆離！汝當如是學。」</p>
<p><a class="t-linehead" id="t-linehead0756c28"></a>佛<a class="t" id="t0756c29"></a>說如是。尊者優婆離及諸比丘，聞佛所說，<a class="t" id="t0757a01"></a>歡喜奉行。</p><a class="t" id="t0757a02"></a>
<p class="endsutta"><a class="t-linehead" id="t-linehead0757a02"></a>優婆離經第六竟<span class="t-note">（一千五百六十一字）</span></p><a class="t" id="t0757a03"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>