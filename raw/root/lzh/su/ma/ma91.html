<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma91">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 8</span>
<span class="mirror-right">穢品</span></p>
<h1 class="mirror-row">
<span class="mirror-left latin">91. </span>
<span class="mirror-right">（九一）周那問見經</span></h1>
</div><a class="t" id="t0573b15"></a>
<p><a class="t-linehead" id="t-linehead0573b15"></a>我聞如是：</p>
<p>一時，佛遊拘舍彌，在瞿師羅園。</p><a class="t" id="t0573b16"></a>
<p><a class="t-linehead" id="t-linehead0573b16"></a>於是，尊者大周那則於晡時從宴坐起，<a class="t" id="t0573b17"></a>往詣佛所，稽首佛足，却坐一面，白曰：「世尊！<a class="t" id="t0573b18"></a>世中諸見生而生，謂計有神，計有眾生，<a class="t" id="t0573b19"></a>有人、有壽、有命、有世。世尊！云何知，云何<a class="t" id="t0573b20"></a>見，令此見得滅、得捨離，而令餘見不續，不<a class="t" id="t0573b21"></a>受耶？」</p>
<p><a class="t-linehead" id="t-linehead0573b21"></a>彼時，世尊告曰：「周那！世中諸見生而<a class="t" id="t0573b22"></a>生，謂計有神，計有眾生，有人、有壽、有命、<a class="t" id="t0573b23"></a>有世。周那！若使諸法滅盡無餘者，如是<a class="t" id="t0573b24"></a>知、如是見，令此見得滅、得捨離，而令餘<a class="t" id="t0573b25"></a>見不續、不受，當學漸損。</p>
<p><a class="t-linehead" id="t-linehead0573b25"></a>「周那！於聖法、律<a class="t" id="t0573b26"></a>中，何者漸損？比丘者，離欲、離惡不善之法，<a class="t" id="t0573b27"></a>至得第四禪成就遊，彼作是念：『我行漸損。』<a class="t" id="t0573b28"></a>周那！於聖法、律中，不但是漸損，有四增上<a class="t" id="t0573b29"></a>心現法樂居，行者從是起而復還入，彼<a class="t" id="t0573c01"></a>作是念：『我行漸損。』周那！於聖法、律中，不<a class="t" id="t0573c02"></a>但是漸損，比丘者度一切色想，至得非有<a class="t" id="t0573c03"></a>想非無想處成就遊，彼作是念：『我行漸損。』<a class="t" id="t0573c04"></a>周那！於聖法、律中不但是漸損，有四息解<a class="t" id="t0573c05"></a>脫，離色得無色，行者從是起當為他說，<a class="t" id="t0573c06"></a>彼作是念：『我行漸損。』</p>
<p><a class="t-linehead" id="t-linehead0573c06"></a>「周那！於聖法、律中不<a class="t" id="t0573c07"></a>但是漸損。周那！他有惡欲、念欲，我無惡欲、<a class="t" id="t0573c08"></a>念欲，當學漸損。周那！他有害意瞋，我無害<a class="t" id="t0573c09"></a>意瞋，當學漸損。周那！他有殺生、不與取、非<a class="t" id="t0573c10"></a>梵行，我無非梵行，當學漸損。周那！他有<a class="t" id="t0573c11"></a>增伺、諍意、睡眠所纏、調貢高而有疑惑，我<a class="t" id="t0573c12"></a>無疑惑，當學漸損。周那！他有瞋結、諛諂、<a class="t" id="t0573c13"></a>欺誑、無慙、無愧，我有慙愧，當學漸損。周那！<a class="t" id="t0573c14"></a>他有慢，我無慢，當學漸損。周那！他有增<a class="t" id="t0573c15"></a>慢，我無增慢，當學漸損。周那！他不多聞，<a class="t" id="t0573c16"></a>我有多聞，當學漸損。周那！他不觀諸善<a class="t" id="t0573c17"></a>法，我觀諸善法，當學漸損。周那！他行非<a class="t" id="t0573c18"></a>法惡行，我行是法妙行，當學漸損。周那！<a class="t" id="t0573c19"></a>他有妄言、兩舌、麤言、綺語、惡戒，我無惡戒，當<a class="t" id="t0573c20"></a>學漸損。周那！他有不信、懈怠、無念、無定而<a class="t" id="t0573c21"></a>有惡慧，我無惡慧，當學漸損。</p>
<p><a class="t-linehead" id="t-linehead0573c21"></a>「周那！若但發<a class="t" id="t0573c22"></a>心念欲求學諸善法者，則多所饒益，況<a class="t" id="t0573c23"></a>復身、口行善法耶？周那！他有惡欲、念欲，我<a class="t" id="t0573c24"></a>無惡欲、念欲，當發心。周那！他有害意瞋，<a class="t" id="t0573c25"></a>我無害意瞋，當發心。周那！他有殺生、不與<a class="t" id="t0573c26"></a>取、非梵行，我無非梵行，當發心。周那！他有<a class="t" id="t0573c27"></a>增伺、諍意、睡眠所纏、調貢高而有疑惑，我<a class="t" id="t0573c28"></a>無疑惑，當發心。周那！他有瞋結、諛諂、欺誑、<a class="t" id="t0573c29"></a>無慙、無愧，我有慙愧，當發心。周那！他<a class="t" id="t0574a01"></a>有慢，我無慢，當發心。周那！他有增慢，我<a class="t" id="t0574a02"></a>無增慢，當發心。周那！他不多聞，我有多<a class="t" id="t0574a03"></a>聞，當發心。周那！他不觀諸善法，我觀諸<a class="t" id="t0574a04"></a>善法，當發心。周那！他行非法惡行，我行是<a class="t" id="t0574a05"></a>法妙行，當發心。周那！他有妄言、兩舌、麤言、<a class="t" id="t0574a06"></a>綺語、惡戒，我無惡戒，當發心。周那！他有不<a class="t" id="t0574a07"></a>信、懈怠、無念、無定而有惡慧，我無惡慧，當<a class="t" id="t0574a08"></a>發心。</p>
<p><a class="t-linehead" id="t-linehead0574a08"></a>「周那！猶如惡道與正道對，猶如惡度<a class="t" id="t0574a09"></a>與正度對。如是，周那！惡欲者與非惡欲為<a class="t" id="t0574a10"></a>對。害意瞋者與不害意瞋為對。殺生、不<a class="t" id="t0574a11"></a>與取、非梵行者與梵行為對。增伺、諍意、睡<a class="t" id="t0574a12"></a>眠、調貢高、疑惑者與不疑惑為對。瞋結、諛<a class="t" id="t0574a13"></a>諂、欺誑、無慙、無愧者與慙愧為對。慢者與<a class="t" id="t0574a14"></a>不慢為對。增慢者與不增慢為對。不多聞<a class="t" id="t0574a15"></a>者與多聞為對。不觀諸善法者與觀諸善<a class="t" id="t0574a16"></a>法為對。行非法惡行者與行是法妙行為<a class="t" id="t0574a17"></a>對。妄言、兩舌、麤言、綺語、惡戒者與善戒為<a class="t" id="t0574a18"></a>對。不信、懈怠、無念、無定、惡慧者與善慧為<a class="t" id="t0574a19"></a>對。</p>
<p><a class="t-linehead" id="t-linehead0574a19"></a>「周那！或有法黑，有黑報，趣至惡處。或<a class="t" id="t0574a20"></a>有法白，有白報，而得昇上。如是，周那！惡欲<a class="t" id="t0574a21"></a>者，以非惡欲為昇上。害意瞋者，以不害<a class="t" id="t0574a22"></a>意瞋為昇上。殺生、不與取、非梵行者，以梵<a class="t" id="t0574a23"></a>行為昇上。增伺、諍意、睡眠、調貢高、疑惑者，<a class="t" id="t0574a24"></a>以不疑惑為昇上。瞋結、諛諂、欺誑、無慙、無愧<a class="t" id="t0574a25"></a>者，以慙愧為昇上。慢者，以不慢為昇上。<a class="t" id="t0574a26"></a>增慢者，以不增慢為昇上。不多聞者，以多<a class="t" id="t0574a27"></a>聞為昇上。不觀諸善法者，以觀諸善法為<a class="t" id="t0574a28"></a>昇上。行非法惡行者，以行是法妙行為昇<a class="t" id="t0574a29"></a>上。妄言、兩舌、麤言、綺語、惡戒者，以善戒為<a class="t" id="t0574b01"></a>昇上。不信、懈怠、無念、無定、惡慧者，以善慧為<a class="t" id="t0574b02"></a>昇上。</p>
<p><a class="t-linehead" id="t-linehead0574b02"></a>「周那！若有不自調御，他不調御欲<a class="t" id="t0574b03"></a>調御者，終無是處。自沒溺，他沒溺欲拔出<a class="t" id="t0574b04"></a>者，終無是處。自不般涅槃，他不般涅槃令<a class="t" id="t0574b05"></a>般涅槃者，終無是處。周那！若有自調御，他<a class="t" id="t0574b06"></a>不調御欲調御者，必有是處。自不沒溺，他<a class="t" id="t0574b07"></a>沒溺欲拔出者，必有是處。自般涅槃，他不<a class="t" id="t0574b08"></a>般涅槃令般涅槃者，必有是處。如是。周那！<a class="t" id="t0574b09"></a>惡欲者，以非惡欲為般涅槃。害意瞋者，以<a class="t" id="t0574b10"></a>不害意瞋為般涅槃。殺生、不與取、非梵行者，<a class="t" id="t0574b11"></a>以梵行為般涅槃。增伺、諍意、睡眠、調貢高、<a class="t" id="t0574b12"></a>疑惑者，以不疑惑為般涅槃。瞋結、諛諂、欺誑、<a class="t" id="t0574b13"></a>無慙、無愧者，以慙愧為般涅槃。慢者，以不<a class="t" id="t0574b14"></a>慢為般涅槃。增慢者，以不增慢為般涅<a class="t" id="t0574b15"></a>槃。不多聞者，以多聞為般涅槃。不觀諸善<a class="t" id="t0574b16"></a>法者，以觀諸善法為般涅槃。行非法惡行<a class="t" id="t0574b17"></a>者，以行是法妙行為般涅槃。妄言、兩舌、麤<a class="t" id="t0574b18"></a>言、綺語、惡戒者，以善戒為般涅槃。不信、懈<a class="t" id="t0574b19"></a>怠、無念、無定、惡慧者，以善慧為般涅槃。</p>
<p><a class="t-linehead" id="t-linehead0574b19"></a>「是<a class="t" id="t0574b20"></a>為，周那！我已為汝說漸損法，已說發心法，<a class="t" id="t0574b21"></a>已說對法，已說昇上法，已說般涅槃法。如<a class="t" id="t0574b22"></a>尊師所為弟子起大慈哀憐念愍傷，求義<a class="t" id="t0574b23"></a>及饒益，求安隱快樂者，我今已作。汝等<a class="t" id="t0574b24"></a>亦當復自作，至無事處山林樹下空安<a class="t" id="t0574b25"></a>靜處，坐禪思惟，勿得放逸，勤加精進，莫令<a class="t" id="t0574b26"></a>後悔。此是我之教勅，是我訓誨。」</p>
<p><a class="t-linehead" id="t-linehead0574b26"></a>佛說如<a class="t" id="t0574b27"></a>是。尊者大周那及諸比丘，聞佛所說，歡喜<a class="t" id="t0574b28"></a>奉行。</p><a class="t" id="t0574b29"></a>
<p class="endsutta"><a class="t-linehead" id="t-linehead0574b29"></a>周那問見經第五竟<span class="t-note">（千五百七十五字）</span></p><a class="t" id="t0574c01"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>