<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma8">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 1</span>
<span class="mirror-right">七法品</span></p>
<h1 class="mirror-row">
<span class="mirror-left latin">8. The Seven Suns</span>
<span class="mirror-right">（八）七日經<span class="t-note">（初一日誦）</span></span></h1>
</div><a class="t" id="t0428c08"></a>
<p><a class="t-linehead" id="t-linehead0428c08"></a>我聞如是：</p>
<p>一時，佛遊鞞舍離，在<span class="gaiji">［木＊奈］<!--gaiji,,1[木*奈],2&#x3B88;,3--></span>氏樹園。</p><a class="t" id="t0428c09"></a>
<p><a class="t-linehead" id="t-linehead0428c09"></a>爾時，世尊告諸比丘：「一切行無常，不久住法、<a class="t" id="t0428c10"></a>速變易法、不可猗法，如是諸行不當樂著，<a class="t" id="t0428c11"></a>當患厭之，當求捨離，當求解脫。所以者<a class="t" id="t0428c12"></a>何？有時不雨，當不雨時，一切諸樹、百穀、<a class="t" id="t0428c13"></a>藥木皆悉枯槁，摧碎滅盡，不得常住。是故一<a class="t" id="t0428c14"></a>切行無常，不久住法、速變易法、不可猗法，如<a class="t" id="t0428c15"></a>是諸行不當樂著，當患厭之，當求捨離，<a class="t" id="t0428c16"></a>當求解脫。</p>
<p><a class="t-linehead" id="t-linehead0428c16"></a>「復次，有時二日出世，二日出時，<a class="t" id="t0428c17"></a>諸溝渠川流皆悉竭盡，不得常住。是故一切<a class="t" id="t0428c18"></a>行無常，不久住法、速變易法、不可猗法，如是<a class="t" id="t0428c19"></a>諸行不當樂著，當患厭之，當求捨離，當<a class="t" id="t0428c20"></a>求解脫。</p>
<p><a class="t-linehead" id="t-linehead0428c20"></a>「復次，有時三日出世，三日出時，諸<a class="t" id="t0428c21"></a>大江河皆悉竭盡，不得常住。是故一切行無<a class="t" id="t0428c22"></a>常，不久住法、速變易法，不可猗法，如是諸<a class="t" id="t0428c23"></a>行不當樂著，當患厭之，當求捨離，當求<a class="t" id="t0428c24"></a>解脫。</p>
<p><a class="t-linehead" id="t-linehead0428c24"></a>「復次，有時四日出世，四日出時，諸大<a class="t" id="t0428c25"></a>泉源從閻浮洲五河所出：一曰恒伽，二曰<a class="t" id="t0428c26"></a>搖尤那，三曰舍牢浮，四曰阿夷羅婆提，<a class="t" id="t0428c27"></a>五曰摩企，彼大泉源皆悉竭盡，不得常住。<a class="t" id="t0428c28"></a>是故一切行無常，不久住法、速變易法，不可<a class="t" id="t0428c29"></a>猗法，如是諸行不當樂著，當患厭之，當<a class="t" id="t0429a01"></a>求捨離，當求解脫。</p>
<p><a class="t-linehead" id="t-linehead0429a01"></a>「復次，有時五日出世，五<a class="t" id="t0429a02"></a>日出時，大海水減一百由延，轉減乃至七百<a class="t" id="t0429a03"></a>由延；五日出時，海水餘有七百由延，轉減乃<a class="t" id="t0429a04"></a>至一百由延；五日出時，大海水減一多羅樹，<a class="t" id="t0429a05"></a>轉減乃至七多羅樹；五日出時，海水餘有七<a class="t" id="t0429a06"></a>多羅樹，轉減乃至一多羅樹；五日出時，海水<a class="t" id="t0429a07"></a>減一人，轉減乃至七人；五日出時，海水餘有<a class="t" id="t0429a08"></a>七人，轉減乃至一人；五日出時，海水減至頸、<a class="t" id="t0429a09"></a>至肩、至腰、至<span class="gaiji">［月＊奇］<!--gaiji,,1[月*奇],2&#x4400;,3--></span>、至膝、至踝，有時海水消<a class="t" id="t0429a10"></a>盡，不足沒指。是故一切行無常，不久住法、速<a class="t" id="t0429a11"></a>變易法、不可猗法，如是諸行不當樂著，當<a class="t" id="t0429a12"></a>患厭之，當求捨離，當求解脫。</p>
<p><a class="t-linehead" id="t-linehead0429a12"></a>「復次，有時<a class="t" id="t0429a13"></a>六日出世，六日出時，一切大地須彌山王皆<a class="t" id="t0429a14"></a>悉烟起，合為一烟，譬如陶師始爨竈時，皆悉<a class="t" id="t0429a15"></a>烟起，合為一烟。如是六日出時，一切大地須<a class="t" id="t0429a16"></a>彌山王皆悉烟起，合為一烟。是故一切行無<a class="t" id="t0429a17"></a>常，不久住法、速變易法，不可猗法，如是諸<a class="t" id="t0429a18"></a>行不當樂著，當患厭之，當求捨離，當求<a class="t" id="t0429a19"></a>解脫。</p>
<p><a class="t-linehead" id="t-linehead0429a19"></a>「復次，有時七日出世，七日出時，一切大<a class="t" id="t0429a20"></a>地須彌山王洞燃俱熾，合為一<span class="gaiji">［火＊僉］<!--gaiji,,1[火*僉],2&#x3DFF;,3--></span>；如是七<a class="t" id="t0429a21"></a>日出時，一切大地須彌山王洞燃俱熾，合為<a class="t" id="t0429a22"></a>一<span class="gaiji">［火＊僉］<!--gaiji,,1[火*僉],2&#x3DFF;,3--></span>，風吹火<span class="gaiji">［火＊僉］<!--gaiji,,1[火*僉],2&#x3DFF;,3--></span>，乃至梵天。是時，晃昱諸天<a class="t" id="t0429a23"></a>始生天者，不諳世間成敗，不見世間成<a class="t" id="t0429a24"></a>敗，不知世間成敗，見大火已，皆恐怖毛竪<a class="t" id="t0429a25"></a>而作是念：『火不來至此耶？火不來至此<a class="t" id="t0429a26"></a>耶？』前生諸天諳世間成敗，見世間成敗，<a class="t" id="t0429a27"></a>知世間成敗，見大火已，慰勞諸天曰：『莫<a class="t" id="t0429a28"></a>得恐怖，火法齊彼，終不至此。』七日出時，須<a class="t" id="t0429a29"></a>彌山王百由延崩散壞滅盡，二百由延、三百由<a class="t" id="t0429b01"></a>延，乃至七百由延崩散壞滅盡；七日出時，須<a class="t" id="t0429b02"></a>彌山王及此大地燒壞消滅，無餘栽燼，如<a class="t" id="t0429b03"></a>燃酥油，煎熬消盡，無餘烟墨；如是七日出<a class="t" id="t0429b04"></a>時，須彌山王及此大地無餘烖燼。是故一切<a class="t" id="t0429b05"></a>行無常，不久住法、速變易法、不可猗法，如<a class="t" id="t0429b06"></a>是諸行不當樂著，當患厭之，當求捨離，<a class="t" id="t0429b07"></a>當求解脫。</p>
<p><a class="t-linehead" id="t-linehead0429b07"></a>「我今為汝說須彌山王當崩壞<a class="t" id="t0429b08"></a>盡，誰有能信？唯見諦者耳，我今為汝說大<a class="t" id="t0429b09"></a>海水當竭消盡，誰有能信？唯見諦者耳。我<a class="t" id="t0429b10"></a>今為汝說一切大地當燒燃盡，誰有能信？唯<a class="t" id="t0429b11"></a>見諦者耳。所以者何？比丘！昔有大師名曰<a class="t" id="t0429b12"></a>善眼，為外道仙人之所師宗，捨離欲愛，<a class="t" id="t0429b13"></a>得如意足。善眼大師有無量百千弟子，善眼<a class="t" id="t0429b14"></a>大師為諸弟子說梵世法，若善眼大師為<a class="t" id="t0429b15"></a>說梵世法時，諸弟子等有不具足奉行法<a class="t" id="t0429b16"></a>者，彼命終已，或生四王天，或生三十三天，或<a class="t" id="t0429b17"></a>生<span class="gaiji">［火＊僉］<!--gaiji,,1[火*僉],2&#x3DFF;,3--></span>摩天，或生兜率哆天，或生化樂天，或<a class="t" id="t0429b18"></a>生他化樂天。若善眼大師為說梵世法時，<a class="t" id="t0429b19"></a>諸弟子等設有具足奉行法者，彼修四梵<a class="t" id="t0429b20"></a>室，捨離於欲，彼命終已，得生梵天。彼時善<a class="t" id="t0429b21"></a>眼大師而作是念：『我不應與弟子等同俱<a class="t" id="t0429b22"></a>至後世共生一處，我今寧可更修增上慈。<a class="t" id="t0429b23"></a>修增上慈已，命終得生晃昱天中。』彼時善<a class="t" id="t0429b24"></a>眼大師則於後時更修增上慈，修增上慈<a class="t" id="t0429b25"></a>已，命終得生晃昱天中。善眼大師及諸弟子<a class="t" id="t0429b26"></a>學道不虛，得大果報。</p>
<p><a class="t-linehead" id="t-linehead0429b26"></a>「諸比丘！於意云何？昔<a class="t" id="t0429b27"></a>善眼大師為外道仙人之所師宗，捨離欲<a class="t" id="t0429b28"></a>愛，得如意足者，汝謂異人耶？莫作斯念，當<a class="t" id="t0429b29"></a>知即是我也。我於爾時名善眼大師，為外<a class="t" id="t0429c01"></a>道仙人之所師宗，捨離欲愛，得如意足；我<a class="t" id="t0429c02"></a>於爾時有無量百千弟子，我於爾時為諸<a class="t" id="t0429c03"></a>弟子說梵世法。我說梵世法時，諸弟子等<a class="t" id="t0429c04"></a>有不具足奉行法者，彼命終已，或生四王<a class="t" id="t0429c05"></a>天，或生三十三天，或生<span class="gaiji">［火＊僉］<!--gaiji,,1[火*僉],2&#x3DFF;,3--></span>摩天，或生兜率<a class="t" id="t0429c06"></a>哆天，或生化樂天，或生他化樂天。我說梵<a class="t" id="t0429c07"></a>世法時，諸弟子等設有具足奉行法者，修<a class="t" id="t0429c08"></a>四梵室，捨離於欲，彼命終已，得生梵天。我<a class="t" id="t0429c09"></a>於爾時而作是念：『我不應與弟子等同俱<a class="t" id="t0429c10"></a>至後世共生一處，我今寧可更修增上慈。<a class="t" id="t0429c11"></a>修增上慈已，命終得生晃昱天中。』我於後<a class="t" id="t0429c12"></a>時更修增上慈，修增上慈已，命終得生晃<a class="t" id="t0429c13"></a>昱天中。我於爾時及諸弟子學道不虛，得<a class="t" id="t0429c14"></a>大果報。我於爾時親行斯道，為自饒益，亦<a class="t" id="t0429c15"></a>饒益他，饒益多人，愍傷世間，為天、為人<a class="t" id="t0429c16"></a>求義及饒益，求安隱快樂，爾時說法不至<a class="t" id="t0429c17"></a>究竟，不究竟白淨，不究竟梵行，不究竟<a class="t" id="t0429c18"></a>梵行訖，爾時不離生、老、病、死、啼哭、憂慼，亦<a class="t" id="t0429c19"></a>未能得脫一切苦。</p>
<p><a class="t-linehead" id="t-linehead0429c19"></a>「比丘！我今出世，如來、無<a class="t" id="t0429c20"></a>所著、等正覺、明行成為、善逝、世間解、無上士、道<a class="t" id="t0429c21"></a>法御、天人師，號佛、眾祐；我今自饒益，亦饒益<a class="t" id="t0429c22"></a>他，饒益多人，愍傷世間，為天、為人求義<a class="t" id="t0429c23"></a>及饒益，求安隱快樂；我今說法得至究竟，<a class="t" id="t0429c24"></a>究竟白淨，究竟梵行；究竟梵行訖，我今已<a class="t" id="t0429c25"></a>離生、老、病、死、啼哭、憂慼，我今已得脫一切苦。」</p><a class="t" id="t0429c26"></a>
<p><a class="t-linehead" id="t-linehead0429c26"></a>佛說如是。彼諸比丘聞佛所說，歡喜奉行。</p><a class="t" id="t0429c27"></a>
<p class="endsutta"><a class="t-linehead" id="t-linehead0429c27"></a>七日經第八竟<span class="t-note">（千七百一字）</span></p><a class="t" id="t0429c28"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>