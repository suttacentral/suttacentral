<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma63">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 6</span>
<span class="mirror-right">王相應品</span></p>
<h1 class="mirror-row">
<span class="mirror-left latin">63. At Vebhaḷiṅga</span>
<span class="mirror-right">（六三）鞞婆陵耆經</span></h1>
</div><p class="suttainfo"><span class="t-juanname">中阿含經卷第十二</span></p><a class="t" id="t0499a07"></a><a class="t" id="t0499a08"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0499a09"></a><a class="t" id="t0499a11"></a>
<p><a class="t-linehead" id="t-linehead0499a11"></a>我聞如是：</p>
<p>一時，佛遊拘薩羅國。</p>
<p>爾時，世尊<a class="t" id="t0499a12"></a>與大比丘眾俱行道，中路欣然而笑。尊者<a class="t" id="t0499a13"></a>阿難見世尊笑，叉手向佛，白曰：「世尊！何因<a class="t" id="t0499a14"></a>緣笑？諸佛如來、無所著、等正覺若無因緣，終<a class="t" id="t0499a15"></a>不妄笑。願聞其意。」</p>
<p><a class="t-linehead" id="t-linehead0499a15"></a>彼時，世尊告曰：「阿難！此<a class="t" id="t0499a16"></a>處所中，迦葉如來、無所著、等正覺在此處<a class="t" id="t0499a17"></a>坐，為弟子說法。」</p>
<p><a class="t-linehead" id="t-linehead0499a17"></a>於是，尊者阿難即在彼處<a class="t" id="t0499a18"></a>速疾敷座，叉手向佛，白曰：「世尊！唯願世尊<a class="t" id="t0499a19"></a>亦坐此處，為弟子說法，如是此處為二如<a class="t" id="t0499a20"></a>來、無所著、等正覺所行。」</p>
<p><a class="t-linehead" id="t-linehead0499a20"></a>爾時，世尊便於彼處<a class="t" id="t0499a21"></a>坐尊者阿難所敷之座，坐已，告曰：「阿難！此<a class="t" id="t0499a22"></a>處所中，迦葉如來、無所著、等正覺有講堂，迦<a class="t" id="t0499a23"></a>葉如來、無所著、等正覺於中坐已，為弟子<a class="t" id="t0499a24"></a>說法。阿難！此處所中昔有村邑，名鞞婆陵<a class="t" id="t0499a25"></a>耆，極大豐樂，多有人民。阿難！鞞婆陵耆村邑<a class="t" id="t0499a26"></a>之中有梵志大長者，名曰無恚，極大富樂，<a class="t" id="t0499a27"></a>資財無量，畜牧產業不可稱計，封戶食邑種<a class="t" id="t0499a28"></a>種具足。阿難！梵志大長者無恚有子，名優多<a class="t" id="t0499a29"></a>羅摩納，為父母所舉，受生清淨，乃至七世<a class="t" id="t0499b01"></a>父母不絕種族，生生無惡，博聞總持，誦過<a class="t" id="t0499b02"></a>四典經，深達因、緣、正、文、戲五句說。阿難！優多<a class="t" id="t0499b03"></a>羅童子有善朋友，名難提波羅陶師，常為<a class="t" id="t0499b04"></a>優多羅童子之所愛念，喜見無厭。</p>
<p><a class="t-linehead" id="t-linehead0499b04"></a>「阿難！難<a class="t" id="t0499b05"></a>提波羅陶師歸佛、歸法、歸比丘眾，不疑三<a class="t" id="t0499b06"></a>尊，不惑苦、習、滅、道，得信、持戒、博聞、惠施、<a class="t" id="t0499b07"></a>成就智慧，離殺、斷殺、棄捨刀杖，有慚有愧，<a class="t" id="t0499b08"></a>有慈悲心，饒益一切乃至蜫蟲，彼於殺生<a class="t" id="t0499b09"></a>淨除其心。阿難！難提波羅陶師離不與取，<a class="t" id="t0499b10"></a>斷不與取，<span class="corr" title="[取&gt;與] cf.［麗】">與</span>之乃取，樂於與取，常好布施，<a class="t" id="t0499b11"></a>歡喜無悋，不望其報，彼於不與取淨除<a class="t" id="t0499b12"></a>其心。阿難！難提波羅陶師離非梵行，斷非<a class="t" id="t0499b13"></a>梵行，勤修梵行，精勤妙行，清淨無穢，離欲<a class="t" id="t0499b14"></a>斷婬，彼於非梵行淨除其心。</p>
<p><a class="t-linehead" id="t-linehead0499b14"></a>「阿難！難提波<a class="t" id="t0499b15"></a>羅陶師離妄言，斷妄言，真諦言，樂真諦，住<a class="t" id="t0499b16"></a>真諦不移動，一切可信，不欺世間，彼於妄<a class="t" id="t0499b17"></a>言淨除其心。阿難！難提波羅陶師離兩舌，<a class="t" id="t0499b18"></a>斷兩舌，行不兩舌，不破壞他，不聞此語<a class="t" id="t0499b19"></a>彼，欲破壞此，不聞彼語此，欲破壞彼，離<a class="t" id="t0499b20"></a>者欲合，合者歡喜，不作群黨，不樂群黨，<a class="t" id="t0499b21"></a>不稱群黨，彼於兩舌淨除其心。阿難！難<a class="t" id="t0499b22"></a>提波羅陶師離麤言，斷麤言。若有所言<a class="t" id="t0499b23"></a>辭氣麤獷，惡聲逆耳，眾所不喜，眾所不<a class="t" id="t0499b24"></a>愛，使他苦惱，令不得定，斷如是言。若<a class="t" id="t0499b25"></a>有所說清和柔潤，順耳入心，可喜可愛，使<a class="t" id="t0499b26"></a>他安樂，言聲具了，不使人畏，令他得定，<a class="t" id="t0499b27"></a>說如是言，彼於麤言淨除其心。阿難！難提<a class="t" id="t0499b28"></a>波羅陶師離綺語，斷綺語。時說、真說、法說、<a class="t" id="t0499b29"></a>義說、止息說、樂止息說，事順時得宜，善教<a class="t" id="t0499c01"></a>善訶，彼於綺語淨除其心。</p>
<p><a class="t-linehead" id="t-linehead0499c01"></a>「阿難！難提波羅<a class="t" id="t0499c02"></a>陶師離治生，斷治生，棄捨稱量及斗斛，棄<a class="t" id="t0499c03"></a>捨受貨，不縛束人，不望折斗量，不以小<a class="t" id="t0499c04"></a>利侵欺於人，彼於治生淨除其心。阿難！難<a class="t" id="t0499c05"></a>提波羅陶師離受寡婦、童女，斷受寡婦、童<a class="t" id="t0499c06"></a>女，彼於受寡婦、童女淨除其心。阿難！難提<a class="t" id="t0499c07"></a>波羅陶師離受奴婢，斷受奴婢，彼於受<a class="t" id="t0499c08"></a>奴婢淨除其心。阿難！難提波羅陶師離受<a class="t" id="t0499c09"></a>象、馬、牛、羊，斷受象、馬、牛、羊，彼於受象、馬、牛、<a class="t" id="t0499c10"></a>羊淨除其心。阿難！難提波羅陶師離受雞、<a class="t" id="t0499c11"></a>猪，斷受雞、猪，彼於受雞、猪淨除其心。阿<a class="t" id="t0499c12"></a>難！難提波羅陶師離受田業、店肆，斷受田<a class="t" id="t0499c13"></a>業、店肆，彼於受田業、店肆淨除其心。阿難！<a class="t" id="t0499c14"></a>難提波羅陶師離受生稻、麥、豆，斷受生稻、<a class="t" id="t0499c15"></a>麥、豆，彼於受生稻、麥、豆淨除其心。</p>
<p><a class="t-linehead" id="t-linehead0499c15"></a>「阿難！難<a class="t" id="t0499c16"></a>提波羅陶師離酒、斷酒，彼於飲酒淨除其<a class="t" id="t0499c17"></a>心。阿難！難提波羅陶師離高廣大床，斷高<a class="t" id="t0499c18"></a>廣大床，彼於高廣大床淨除其心。阿難！難<a class="t" id="t0499c19"></a>提波羅陶師離華鬘、瓔珞、塗香、脂粉，斷華鬘、<a class="t" id="t0499c20"></a>瓔珞、塗香、脂粉，彼於華鬘、瓔珞、塗香、脂粉淨<a class="t" id="t0499c21"></a>除其心。阿難！難提波羅陶師離歌舞倡妓及<a class="t" id="t0499c22"></a>往觀聽，斷歌舞倡妓及往觀聽，彼於歌舞倡<a class="t" id="t0499c23"></a>妓及往觀聽淨除其心。阿難！難提波羅陶<a class="t" id="t0499c24"></a>師離受生色像寶，斷受生色像寶，彼於生<a class="t" id="t0499c25"></a>色像寶淨除其心。阿難！難提波羅陶師離<a class="t" id="t0499c26"></a>過中食，斷過中食，常一食，不夜食，學時食，<a class="t" id="t0499c27"></a>彼於過中食淨除其心。</p>
<p><a class="t-linehead" id="t-linehead0499c27"></a>「阿難！難提波羅陶<a class="t" id="t0499c28"></a>師盡形壽手離鏵鍬，不自掘地，亦不教<a class="t" id="t0499c29"></a>他，若水岸崩土及鼠傷土，取用作器，舉著一<a class="t" id="t0500a01"></a>面，語買者曰：『汝等若有豌豆、稻、麥、大小麻<a class="t" id="t0500a02"></a>豆、豍豆、芥子，瀉已持器去，隨意所欲。』阿難！<a class="t" id="t0500a03"></a>難提波羅陶師盡形壽供侍父母，父母無<a class="t" id="t0500a04"></a>目，唯仰於人，是故供侍。</p>
<p><a class="t-linehead" id="t-linehead0500a04"></a>「阿難！難提波羅陶<a class="t" id="t0500a05"></a>師過夜平旦，往詣迦葉如來、無所著、等正覺<a class="t" id="t0500a06"></a>所，到已作禮，却坐一面。迦葉如來、無所著、等<a class="t" id="t0500a07"></a>正覺為彼說法，勸發渴仰，成就歡喜，無量<a class="t" id="t0500a08"></a>方便為彼說法，勸發渴仰，成就歡喜已，默<a class="t" id="t0500a09"></a>然而住。阿難！於是，難提波羅陶師，迦葉如來、<a class="t" id="t0500a10"></a>無所著、等正覺為其說法，勸發渴仰，成就<a class="t" id="t0500a11"></a>歡喜已，即從坐起，禮迦葉如來、無所著、等正<a class="t" id="t0500a12"></a>覺足已，繞三匝而去。</p>
<p><a class="t-linehead" id="t-linehead0500a12"></a>「爾時，優多羅童子乘<a class="t" id="t0500a13"></a>白馬車，與五百童子俱，過夜平旦，從鞞婆<a class="t" id="t0500a14"></a>陵耆村邑出，往至一無事處，欲教若干國<a class="t" id="t0500a15"></a>來諸弟子等，令讀梵志書。於是，優多羅童<a class="t" id="t0500a16"></a>子遙見難提波羅陶師來，見已便問：『難提<a class="t" id="t0500a17"></a>波羅！汝從何來？』難提波羅答曰：『我今從迦<a class="t" id="t0500a18"></a>葉如來、無所著、等正覺所供養禮事來。優多<a class="t" id="t0500a19"></a>羅！汝可共我往詣迦葉如來、無所著、等正覺<a class="t" id="t0500a20"></a>所供養禮事。』於是，優多羅童子答曰：『難提<a class="t" id="t0500a21"></a>波羅！我不欲見禿頭沙門，禿沙門不應得<a class="t" id="t0500a22"></a>道，道難得故。』於是，難提波羅陶師捉優多<a class="t" id="t0500a23"></a>羅童子頭髻，牽令下車。於是，優多羅童子<a class="t" id="t0500a24"></a>便作是念：『此難提波羅陶師常不調戲，不<a class="t" id="t0500a25"></a>狂不癡，今捉我頭髻，必當有以。』念已，語<a class="t" id="t0500a26"></a>曰：『難提波羅！我隨汝去，我隨汝去。』難提波<a class="t" id="t0500a27"></a>羅喜，復語曰：『去者甚善。』</p>
<p><a class="t-linehead" id="t-linehead0500a27"></a>「於是，難提波羅陶師<a class="t" id="t0500a28"></a>與優多羅童子共往詣迦葉如來、無所著、等<a class="t" id="t0500a29"></a>正覺所，到已作禮，却坐一面。難提波羅陶師<a class="t" id="t0500b01"></a>白迦葉如來、無所著、等正覺曰：『世尊！此優多<a class="t" id="t0500b02"></a>羅童子是我朋友，彼常見愛，常喜見我，無有<a class="t" id="t0500b03"></a>厭足。彼於世尊無信敬心，唯願世尊善為<a class="t" id="t0500b04"></a>說法，令彼歡喜得信敬心。』於是，迦葉如來、無<a class="t" id="t0500b05"></a>所著、等正覺為難提波羅陶師及優多羅童<a class="t" id="t0500b06"></a>子說法，勸發渴仰，成就歡喜，無量方便為<a class="t" id="t0500b07"></a>彼說法，勸發渴仰，成就歡喜已，默然而住。於<a class="t" id="t0500b08"></a>是，難提波羅陶師及優多羅童子，迦葉如來、<a class="t" id="t0500b09"></a>無所著、等正覺為其說法，勸發渴仰，成就歡<a class="t" id="t0500b10"></a>喜已，即從坐起，禮迦葉如來、無所著、等正<a class="t" id="t0500b11"></a>覺足，繞三匝而去。</p>
<p><a class="t-linehead" id="t-linehead0500b11"></a>「於是，優多羅童子還去不<a class="t" id="t0500b12"></a>遠，問曰：『難提波羅！汝從迦葉如來、無所著、等<a class="t" id="t0500b13"></a>正覺得聞如是微妙之法，何意住家？不能<a class="t" id="t0500b14"></a>捨離學聖道耶？』於是，難提波羅陶師答曰：<a class="t" id="t0500b15"></a>『優多羅！汝自知我盡形壽供養父母，父母<a class="t" id="t0500b16"></a>無目，唯仰於人，我以供養侍父母故。』於是，<a class="t" id="t0500b17"></a>優多羅童子問難提波羅：『我可得從迦葉<a class="t" id="t0500b18"></a>如來、無所著、等正覺出家學道，受於具足，<a class="t" id="t0500b19"></a>得作比丘，行梵行耶？』於是，難提波羅陶師<a class="t" id="t0500b20"></a>及優多羅童子即從彼處復往詣迦葉如來、<a class="t" id="t0500b21"></a>無所著、等正覺所，到已作禮，却坐一面。</p>
<p><a class="t-linehead" id="t-linehead0500b21"></a>「難提<a class="t" id="t0500b22"></a>波羅陶師白迦葉如來、無所著、等正覺曰：『世<a class="t" id="t0500b23"></a>尊！此優多羅童子還去不遠，而問我言：「難提<a class="t" id="t0500b24"></a>波羅！汝從迦葉如來、無所著、等正覺得聞<a class="t" id="t0500b25"></a>如是微妙之法，何意住家？不能捨離學聖<a class="t" id="t0500b26"></a>道耶？」世尊！我答彼曰：「優多羅！汝自知我盡<a class="t" id="t0500b27"></a>形壽供養父母，父母無目，唯仰於人，我以<a class="t" id="t0500b28"></a>供養侍父母故。」優多羅復問我曰：「難提波<a class="t" id="t0500b29"></a>羅！我可得從迦葉如來、無所著、等正覺出<a class="t" id="t0500c01"></a>家學道，受於具足，得作比丘，行梵行耶？」<a class="t" id="t0500c02"></a>願世尊度彼出家學道，授與具足，得作比<a class="t" id="t0500c03"></a>丘。』迦葉如來、無所著、等正覺為難提波羅默<a class="t" id="t0500c04"></a>然而受。於是，難提波羅陶師知迦葉如來、無<a class="t" id="t0500c05"></a>所著、等正覺默然受已，即從坐起，稽首作禮，<a class="t" id="t0500c06"></a>繞三匝而去。</p>
<p><a class="t-linehead" id="t-linehead0500c06"></a>「於是，迦葉如來、無所著、等正覺，<a class="t" id="t0500c07"></a>難提波羅去後不久，度優多羅童子出家學<a class="t" id="t0500c08"></a>道，授與具足，出家學道。授與具足已，於鞞<a class="t" id="t0500c09"></a>婆陵耆村邑隨住數日，攝持衣鉢，與大比<a class="t" id="t0500c10"></a>丘眾俱共遊行，欲至波羅<span class="gaiji">［木＊奈］<!--gaiji,,1[木*奈],2&#x3B88;,3--></span>迦私國邑，<a class="t" id="t0500c11"></a>展轉遊行，便到波羅<span class="gaiji">［木＊奈］<!--gaiji,,1[木*奈],2&#x3B88;,3--></span>迦私國邑，遊波羅<span class="gaiji">［木＊奈］<!--gaiji,,1[木*奈],2&#x3B88;,3--></span><a class="t" id="t0500c12"></a>住仙人處鹿野園中。</p>
<p><a class="t-linehead" id="t-linehead0500c12"></a>「於是，頰鞞王聞迦葉<a class="t" id="t0500c13"></a>如來、無所著、等正覺遊行迦私國，與大比丘<a class="t" id="t0500c14"></a>眾俱，到此波羅<span class="gaiji">［木＊奈］<!--gaiji,,1[木*奈],2&#x3B88;,3--></span>住仙人處鹿野園中。頰鞞<a class="t" id="t0500c15"></a>王聞已，告御者曰：『汝可嚴駕，我今欲往詣<a class="t" id="t0500c16"></a>迦葉如來、無所著、等正覺所。』時，彼御者受王<a class="t" id="t0500c17"></a>教已，即便嚴駕。嚴駕已訖，還白王曰：『已嚴<a class="t" id="t0500c18"></a>好車，隨天王意。』</p>
<p><a class="t-linehead" id="t-linehead0500c18"></a>「於是，頰鞞王乘好車已，<a class="t" id="t0500c19"></a>從波羅<span class="gaiji">［木＊奈］<!--gaiji,,1[木*奈],2&#x3B88;,3--></span>出，往詣仙人住處鹿野園中。時，<a class="t" id="t0500c20"></a>頰鞞王遙見樹間迦葉如來、無所著、等正覺，<a class="t" id="t0500c21"></a>端正姝好，猶星中月，光耀煒曄，晃若金山，相<a class="t" id="t0500c22"></a>好具足，威神巍巍，諸根寂定，無有蔽礙，成<a class="t" id="t0500c23"></a>就調御，息心靜默。見已下車，步詣迦葉如來、<a class="t" id="t0500c24"></a>無所著、等正覺所，到已作禮，却坐一面。頰鞞<a class="t" id="t0500c25"></a>王坐一面已，迦葉如來、無所著、等正覺為彼<a class="t" id="t0500c26"></a>說法，勸發渴仰，成就歡喜，無量方便為彼<a class="t" id="t0500c27"></a>說法，勸發渴仰，成就歡喜已，默然而住。</p>
<p><a class="t-linehead" id="t-linehead0500c27"></a>「於<a class="t" id="t0500c28"></a>是，頰鞞王，迦葉如來、無所著、等正覺為其說<a class="t" id="t0500c29"></a>法，勸發渴仰，成就歡喜已，即從坐起，偏<a class="t" id="t0501a01"></a>袒著衣，叉手而向，白迦葉如來、無所著、等正<a class="t" id="t0501a02"></a>覺曰：『唯願世尊明受我請，及比丘眾。』迦葉<a class="t" id="t0501a03"></a>如來、無所著、等正覺為頰鞞王默然受請。<a class="t" id="t0501a04"></a>於是，頰鞞王知迦葉如來、無所著、等正覺默<a class="t" id="t0501a05"></a>然受已，稽首作禮，繞三匝而去，還歸其家。<a class="t" id="t0501a06"></a>於夜施設極美淨妙種種豐饒食噉含消，即<a class="t" id="t0501a07"></a>於其夜供辦已訖，平旦敷床唱曰：『世尊！今<a class="t" id="t0501a08"></a>時已到，食具已辦，唯願世尊以時臨顧。』</p>
<p><a class="t-linehead" id="t-linehead0501a08"></a>「於<a class="t" id="t0501a09"></a>是，迦葉如來、無所著、等正覺過夜平旦，著衣<a class="t" id="t0501a10"></a>持鉢，諸比丘眾侍從世尊，往詣頰鞞王家，<a class="t" id="t0501a11"></a>在比丘眾上敷座而坐。於是，頰鞞王見佛<a class="t" id="t0501a12"></a>及比丘眾坐已，自行澡水，以極美淨妙種<a class="t" id="t0501a13"></a>種豐饒食噉含消，手自斟酌，令得飽滿，食<a class="t" id="t0501a14"></a>訖收器，行澡水竟，敷一小床，別坐聽法。<a class="t" id="t0501a15"></a>頰鞞王坐已，迦葉如來、無所著、等正覺為彼<a class="t" id="t0501a16"></a>說法，勸發渴仰，成就歡喜，無量方便為彼<a class="t" id="t0501a17"></a>說法，勸發渴仰，成就歡喜已，默然而住。</p>
<p><a class="t-linehead" id="t-linehead0501a17"></a>「於<a class="t" id="t0501a18"></a>是，頰鞞王，迦葉如來、無所著、等正覺為其說<a class="t" id="t0501a19"></a>法，勸發渴仰，成就歡喜已，即從坐起，偏<a class="t" id="t0501a20"></a>袒著衣，叉手而向，白迦葉如來、無所著、等正<a class="t" id="t0501a21"></a>覺曰：『唯願世尊於此波羅<span class="gaiji">［木＊奈］<!--gaiji,,1[木*奈],2&#x3B88;,3--></span>受我夏坐，<a class="t" id="t0501a22"></a>及比丘眾，我為世尊作五百房、五百床褥，<a class="t" id="t0501a23"></a>及施拘執如此白粳米。王之所食種種諸<a class="t" id="t0501a24"></a>味，飯飼世尊及比丘眾。』迦葉如來、無所著、<a class="t" id="t0501a25"></a>等正覺告頰鞞王曰：『止！止！大王！但心喜足。』<a class="t" id="t0501a26"></a>頰鞞王如是至再三，叉手而向，白迦葉如<a class="t" id="t0501a27"></a>來、無所著、等正覺曰：『唯願世尊於此波羅<a class="t" id="t0501a28"></a><span class="gaiji">［木＊奈］<!--gaiji,,1[木*奈],2&#x3B88;,3--></span>受我夏坐，及比丘眾，我為世尊作五百<a class="t" id="t0501a29"></a>房、五百床褥，及施拘執如此白粳米。王之<a class="t" id="t0501b01"></a>所食種種諸味，飯飼世尊及比丘眾。』迦葉<a class="t" id="t0501b02"></a>如來、無所著、等正覺亦再三告頰鞞王曰：<a class="t" id="t0501b03"></a>『止！止！大王！但心喜足。』</p>
<p><a class="t-linehead" id="t-linehead0501b03"></a>「於是，頰鞞王不忍<a class="t" id="t0501b04"></a>不欲，心大憂慼：『迦葉如來、無所著、等正覺<a class="t" id="t0501b05"></a>不能為我於此波羅<span class="gaiji">［木＊奈］<!--gaiji,,1[木*奈],2&#x3B88;,3--></span>而受夏坐，及比<a class="t" id="t0501b06"></a>丘眾。』作是念已，頰鞞王白迦葉如來、無所<a class="t" id="t0501b07"></a>著、等正覺曰：『世尊！頗更有在家白衣，奉事<a class="t" id="t0501b08"></a>世尊如我者耶？』</p>
<p><a class="t-linehead" id="t-linehead0501b08"></a>「迦葉如來、無所著、等正覺<a class="t" id="t0501b09"></a>告頰鞞王曰：『有，在王境界鞞婆陵耆村極<a class="t" id="t0501b10"></a>大豐樂，多有人民。大王！彼鞞婆陵耆村中有<a class="t" id="t0501b11"></a>難提波羅陶師。大王！難提波羅陶師歸佛、<a class="t" id="t0501b12"></a>歸法、歸比丘眾，不疑三尊，不惑苦、習、滅、<a class="t" id="t0501b13"></a>道，得信、持戒、博聞、惠施、成就智慧，離殺、斷<a class="t" id="t0501b14"></a>殺，棄捨刀杖，有慙有愧，有慈悲心，饒益一<a class="t" id="t0501b15"></a>切乃至蜫蟲，彼於殺生淨除其心。大王！難<a class="t" id="t0501b16"></a>提波羅陶師離不與取，斷不與取，與之乃<a class="t" id="t0501b17"></a>取，樂於與取，常好布施，歡喜無悋，不望其<a class="t" id="t0501b18"></a>報，彼於不與取淨除其心。大王！難提波羅<a class="t" id="t0501b19"></a>陶師離非梵行，斷非梵行，勤修梵行，精懃<a class="t" id="t0501b20"></a>妙行，清淨無穢，離欲斷婬，彼於非梵行淨<a class="t" id="t0501b21"></a>除其心。</p>
<p><a class="t-linehead" id="t-linehead0501b21"></a>「『大王！難提波羅陶師離妄言，斷妄<a class="t" id="t0501b22"></a>言，真諦言，樂真諦，住真諦不移動，一切可<a class="t" id="t0501b23"></a>信，不欺世間，彼於妄言淨除其心。大王！難<a class="t" id="t0501b24"></a>提波羅陶師離兩舌，斷兩舌，行不兩舌，不<a class="t" id="t0501b25"></a>破壞他，不聞此語彼，欲破壞此，不聞彼<a class="t" id="t0501b26"></a>語此，欲破壞彼，離者欲合，合者歡喜，不作<a class="t" id="t0501b27"></a>群黨，不樂群黨，不稱群黨，彼於兩舌淨<a class="t" id="t0501b28"></a>除其心。大王！難提波羅陶師離麤言，斷麤<a class="t" id="t0501b29"></a>言。若有所言辭氣麤獷，惡聲逆耳，眾所不<a class="t" id="t0501c01"></a>喜，眾所不愛，使他苦惱，令不得定，斷如<a class="t" id="t0501c02"></a>是言。若有所說清和柔潤，順耳<span class="corr" title="[人&gt;入]">入</span>心，可喜<a class="t" id="t0501c03"></a>可愛，使他安樂，言聲具了，不使人畏，令他<a class="t" id="t0501c04"></a>得定，說如是言，彼於麤言淨除其心。大<a class="t" id="t0501c05"></a>王！難提波羅陶師離綺語，斷綺語，時說、真<a class="t" id="t0501c06"></a>說、法說、義說、止息說、樂止息說，事順時得<a class="t" id="t0501c07"></a>宜，善教善訶，彼於綺語淨除其心。</p>
<p><a class="t-linehead" id="t-linehead0501c07"></a>「『大王！難<a class="t" id="t0501c08"></a>提波羅陶師離治生，斷治生，棄捨稱量及<a class="t" id="t0501c09"></a>斗斛，亦不受貨，不縛束人，不望折斗量，<a class="t" id="t0501c10"></a>不以小利侵欺於人，彼於治生淨除其<a class="t" id="t0501c11"></a>心。大王！難提波羅陶師離受寡婦、童女，斷<a class="t" id="t0501c12"></a>受寡婦、童女，彼於受寡婦、童女淨除其<a class="t" id="t0501c13"></a>心。大王！難提波羅陶師離受奴婢，斷受奴<a class="t" id="t0501c14"></a>婢，彼於受奴婢淨除其心。大王！難提波羅<a class="t" id="t0501c15"></a>陶師離受象、馬、牛、羊，斷受象、馬、牛、羊，彼於<a class="t" id="t0501c16"></a>受象、馬、牛、羊淨除其心。大王！難提波羅陶<a class="t" id="t0501c17"></a>師離受雞、猪，斷受雞、猪，彼於受雞、猪淨<a class="t" id="t0501c18"></a>除其心。大王！難提波羅陶師離受田業、店<a class="t" id="t0501c19"></a>肆，斷受田業、店肆，彼於受田業、店肆淨除<a class="t" id="t0501c20"></a>其心。大王！難提波羅陶師離受生稻、麥、豆，<a class="t" id="t0501c21"></a>斷受生稻、麥、豆，彼於受生稻、麥、豆淨除其<a class="t" id="t0501c22"></a>心。</p>
<p><a class="t-linehead" id="t-linehead0501c22"></a>「『大王！難提波羅陶師離酒、斷酒，彼於飲<a class="t" id="t0501c23"></a>酒淨除其心。大王！難提波羅陶師離高廣<a class="t" id="t0501c24"></a>大床，斷高廣大床，彼於高廣大床淨除其<a class="t" id="t0501c25"></a>心。大王！難提波羅陶師離華鬘、瓔珞、塗香、脂<a class="t" id="t0501c26"></a>粉，斷華鬘、瓔珞、塗香、脂粉，彼於華鬘、瓔珞、塗<a class="t" id="t0501c27"></a>香、脂粉淨除其心。大王！難提波羅陶師離<a class="t" id="t0501c28"></a>歌舞倡妓及往觀聽，斷歌舞倡妓及往觀聽，<a class="t" id="t0501c29"></a>彼於歌舞倡妓及往觀聽淨除其心。大王！<a class="t" id="t0502a01"></a>難提波羅陶師離受生色像寶，斷受生色<a class="t" id="t0502a02"></a>像寶，彼於受生色像寶淨除其心。大王！難<a class="t" id="t0502a03"></a>提波羅陶師離過中食，斷過中食，常一食，<a class="t" id="t0502a04"></a>不夜食，學時食，彼於過中食淨除其心。</p>
<p><a class="t-linehead" id="t-linehead0502a04"></a>「『大<a class="t" id="t0502a05"></a>王！難提波羅陶師盡形壽手離鏵鍬，不自<a class="t" id="t0502a06"></a>掘地，亦不教他，若水岸崩土及鼠傷土，取<a class="t" id="t0502a07"></a>用作器，舉著一面，語買者言：「汝等若有豌<a class="t" id="t0502a08"></a>豆、稻、麥、大小麻豆、豍豆、芥子，瀉已持器去，隨<a class="t" id="t0502a09"></a>意所欲。」大王！難提波羅陶師盡形壽供侍<a class="t" id="t0502a10"></a>父母，父母無目，唯仰於人，是故供侍。』</p>
<p><a class="t-linehead" id="t-linehead0502a10"></a>「『大王！<a class="t" id="t0502a11"></a>我憶昔時依鞞婆陵耆村邑遊行。大王！我<a class="t" id="t0502a12"></a>爾時平旦著衣持鉢，入鞞婆陵耆村邑乞<a class="t" id="t0502a13"></a>食，次第乞食，往到難提波羅陶師家。爾時，難<a class="t" id="t0502a14"></a>提波羅為小事故，出行不在。大王！我問難<a class="t" id="t0502a15"></a>提波羅陶師父母曰：「長老！陶師今在何處？」彼<a class="t" id="t0502a16"></a>答我曰：「世尊！侍者為小事故，暫出不在。善<a class="t" id="t0502a17"></a>逝！侍者為小事故，暫出不在。世尊！籮中有<a class="t" id="t0502a18"></a>麥飯，釜中有豆羹，唯願世尊為慈愍故隨<a class="t" id="t0502a19"></a>意自取。」大王！我便受鬱單曰法，即於籮釜<a class="t" id="t0502a20"></a>中取羹飯而去。</p>
<p><a class="t-linehead" id="t-linehead0502a20"></a>「『難提波羅陶師於後還家，<a class="t" id="t0502a21"></a>見籮中飯少，釜中羹減，白父母曰：「誰取羹<a class="t" id="t0502a22"></a>飯？」父母答曰：「賢子！今日迦葉如來、無所著、等<a class="t" id="t0502a23"></a>正覺至此乞食，彼於籮釜中取羹飯去。」難<a class="t" id="t0502a24"></a>提波羅陶師聞已，便作是念：「我有善利，有<a class="t" id="t0502a25"></a>大功德，迦葉如來、無所著、等正覺於我家中<a class="t" id="t0502a26"></a>隨意自在。」彼以此歡喜結跏趺坐，息心靜<a class="t" id="t0502a27"></a>默，至于七日，於十五日中而得歡樂，其家<a class="t" id="t0502a28"></a>父母於七日中亦得歡樂。</p>
<p><a class="t-linehead" id="t-linehead0502a28"></a>「『復次，大王！我憶<a class="t" id="t0502a29"></a>昔時依鞞婆陵耆村邑遊行。大王！我爾時<a class="t" id="t0502b01"></a>平旦著衣持鉢，入鞞婆陵耆村邑乞食，次<a class="t" id="t0502b02"></a>第乞食，往到難提波羅陶師家。爾時，難提波<a class="t" id="t0502b03"></a>羅為小事故，出行不在。大王！我問難提波<a class="t" id="t0502b04"></a>羅陶師父母曰：「長老！陶師今在何處？」彼答<a class="t" id="t0502b05"></a>我曰：「世尊！侍者為小事故，暫出不在。善逝！<a class="t" id="t0502b06"></a>侍者為小事故，暫出不在。世尊！大釜中有<a class="t" id="t0502b07"></a>粳米飯，小釜中有羹，唯願世尊為慈愍故<a class="t" id="t0502b08"></a>隨意自取。」大王！我便受欝單曰法，即於大<a class="t" id="t0502b09"></a>小釜中取羹飯去。</p>
<p><a class="t-linehead" id="t-linehead0502b09"></a>「『難提波羅陶師於後還<a class="t" id="t0502b10"></a>家，見大釜中飯少，小釜中羹減，白父母曰：<a class="t" id="t0502b11"></a>「誰大釜中取飯，小釜中取羹？」父母答曰：「賢<a class="t" id="t0502b12"></a>子！今日迦葉如來、無所著、等正覺至此乞食，<a class="t" id="t0502b13"></a>彼於大小釜中取羹飯去。」難提波羅陶師<a class="t" id="t0502b14"></a>聞已，便作是念：「我有善利，有大功德，迦葉<a class="t" id="t0502b15"></a>如來、無所著、等正覺於我家中隨意自在。」<a class="t" id="t0502b16"></a>彼以此歡喜結跏趺坐，息心靜默，至于七日，<a class="t" id="t0502b17"></a>於十五日中而得歡樂，其家父母於七日<a class="t" id="t0502b18"></a>中亦得歡樂。</p>
<p><a class="t-linehead" id="t-linehead0502b18"></a>「『復次，大王！我憶昔時依鞞婆<a class="t" id="t0502b19"></a>陵耆村邑而受夏坐。大王！我爾時新作屋<a class="t" id="t0502b20"></a>未覆，難提波羅陶師故陶屋新覆。大王！我<a class="t" id="t0502b21"></a>告瞻侍比丘曰：「汝等可去壞難提波羅陶<a class="t" id="t0502b22"></a>師故陶屋，持來覆我屋。」瞻侍比丘即受我<a class="t" id="t0502b23"></a>教，便去往至難提波羅陶師家，挽壞故陶<a class="t" id="t0502b24"></a>屋，作束持來用覆我屋。難提波羅陶師父母<a class="t" id="t0502b25"></a>聞壞故陶屋，聞已，問曰：「誰壞難提波羅<a class="t" id="t0502b26"></a>故陶屋耶？」比丘答曰：「長老！我等是迦葉如來、<a class="t" id="t0502b27"></a>無所著、等正覺瞻侍比丘，挽壞難提波羅陶<a class="t" id="t0502b28"></a>師故陶屋，作束用覆迦葉如來、無所著、等正<a class="t" id="t0502b29"></a>覺屋。」難提波羅父母語曰：「諸賢！隨意持去，<a class="t" id="t0502c01"></a>無有制者。」</p>
<p><a class="t-linehead" id="t-linehead0502c01"></a>「『難提波羅陶師於後還家，見挽<a class="t" id="t0502c02"></a>壞故陶屋，白父母曰：「誰挽壞我故陶屋耶？」<a class="t" id="t0502c03"></a>父母答曰：「賢子！今日迦葉如來、無所著、等正<a class="t" id="t0502c04"></a>覺瞻侍比丘挽壞故陶屋，作束持去，用覆<a class="t" id="t0502c05"></a>迦葉如來、無所著、等正覺屋。」難提波羅陶師<a class="t" id="t0502c06"></a>聞已，便作是念：「我有善利，有大功德，迦葉<a class="t" id="t0502c07"></a>如來、無所著、等正覺於我家中隨意自在。」彼<a class="t" id="t0502c08"></a>以此歡喜結加趺坐，息心靜默，至于七日，<a class="t" id="t0502c09"></a>於十五日中而得歡樂，其家父母於七日<a class="t" id="t0502c10"></a>中亦得歡樂。</p>
<p><a class="t-linehead" id="t-linehead0502c10"></a>「『大王！難提<span class="corr" title="[婆&gt;波] cf.［麗】">波</span>羅陶師故陶屋，<a class="t" id="t0502c11"></a>竟夏四月都不患漏。所以者何？蒙佛威神<a class="t" id="t0502c12"></a>故。大王！難提波羅陶師無有不忍，無有<a class="t" id="t0502c13"></a>不欲，心無憂慼：「迦葉如來、無所著、等正覺<a class="t" id="t0502c14"></a>於我家中隨意自在。」大王！汝有不忍，汝<a class="t" id="t0502c15"></a>有不欲，心大憂慼：「迦葉如來、無所著、等正覺<a class="t" id="t0502c16"></a>不受我請，於此波羅<span class="gaiji">［木＊奈］<!--gaiji,,1[木*奈],2&#x3B88;,3--></span>而受夏坐，及比丘<a class="t" id="t0502c17"></a>眾。」於是，迦葉如來、無所著、等正覺為頰鞞<a class="t" id="t0502c18"></a>王說法，勸發渴仰，成就歡喜，無量方便<a class="t" id="t0502c19"></a>為彼說法，勸發渴仰，成就歡喜已，從坐起<a class="t" id="t0502c20"></a>去。</p>
<p><a class="t-linehead" id="t-linehead0502c20"></a>「『時，頰鞞王於迦葉如來、無所著、等正覺<a class="t" id="t0502c21"></a>去後不久，便勅侍者：「汝等可以五百乘車<a class="t" id="t0502c22"></a>載滿白粳米，王之所食種種諸味，載至難提<a class="t" id="t0502c23"></a>波羅陶師家，而語之曰：『難提波羅！此五百乘<a class="t" id="t0502c24"></a>車載滿白粳米，王之所食種種諸味，頰鞞<a class="t" id="t0502c25"></a>王送來餉汝，為慈愍故，汝今當受。』」時，彼侍<a class="t" id="t0502c26"></a>者受王教已，以五百乘車載滿白粳米，王<a class="t" id="t0502c27"></a>之所食種種諸味，送詣難提波羅陶師家。到<a class="t" id="t0502c28"></a>已，語曰：「難提波羅陶師！此五百乘車載滿白<a class="t" id="t0502c29"></a>粳米，王之所食種種諸味，頰鞞王送來餉<a class="t" id="t0503a01"></a>汝，為慈愍故，汝今當受。」於是，難提波羅陶<a class="t" id="t0503a02"></a>師辭讓不受，語侍者曰：「諸賢！頰鞞王家國<a class="t" id="t0503a03"></a>大事多，費用處廣，我知如此，以故不受。」』」</p>
<p><a class="t-linehead" id="t-linehead0503a03"></a>佛<a class="t" id="t0503a04"></a>告阿難：「於意云何？爾時童子優多羅者，汝<a class="t" id="t0503a05"></a>謂異人耶？莫作斯念，當知即是我也。阿<a class="t" id="t0503a06"></a>難！我於爾時為自饒益，亦饒益他，饒益多<a class="t" id="t0503a07"></a>人，愍傷世間，為天、為人求義及饒益，求安<a class="t" id="t0503a08"></a>隱快樂。爾時說法不至究竟，不究竟白淨，<a class="t" id="t0503a09"></a>不究竟梵行，不究竟梵行訖。爾時不離<a class="t" id="t0503a10"></a>生老病死、啼哭憂慼，亦未能得脫一切苦。<a class="t" id="t0503a11"></a>阿難！我今出世，如來、無所著、等正覺、明行成<a class="t" id="t0503a12"></a>為、善逝、世間解、無上士、道法御、天人師，號佛、眾<a class="t" id="t0503a13"></a>祐，我今自饒益，亦饒益他，饒益多人，愍<a class="t" id="t0503a14"></a>傷世間，為天、為人求義及饒益，求安隱快<a class="t" id="t0503a15"></a>樂。我今說法得至究竟，究竟白淨，究竟<a class="t" id="t0503a16"></a>梵行，究竟梵行訖。我今已離生老病死、<a class="t" id="t0503a17"></a>啼哭憂慼，我今已得脫一切苦。」</p>
<p><a class="t-linehead" id="t-linehead0503a17"></a>佛說如<a class="t" id="t0503a18"></a>是。尊者阿難及諸比丘，聞佛所說，歡喜奉<a class="t" id="t0503a19"></a>行。</p><a class="t" id="t0503a20"></a>
<p class="endsutta"><a class="t-linehead" id="t-linehead0503a20"></a>鞞婆陵耆經第六竟<span class="t-note">（五千七百三十四字）</span></p><a class="t" id="t0503a21"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>