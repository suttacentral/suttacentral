<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma58">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 6</span>
<span class="mirror-right">王相應品</span></p>
<h1 class="mirror-row">
<span class="mirror-left latin">58. The Seven Treasures</span>
<span class="mirror-right">（五八）七寶經</span></h1>
</div>
<div class="suttainfo"><h2>中阿含王相應品第六<span class="t-note">（有七經王相應品本有十四經<a class="t" id="t0493a07"></a>分後七經屬第二誦）</span><span class="t-note">（初二日誦）</span></h2>
<p><span class="t-juanname">中阿含經卷第十一</span><br>
<a class="t" id="t0493a04"></a><a class="t" id="t0493a05"></a><span class="t-byline">東晉罽賓三藏瞿曇僧伽提婆譯</span></p><a class="t" id="t0493a06"></a><a class="t" id="t0493a08"></a>
<blockquote class="gatha">
<p>七寶、相、四洲　　牛糞、摩竭王<a class="t" id="t0493a09"></a><br>
鞞婆麗陵耆　　天使最在後</p></blockquote><a class="t" id="t0493a10"></a></div><a class="t" id="t0493a11"></a>
<p><a class="t-linehead" id="t-linehead0493a11"></a>我聞如是：</p>
<p>一時，佛遊舍衛國，在勝林給孤<a class="t" id="t0493a12"></a>獨園。</p>
<p><a class="t-linehead" id="t-linehead0493a12"></a>爾時，世尊告諸比丘：「若轉輪王出於<a class="t" id="t0493a13"></a>世時，當知便有七寶出世。云何為七？輪<a class="t" id="t0493a14"></a>寶、象寶、馬寶、珠寶、女寶、居士寶、主兵臣寶，是<a class="t" id="t0493a15"></a>謂為七。若轉輪王出於世時，當知有此七<a class="t" id="t0493a16"></a>寶出世。如是如來、無所著、等正覺出於世<a class="t" id="t0493a17"></a>時，當知亦有七覺支寶出於世間。云何為<a class="t" id="t0493a18"></a>七？念覺支寶、擇法覺支、精進覺支、喜覺支、<a class="t" id="t0493a19"></a>息覺支、定覺支、捨覺支寶，是謂為七。如來、<a class="t" id="t0493a20"></a>無所著、等正覺出於世時，當知有此七覺<a class="t" id="t0493a21"></a>支寶出於世間。」</p>
<p><a class="t-linehead" id="t-linehead0493a21"></a>佛說如是。彼諸比丘聞佛<a class="t" id="t0493a22"></a>所說，歡喜奉行。</p><a class="t" id="t0493a23"></a>
<p class="endsutta"><a class="t-linehead" id="t-linehead0493a23"></a>七寶經第一竟<span class="t-note">（一百八十二字）</span></p><a class="t" id="t0493a24"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>