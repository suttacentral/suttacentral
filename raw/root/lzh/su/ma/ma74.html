<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma74">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 7</span>
<span class="mirror-right">長壽王品</span></p>
<h1 class="mirror-row">
<span class="mirror-left latin">74. </span>
<span class="mirror-right">（七四）八念經</span></h1>
</div><a class="t" id="t0540c20"></a>
<p><a class="t-linehead" id="t-linehead0540c20"></a>我聞如是：</p>
<p>一時，佛遊婆奇瘦，在鼉山怖<a class="t" id="t0540c21"></a>林鹿野園中。</p>
<p><a class="t-linehead" id="t-linehead0540c21"></a>爾時，尊者阿那律陀在枝提<a class="t" id="t0540c22"></a>瘦水渚林中。彼時，尊者阿那律陀在安靜<a class="t" id="t0540c23"></a>處燕坐思惟，心作是念：「道從無欲，非有欲<a class="t" id="t0540c24"></a>得。道從知足，非無厭得。道從遠離，非樂聚<a class="t" id="t0540c25"></a>會，非住聚會，非合聚會得。道從精勤，非懈<a class="t" id="t0540c26"></a>怠得。道從正念，非邪念得。道從定意，非亂<a class="t" id="t0540c27"></a>意得。道從智慧，非愚癡得。」</p>
<p><a class="t-linehead" id="t-linehead0540c27"></a>於是，世尊以他<a class="t" id="t0540c28"></a>心智知尊者阿那律陀心中所念、所思、所行。<a class="t" id="t0540c29"></a>世尊知已，即入如其像定，以如其像定猶<a class="t" id="t0541a01"></a>若力士屈申臂頃，如是世尊從婆奇瘦<a class="t" id="t0541a02"></a>鼉山怖林鹿野園中忽沒不現，住枝提瘦水<a class="t" id="t0541a03"></a>渚林中尊者阿那律陀前。是時，世尊便從定<a class="t" id="t0541a04"></a>覺，歎尊者阿那律陀曰：「善哉，善哉！阿那律<a class="t" id="t0541a05"></a>陀！謂汝在安靜處燕坐思惟，心作是念：『道<a class="t" id="t0541a06"></a>從無欲，非有欲得。道從知足，非無厭得。道<a class="t" id="t0541a07"></a>從遠離，非樂聚會，非住聚會，非合聚會得。<a class="t" id="t0541a08"></a>道從精勤，非懈怠得。道從正念，非邪念得。<a class="t" id="t0541a09"></a>道從定意，非亂意得。道從智慧，非愚癡<a class="t" id="t0541a10"></a>得。』</p>
<p><a class="t-linehead" id="t-linehead0541a10"></a>「阿那律陀！汝從如來更受第八大人之<a class="t" id="t0541a11"></a>念，受已，便思道從不戲、樂不戲、行不戲，非<a class="t" id="t0541a12"></a>戲、非樂戲、非行戲得。阿那律陀！若汝成就<a class="t" id="t0541a13"></a>此大人八念者，汝必能離欲、離惡不善之<a class="t" id="t0541a14"></a>法，至得第四禪成就遊。阿那律陀！若汝成<a class="t" id="t0541a15"></a>就大人八念，而復得此四增上心，現法樂居，<a class="t" id="t0541a16"></a>易不難得者，如王、王臣有好緘簏，盛滿<a class="t" id="t0541a17"></a>種種衣，中前欲著，便取著之，中時、中後若<a class="t" id="t0541a18"></a>欲著衣，便取著之，隨意自在。阿那律陀！汝<a class="t" id="t0541a19"></a>亦如是，得糞掃衣為第一服，汝心無欲，行<a class="t" id="t0541a20"></a>此住止行。</p>
<p><a class="t-linehead" id="t-linehead0541a20"></a>「阿那律陀！若汝成就大人八念，<a class="t" id="t0541a21"></a>而復得此四增上心，現法樂居，易不難得者，<a class="t" id="t0541a22"></a>如王、王臣有好廚宰，種種淨妙甘美餚饍。阿<a class="t" id="t0541a23"></a>那律陀！汝亦如是，常行乞食為第一饌，<a class="t" id="t0541a24"></a>汝心無欲，行此住止行。</p>
<p><a class="t-linehead" id="t-linehead0541a24"></a>「阿那律陀！若汝成<a class="t" id="t0541a25"></a>就大人八念，而復得此四增上心，現法樂居，<a class="t" id="t0541a26"></a>易不難得者，如王、王臣有好屋舍，或樓閣<a class="t" id="t0541a27"></a>宮殿。阿那律陀！汝亦如是，依樹下止為<a class="t" id="t0541a28"></a>第一舍，汝心無欲，行此住止行。</p>
<p><a class="t-linehead" id="t-linehead0541a28"></a>「阿那律陀！<a class="t" id="t0541a29"></a>若汝成就大人八念，而復得此四增上心，現<a class="t" id="t0541b01"></a>法樂居，易不難得者，如王、王臣有好床座，<a class="t" id="t0541b02"></a>敷以氍氀、毾<span class="gaiji">［毯－炎＋登］<!--gaiji,,1[毯-炎+登],2&#x23C06;,3--></span>，覆以錦綺、羅縠，有襯體被，<a class="t" id="t0541b03"></a>兩頭安枕，加陵伽波惒邏、波遮悉哆羅那。<a class="t" id="t0541b04"></a>阿那律陀！汝亦如是，草座葉座為第一座，<a class="t" id="t0541b05"></a>汝心無欲，行此住止行。</p>
<p><a class="t-linehead" id="t-linehead0541b05"></a>「阿那律陀！若汝成<a class="t" id="t0541b06"></a>就大人八念，而復得此四增上心，現法樂<a class="t" id="t0541b07"></a>居，易不難得者，如是汝若遊東方，必得安<a class="t" id="t0541b08"></a>樂，無眾苦患；若遊南方、西方、北方者，必得<a class="t" id="t0541b09"></a>安樂，無眾苦患。</p>
<p><a class="t-linehead" id="t-linehead0541b09"></a>「阿那律陀！若汝成就大人<a class="t" id="t0541b10"></a>八念，而復得此四增上心，現法樂居，易不<a class="t" id="t0541b11"></a>難得者，我尚不說汝諸善法住，況說衰<a class="t" id="t0541b12"></a>退？但當晝夜增長善法而不衰退。</p>
<p><a class="t-linehead" id="t-linehead0541b12"></a>「阿那律<a class="t" id="t0541b13"></a>陀！若汝成就大人八念，而復得此四增上<a class="t" id="t0541b14"></a>心，現法樂居，易不難得者，汝於二果必得<a class="t" id="t0541b15"></a>其一，或於現世得究竟智，或復有餘得阿<a class="t" id="t0541b16"></a>那含。</p>
<p><a class="t-linehead" id="t-linehead0541b16"></a>「阿那律陀！汝當成就此大人八念，亦<a class="t" id="t0541b17"></a>應得此四增上心，現法樂居，易不難得已，<a class="t" id="t0541b18"></a>然後於枝提瘦水渚林中受夏坐也。」</p>
<p><a class="t-linehead" id="t-linehead0541b18"></a>爾時，<a class="t" id="t0541b19"></a>世尊為尊者阿那律陀說法，勸發渴仰，成<a class="t" id="t0541b20"></a>就歡喜，無量方便為彼說法，勸發渴仰。成<a class="t" id="t0541b21"></a>就歡喜已，入如其像定，以如其像定，猶若<a class="t" id="t0541b22"></a>力士屈申臂頃，如是世尊從枝提瘦<a class="t" id="t0541b23"></a>水渚林中忽沒不見，住婆奇瘦鼉山怖林鹿<a class="t" id="t0541b24"></a>野園中。</p>
<p><a class="t-linehead" id="t-linehead0541b24"></a>彼時，尊者阿難執拂侍佛。於是，世<a class="t" id="t0541b25"></a>尊便從定覺，迴顧告曰：「阿難！若有比丘遊<a class="t" id="t0541b26"></a>鼉山怖林鹿野園中者，令彼一切皆集講<a class="t" id="t0541b27"></a>堂，集講堂已，還來白我。」</p>
<p><a class="t-linehead" id="t-linehead0541b27"></a>尊者阿難受佛教<a class="t" id="t0541b28"></a>已，稽首禮足，即行宣勅：「諸有比丘遊鼉山<a class="t" id="t0541b29"></a>怖林鹿野園中者，令彼一切皆集講堂。」集<a class="t" id="t0541c01"></a>講堂已，還詣佛所，頭面禮足，却住一面，白<a class="t" id="t0541c02"></a>曰：「世尊！諸有比丘遊鼉山怖林鹿野園中<a class="t" id="t0541c03"></a>者，已令一切皆集講堂，唯願世尊自當知<a class="t" id="t0541c04"></a>時。」</p>
<p><a class="t-linehead" id="t-linehead0541c04"></a>於是，世尊將尊者阿難往詣講堂，於比<a class="t" id="t0541c05"></a>丘眾前敷座而坐，坐已，告曰：「諸比丘！我今<a class="t" id="t0541c06"></a>為汝說大人八念，汝等諦聽，善思念之。」時，<a class="t" id="t0541c07"></a>諸比丘受教而聽。</p>
<p><a class="t-linehead" id="t-linehead0541c07"></a>佛言：「大人八念者，謂道<a class="t" id="t0541c08"></a>從無欲，非有欲得。道從知足，非無厭得。道<a class="t" id="t0541c09"></a>從遠離，非樂聚會，非住聚會，非合聚會<a class="t" id="t0541c10"></a>得。道從精勤，非懈怠得。道從正念，非邪念<a class="t" id="t0541c11"></a>得。道從定意，非亂意得。道從智慧，非愚癡<a class="t" id="t0541c12"></a>得。道從不戲、樂不戲、行不戲，非戲、非樂戲、<a class="t" id="t0541c13"></a>非行戲得。</p>
<p><a class="t-linehead" id="t-linehead0541c13"></a>「云何道從無欲，非有欲得？謂比<a class="t" id="t0541c14"></a>丘得無欲，自知得無欲，不令他人知我無<a class="t" id="t0541c15"></a>欲，得知足、得遠離、得精勤、得正念、得定<a class="t" id="t0541c16"></a>意、得智慧、得不戲；自知得不戲，不欲令<a class="t" id="t0541c17"></a>他知我無欲，是謂道從無欲，非有欲得。</p>
<p><a class="t-linehead" id="t-linehead0541c17"></a>「云<a class="t" id="t0541c18"></a>何道從知足，非無厭得？謂比丘行知足，衣<a class="t" id="t0541c19"></a>取覆形，食取充軀，是謂道從知足，非無<a class="t" id="t0541c20"></a>厭得。</p>
<p><a class="t-linehead" id="t-linehead0541c20"></a>「云何道從遠離，非樂聚會，非住聚會，<a class="t" id="t0541c21"></a>非合聚會得？謂比丘行遠離，成就二遠離，<a class="t" id="t0541c22"></a>身及心俱遠離，是謂道從遠離，非樂聚會，<a class="t" id="t0541c23"></a>非住聚會，非合聚會得。</p>
<p><a class="t-linehead" id="t-linehead0541c23"></a>「云何道從精<span class="corr" title="[進&gt;勤] cf.［麗】">勤</span>，非<a class="t" id="t0541c24"></a>懈怠得？謂比丘常行精進，斷惡不善，修諸<a class="t" id="t0541c25"></a>善法，恒自起意，專一堅固，為諸善本不捨<a class="t" id="t0541c26"></a>方便，是謂道從精勤，非懈怠得。</p>
<p><a class="t-linehead" id="t-linehead0541c26"></a>「云何道從<a class="t" id="t0541c27"></a>正念，非邪念得？謂比丘觀內身如身，觀內<a class="t" id="t0541c28"></a>覺、心、法如法，是謂道從正念，非邪念得。</p>
<p><a class="t-linehead" id="t-linehead0541c28"></a>「云<a class="t" id="t0541c29"></a>何道從定意，非亂意得？謂比丘離欲、離惡<a class="t" id="t0542a01"></a>不善之法，至得第四禪成就遊，是謂道從<a class="t" id="t0542a02"></a>定意，非亂意得。</p>
<p><a class="t-linehead" id="t-linehead0542a02"></a>「云何道從智慧，非愚癡得？<a class="t" id="t0542a03"></a>謂比丘修行智慧，觀興衰法，得如是智，聖<a class="t" id="t0542a04"></a>慧明達，分別曉了，以正盡苦，是謂道從智<a class="t" id="t0542a05"></a>慧，非愚癡得。</p>
<p><a class="t-linehead" id="t-linehead0542a05"></a>「云何道從不戲、樂不戲、行不<a class="t" id="t0542a06"></a>戲，非戲、非樂戲、非行戲得？謂比丘意常滅<a class="t" id="t0542a07"></a>戲，樂住無餘涅槃，心恒樂住，歡喜意解，是謂<a class="t" id="t0542a08"></a>道從不戲、樂不戲、行不戲，非戲、非樂戲、非<a class="t" id="t0542a09"></a>行戲得。</p>
<p><a class="t-linehead" id="t-linehead0542a09"></a>「諸比丘！阿那律陀比丘成就此大人<a class="t" id="t0542a10"></a>八念已，然後枝提瘦水渚林中受夏坐也。<a class="t" id="t0542a11"></a>我以此教彼在遠離獨住，心無放逸，修行<a class="t" id="t0542a12"></a>精勤。彼在遠離獨住，心無放逸，修行精勤<a class="t" id="t0542a13"></a>已，族姓子所為，剃除鬚髮，著袈裟衣，至信、<a class="t" id="t0542a14"></a>捨家、無家、學道者，唯無上梵行訖，於現法中<a class="t" id="t0542a15"></a>自知自覺，自作證成就遊，生已盡，梵行已立，<a class="t" id="t0542a16"></a>所作已辦，不更受有，知如真。」</p>
<p><a class="t-linehead" id="t-linehead0542a16"></a>是時，尊者阿那<a class="t" id="t0542a17"></a>律陀得阿羅呵，心正解脫，得長老上尊，則<a class="t" id="t0542a18"></a>於爾時而說頌曰：</p><a class="t" id="t0542a19"></a>
<blockquote class="gatha">
<p>「遙知我思念，　　無上世間師，<a class="t" id="t0542a20"></a><br>
正身心入定，　　乘虛忽來到。<a class="t" id="t0542a21"></a><br>
如我心所念，　　為說而復過，<a class="t" id="t0542a22"></a><br>
諸佛樂不戲，　　遠離一切戲。<a class="t" id="t0542a23"></a><br>
既從彼知法，　　樂住正法中，<a class="t" id="t0542a24"></a><br>
逮得三昧達，　　佛法作已辦。<a class="t" id="t0542a25"></a><br>
我不樂於死，　　亦不願於生，<a class="t" id="t0542a26"></a><br>
隨時任所適，　　立正念正智。<a class="t" id="t0542a27"></a><br>
鞞耶離竹林，　　我壽在彼盡，<a class="t" id="t0542a28"></a><br>
當在竹林下，　　無餘般涅槃。」</p></blockquote><a class="t" id="t0542a29"></a>
<p><a class="t-linehead" id="t-linehead0542a29"></a>佛說如是，尊者阿那律陀及諸比丘，聞佛所<a class="t" id="t0542b01"></a>說，歡喜奉行。</p><a class="t" id="t0542b02"></a>
<p class="endsutta"><a class="t-linehead" id="t-linehead0542b02"></a>八念經第三竟<span class="t-note">（千九百五十四字）</span></p><a class="t" id="t0542b03"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>