<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma149">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 12</span>
<span class="mirror-right">梵志品</span></p>
<h1 class="mirror-row">
<span class="mirror-left latin">149. </span>
<span class="mirror-right">（一四九）何欲經</span></h1>
</div><p class="suttainfo"><span class="t-juanname">中阿含經卷第三十七</span></p><a class="t" id="t0660b28"></a><a class="t" id="t0660b29"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0660c01"></a><a class="t" id="t0660c02"></a>
<p><a class="t-linehead" id="t-linehead0660c02"></a>我聞如是：</p>
<p>一時，佛遊舍衛國，在勝林給孤獨<a class="t" id="t0660c03"></a>園。</p>
<p><a class="t-linehead" id="t-linehead0660c03"></a>爾時，生聞梵志中後彷徉，往詣佛所，共相<a class="t" id="t0660c04"></a>問訊，却坐一面，白曰：「瞿曇！欲有所問，聽乃<a class="t" id="t0660c05"></a>敢陳。」</p>
<p><a class="t-linehead" id="t-linehead0660c05"></a>世尊告曰：「恣汝所問。」</p>
<p>梵志即便問曰：<a class="t" id="t0660c06"></a>「瞿曇！剎利何欲、何行、何立、何依、何訖耶？」</p>
<p><a class="t-linehead" id="t-linehead0660c06"></a>世尊<a class="t" id="t0660c07"></a>答曰：「剎利者，欲得財物，行於智慧，所立以<a class="t" id="t0660c08"></a>刀，依於人民，以自在為訖。」</p>
<p><a class="t-linehead" id="t-linehead0660c08"></a>生聞梵志問曰：<a class="t" id="t0660c09"></a>「瞿曇！居士何欲、何行、何立、何依、何訖耶？」</p>
<p><a class="t-linehead" id="t-linehead0660c09"></a>世尊<a class="t" id="t0660c10"></a>答曰：「居士者，欲得財物，行於智慧，立以技<a class="t" id="t0660c11"></a>術，依於作業，以作業竟為訖。」</p>
<p><a class="t-linehead" id="t-linehead0660c11"></a>生聞梵志問<a class="t" id="t0660c12"></a>曰：「瞿曇！婦人何欲、何行、何立、何依、何訖耶？」</p>
<p><a class="t-linehead" id="t-linehead0660c12"></a>世<a class="t" id="t0660c13"></a>尊答曰：「婦人者，欲得男子，行於嚴飾，立以<a class="t" id="t0660c14"></a>兒子，依於無對，以自在為訖。」</p>
<p><a class="t-linehead" id="t-linehead0660c14"></a>生聞梵志問<a class="t" id="t0660c15"></a>曰：「瞿曇！偷劫何欲、何行、何立、何依、何訖耶？」</p>
<p><a class="t-linehead" id="t-linehead0660c15"></a>世<a class="t" id="t0660c16"></a>尊答曰：「偷劫者，欲不與取，行隱藏處，所立<a class="t" id="t0660c17"></a>以刀，依於闇冥，以不見為訖。」</p>
<p><a class="t-linehead" id="t-linehead0660c17"></a>生聞梵志問<a class="t" id="t0660c18"></a>曰：「瞿曇！梵志何欲、何行、何立、何依、何訖耶？」</p>
<p><a class="t-linehead" id="t-linehead0660c18"></a>世<a class="t" id="t0660c19"></a>尊答曰：「梵志者，欲得財物，行於智慧，立以<a class="t" id="t0660c20"></a>經書，依於齋戒，以梵天為訖。」</p>
<p><a class="t-linehead" id="t-linehead0660c20"></a>生聞梵志問<a class="t" id="t0660c21"></a>曰：「瞿曇！沙門何欲、何行、何立、何依、何訖耶？」</p>
<p><a class="t-linehead" id="t-linehead0660c21"></a>世<a class="t" id="t0660c22"></a>尊答曰：「沙門者，欲得真諦，行於智慧，所立<a class="t" id="t0660c23"></a>以戒，依於無處，以涅槃為訖。」</p>
<p><a class="t-linehead" id="t-linehead0660c23"></a>生聞梵志白<a class="t" id="t0660c24"></a>曰：「世尊！我已知。善逝！我已解。世尊！我今自<a class="t" id="t0660c25"></a>歸於佛、法及比丘眾，唯願世尊受我為優<a class="t" id="t0660c26"></a>婆塞，從今日始，終身自歸，乃至命盡。」</p>
<p><a class="t-linehead" id="t-linehead0660c26"></a>佛說<a class="t" id="t0660c27"></a>如是。生聞梵志聞佛所說，歡喜奉行。</p><a class="t" id="t0660c28"></a>
<p class="endsutta"><a class="t-linehead" id="t-linehead0660c28"></a>何欲經第八竟<span class="t-note">（四百二十二字）</span></p><a class="t" id="t0660c29"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>