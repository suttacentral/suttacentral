<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma127">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left latin">127. </span>
<span class="mirror-right">（一二七）福田經</span></h1>
</div><a class="t" id="t0616a07"></a>
<p><a class="t-linehead" id="t-linehead0616a07"></a>我聞如是：</p>
<p>一時，佛遊舍衛國，在勝林給孤<a class="t" id="t0616a08"></a>獨園。</p>
<p><a class="t-linehead" id="t-linehead0616a08"></a>爾時，給孤獨居士往詣佛所，稽首佛<a class="t" id="t0616a09"></a>足，却坐一面，白曰：「世尊！世中為有幾福田<a class="t" id="t0616a10"></a>人？」</p>
<p><a class="t-linehead" id="t-linehead0616a10"></a>世尊告曰：「居士！世中凡有二種福田人。<a class="t" id="t0616a11"></a>云何為二？一者學人，二者無學人。學人有<a class="t" id="t0616a12"></a>十八，無學人有九。居士！云何十八學人？信<a class="t" id="t0616a13"></a>行、法行、信解脫、見到、身證、家家、一種、向<a class="t" id="t0616a14"></a>須陀洹、得須陀洹、向斯陀含、得斯陀含、向<a class="t" id="t0616a15"></a>阿那含、得阿那含、中般涅槃、生般涅槃、行般<a class="t" id="t0616a16"></a>涅槃、無行般涅槃、上流色究竟，是謂十八<a class="t" id="t0616a17"></a>學人。居士！云何九無學人？思法、昇進法、不<a class="t" id="t0616a18"></a>動法、退法、不退法、護法——護則不退不護則退、<a class="t" id="t0616a19"></a>實住法、慧解脫、俱解脫，是謂九無學人。」</p>
<p><a class="t-linehead" id="t-linehead0616a19"></a>於<a class="t" id="t0616a20"></a>是，世尊說此頌曰：</p><a class="t" id="t0616a21"></a>
<blockquote class="gatha">
<p>「世中學無學，　　可尊可奉敬，<a class="t" id="t0616a22"></a><br>
彼能正其身，　　口意亦復然，<a class="t" id="t0616a23"></a><br>
居士是良田，　　施彼得大福。」</p></blockquote><a class="t" id="t0616a24"></a>
<p><a class="t-linehead" id="t-linehead0616a24"></a>佛說如是。給孤獨居士及諸比丘，聞佛所<a class="t" id="t0616a25"></a>說，歡喜奉行。</p><a class="t" id="t0616a26"></a>
<p class="endsutta"><a class="t-linehead" id="t-linehead0616a26"></a>福田經第十一竟<span class="t-note">（二百六十七字）</span></p><a class="t" id="t0616a27"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>