<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma126">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left latin">126. </span>
<span class="mirror-right">（一二六）行欲經</span></h1>
</div><p class="suttainfo"><span class="t-juanname">中阿含經卷第三十</span></p><a class="t" id="t0615a06"></a><a class="t" id="t0615a07"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0615a08"></a><a class="t" id="t0615a09"></a>
<p><a class="t-linehead" id="t-linehead0615a09"></a>我聞如是：</p>
<p>一時，佛遊舍衛國，在勝林給孤<a class="t" id="t0615a10"></a>獨園。</p>
<p><a class="t-linehead" id="t-linehead0615a10"></a>爾時，給孤獨居士往詣佛所，<span class="gaiji">稽<!--gaiji,稽,1[（禾*尤）／上/日],2&#x25873;,3--></span>首佛<a class="t" id="t0615a11"></a>足，却坐一面，白曰：「世尊！世中為有幾人行<a class="t" id="t0615a12"></a>欲？」</p>
<p><a class="t-linehead" id="t-linehead0615a12"></a>世尊告曰：「居士！世中凡有十人行欲。云<a class="t" id="t0615a13"></a>何為十？居士，有一行欲人，非法無道求索<a class="t" id="t0615a14"></a>財物，彼非法無道求財物已，不自養安隱<a class="t" id="t0615a15"></a>及父母、妻子、奴婢、作使，亦不供養沙門、梵志，<a class="t" id="t0615a16"></a>令昇上與樂俱而受樂報，生天長壽。如是<a class="t" id="t0615a17"></a>有一行欲人也。復次，居士！有一行欲人，非<a class="t" id="t0615a18"></a>法無道求索財物，彼非法無道求財物已，<a class="t" id="t0615a19"></a>能自養安隱及父母、妻子、奴婢、作使，而不供<a class="t" id="t0615a20"></a>養沙門、梵志，令昇上與樂俱而受樂報，生天<a class="t" id="t0615a21"></a>長壽。如是有一行欲人也。復次，居士！有一<a class="t" id="t0615a22"></a>行欲人，非法無道求索財物，彼非法無道求<a class="t" id="t0615a23"></a>財物已，能自養安隱及父母、妻子、奴婢、作使，<a class="t" id="t0615a24"></a>亦供養沙門、梵志，令昇上與樂俱而受樂報，<a class="t" id="t0615a25"></a>生天長壽。如是有一行欲人也。</p>
<p><a class="t-linehead" id="t-linehead0615a25"></a>「復次，居士！<a class="t" id="t0615a26"></a>有一行欲人，法非法求索財物，彼法非法<a class="t" id="t0615a27"></a>求財物已，不自養安隱及父母、妻子、奴婢、<a class="t" id="t0615a28"></a>作使，亦不供養沙門、梵志，令昇上與樂俱<a class="t" id="t0615a29"></a>而受樂報，生天長壽。如是有一行欲人也。<a class="t" id="t0615b01"></a>復次，居士！有一行欲人，法非法求索財物，<a class="t" id="t0615b02"></a>彼法非法求財物已，能自養安隱及父母、妻<a class="t" id="t0615b03"></a>子、奴婢、作使，而不供養沙門、梵志，令昇上<a class="t" id="t0615b04"></a>與樂俱而受樂報，生天長壽。如是有一行<a class="t" id="t0615b05"></a>欲人也。復次，居士！有一行欲人，法非法求<a class="t" id="t0615b06"></a>索財物，彼法非法求財物已，能自養安隱<a class="t" id="t0615b07"></a>及父母、妻子、奴婢、作使，亦供養沙門、梵志，令<a class="t" id="t0615b08"></a>昇上與樂俱而受樂報，生天長壽。如是有一<a class="t" id="t0615b09"></a>行欲人也。」</p>
<p><a class="t-linehead" id="t-linehead0615b09"></a>「復次，居士！有一行欲人，如法以<a class="t" id="t0615b10"></a>道求索財物，彼如法以道求財物已，不自<a class="t" id="t0615b11"></a>養安隱及父母、妻子、奴婢、作使，亦不供養沙<a class="t" id="t0615b12"></a>門、梵志，令昇上與樂俱而受樂報，生天長<a class="t" id="t0615b13"></a>壽。如是有一行欲人也。復次，居士！有一行欲<a class="t" id="t0615b14"></a>人，如法以道求索財物，彼如法以道求財<a class="t" id="t0615b15"></a>物已，能自養安隱及父母、妻子、奴婢、作使，而<a class="t" id="t0615b16"></a>不供養沙門、梵志，令昇上與樂俱而受樂<a class="t" id="t0615b17"></a>報，生天長壽。如是有一行欲行人也。</p>
<p><a class="t-linehead" id="t-linehead0615b17"></a>「復次，<a class="t" id="t0615b18"></a>居士！有一行欲人，如法以道求索財物，彼<a class="t" id="t0615b19"></a>如法以道求財物已，能自養安隱及父母、<a class="t" id="t0615b20"></a>妻子、奴婢、作使，亦供養沙門、梵志，令昇上與<a class="t" id="t0615b21"></a>樂俱而受樂報，生天長壽。得財物已，染著縛<a class="t" id="t0615b22"></a>繳，繳已染著，不見災患，不知出要而用。<a class="t" id="t0615b23"></a>如是有一行欲人也。復次，居士！有一行欲<a class="t" id="t0615b24"></a>人，如法以道求索財物，彼如法以道求財<a class="t" id="t0615b25"></a>物已，能自養安隱及父母、妻子、奴婢、作使，亦<a class="t" id="t0615b26"></a>供養沙門、梵志，令昇上與樂俱而受樂報，生<a class="t" id="t0615b27"></a>天長壽。得財物已，不染不著，不縛不繳，不<a class="t" id="t0615b28"></a>繳已染著，見災患，知出要而用。如是有一<a class="t" id="t0615b29"></a>行欲人也。</p>
<p><a class="t-linehead" id="t-linehead0615b29"></a>「居士！若有一行欲人，非法無道<a class="t" id="t0615c01"></a>求索財物，彼非法無道求財物已，不自養<a class="t" id="t0615c02"></a>安隱及父母、妻子、奴婢、作使，亦不供養沙門、<a class="t" id="t0615c03"></a>梵志，令昇上與樂俱而受樂報，生天長壽<a class="t" id="t0615c04"></a>者，此行欲人於諸行欲人為最下也。居士！<a class="t" id="t0615c05"></a>若有一行欲人，法非法求索財物，彼法非法<a class="t" id="t0615c06"></a>求財物已，自養安隱及父母、妻子、奴婢、作<a class="t" id="t0615c07"></a>使，亦供養沙門、梵志，令昇上與樂俱而受<a class="t" id="t0615c08"></a>樂報，生天長壽者，此行欲人於諸行欲人<a class="t" id="t0615c09"></a>為最上也。</p>
<p><a class="t-linehead" id="t-linehead0615c09"></a>「居士！若有一行欲人，如法以道<a class="t" id="t0615c10"></a>求索財物，彼如法以道求財物已，自養安<a class="t" id="t0615c11"></a>隱及父母、妻子、奴婢、作使，亦供養沙門、梵志，<a class="t" id="t0615c12"></a>令昇上與樂俱而受樂報，生天長壽。得財物<a class="t" id="t0615c13"></a>已，不染不著，不縛不繳，不繳已染著，見災<a class="t" id="t0615c14"></a>患，知出要而用者，此行欲人於諸行欲人<a class="t" id="t0615c15"></a>為最第一、最大、最上、最勝、最尊，為最妙也。<a class="t" id="t0615c16"></a>猶如因牛有乳，因乳有酪，因酪有生酥，<a class="t" id="t0615c17"></a>因生酥有熟酥，因熟酥有酥精，酥精者，<a class="t" id="t0615c18"></a>為最第一、最大、最上、最勝、最尊，為最妙也。<a class="t" id="t0615c19"></a>如是，居士！此行欲人於諸行欲人為最第<a class="t" id="t0615c20"></a>一、最大、最上、最勝、最尊，為最妙也。」</p>
<p><a class="t-linehead" id="t-linehead0615c20"></a>於是，世<a class="t" id="t0615c21"></a>尊說此頌曰：</p><a class="t" id="t0615c22"></a>
<blockquote class="gatha">
<p>「若非法求財，　　及法非法求，<a class="t" id="t0615c23"></a><br>
不供不自用，　　亦不施為福，<a class="t" id="t0615c24"></a><br>
二俱皆有惡，　　於行欲最下。<a class="t" id="t0615c25"></a><br>
若如法求財，　　自身懃所得，<a class="t" id="t0615c26"></a><br>
供他及自用，　　亦以施為福，<a class="t" id="t0615c27"></a><br>
二俱皆有德，　　於行欲最上。<a class="t" id="t0615c28"></a><br>
若得出要慧，　　行欲住在家，<a class="t" id="t0615c29"></a><br>
見災患知足，　　節儉用財物，<a class="t" id="t0616a01"></a><br>
彼得出欲慧，　　於行欲最上。」</p></blockquote><a class="t" id="t0616a02"></a>
<p><a class="t-linehead" id="t-linehead0616a02"></a>佛說如是。給孤獨居士及諸比丘，聞佛所說，<a class="t" id="t0616a03"></a>歡喜奉行。</p><a class="t" id="t0616a04"></a>
<p class="endsutta"><a class="t-linehead" id="t-linehead0616a04"></a>行欲經第十竟<span class="t-note">（千二百五十三字）</span></p><a class="t" id="t0616a05"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>