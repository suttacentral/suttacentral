<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma169">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 13</span>
<span class="mirror-right">根本分別品</span></p>
<h1 class="mirror-row">
<span class="mirror-left latin">169. </span>
<span class="mirror-right">（一六九）拘樓瘦無諍經</span></h1>
</div><a class="t" id="t0701b24"></a>
<p><a class="t-linehead" id="t-linehead0701b24"></a>我聞如是：</p>
<p>一時，佛遊婆奇瘦劍磨瑟曇拘<a class="t" id="t0701b25"></a>樓都邑。</p>
<p><a class="t-linehead" id="t-linehead0701b25"></a>爾時，世尊告諸比丘：「我當為汝說<a class="t" id="t0701b26"></a>法，初妙、中妙、竟亦妙，有義有文，具足清淨，<a class="t" id="t0701b27"></a>顯現梵行，名分別無諍經。諦聽，諦聽，善思<a class="t" id="t0701b28"></a>念之。」時，諸比丘受教而聽。</p>
<p><a class="t-linehead" id="t-linehead0701b28"></a>佛言：「莫求欲樂、<a class="t" id="t0701b29"></a>極下賤業，為凡夫行。亦莫求自身苦行，至<a class="t" id="t0701c01"></a>苦非聖行，無義相應，離此二邊，則有中道，<a class="t" id="t0701c02"></a>成眼成智，自在成定，趣智、趣覺、趣於涅槃。<a class="t" id="t0701c03"></a>有稱、有譏，有無稱、無譏而為說法。決定於<a class="t" id="t0701c04"></a>齊，決定知已，所有內樂常求彼也。莫相<a class="t" id="t0701c05"></a>導說，亦莫面前稱譽，齊限說，莫求齊限，<a class="t" id="t0701c06"></a>隨國俗法，莫是莫非，此分別無諍經事。<a class="t" id="t0701c07"></a>莫求欲樂、極下賤業，為凡夫行，亦莫求自<a class="t" id="t0701c08"></a>身苦行，至苦非聖行，無義相應者。此何因說？<a class="t" id="t0701c09"></a>莫求欲樂、極下賤業，為凡夫行，是說一邊，<a class="t" id="t0701c10"></a>亦莫求自身苦行，至苦非聖行，無義相應者，<a class="t" id="t0701c11"></a>是說二邊。莫求欲樂、極下賤業，為凡夫行，<a class="t" id="t0701c12"></a>亦莫求自身苦行，至苦非聖行，無義相應者，<a class="t" id="t0701c13"></a>因此故說。</p>
<p><a class="t-linehead" id="t-linehead0701c13"></a>「離此二邊，則有中道，成眼成智，<a class="t" id="t0701c14"></a>自在成定，趣智、趣覺、趣涅槃者。此何因<a class="t" id="t0701c15"></a>說？有聖道八支，正見乃至正定，是謂為<a class="t" id="t0701c16"></a>八。離此二邊，則有中道，成眼成智，自在成<a class="t" id="t0701c17"></a>定，趣智、趣覺、趣涅槃者，因此故說。有稱、<a class="t" id="t0701c18"></a>有譏，有無稱、無譏而為說法者。此何因說？<a class="t" id="t0701c19"></a>云何為稱？云何為譏，而不說法。若有欲<a class="t" id="t0701c20"></a>相應與喜樂俱，極下賤業，為凡夫行，此<a class="t" id="t0701c21"></a>法有苦、有煩、有熱、有憂慼邪行。彼知此已，<a class="t" id="t0701c22"></a>則便自譏。所以者何？欲者，無常、苦、磨滅法，<a class="t" id="t0701c23"></a>彼知欲無常已，是故彼一切有苦、有煩、有<a class="t" id="t0701c24"></a>熱、有憂慼邪行，彼知此已，是故便自譏。</p>
<p><a class="t-linehead" id="t-linehead0701c24"></a>「自<a class="t" id="t0701c25"></a>身苦行，至苦非聖行，無義相應，此法有苦、有<a class="t" id="t0701c26"></a>煩、有熱、有憂慼邪行，彼知此已，則便自譏。<a class="t" id="t0701c27"></a>所以者何？彼沙門、梵志所可畏苦，剃除鬚<a class="t" id="t0701c28"></a>髮，著袈裟衣，至信、捨家、無家、學道者，彼沙門、<a class="t" id="t0701c29"></a>梵志復抱此苦，是故彼一切有苦、有煩、有<a class="t" id="t0702a01"></a>熱、有憂慼邪行。彼知此已，是故便自譏。有<a class="t" id="t0702a02"></a>結不盡，此法有苦、有煩、有熱、有憂慼邪行，<a class="t" id="t0702a03"></a>彼知此已，則便自譏。所以者何？若有結不盡<a class="t" id="t0702a04"></a>者，彼有亦不盡。是故彼一切有煩、有熱、有<a class="t" id="t0702a05"></a>憂慼邪行，彼知此已，是故便自譏也。有結<a class="t" id="t0702a06"></a>盡者，此法無苦、無煩、無熱、無憂慼正行，彼<a class="t" id="t0702a07"></a>知此已，則便自稱。所以者何？若有結盡者，<a class="t" id="t0702a08"></a>彼有亦盡，是故彼一切無苦、無煩、無熱、無<a class="t" id="t0702a09"></a>憂慼正行，彼知此已，是故便自稱也。</p>
<p><a class="t-linehead" id="t-linehead0702a09"></a>「不求<a class="t" id="t0702a10"></a>內樂，此法有苦、有煩、有熱、有憂慼邪行，彼<a class="t" id="t0702a11"></a>知此已，則便自譏。所以者何？若有不求內<a class="t" id="t0702a12"></a>樂者，彼亦不求內，是故彼一切有苦、有<a class="t" id="t0702a13"></a>煩、有熱、有憂慼邪行，彼知此已，是故便自<a class="t" id="t0702a14"></a>譏也。求於內樂，此法無苦、無煩、無熱、無憂<a class="t" id="t0702a15"></a>慼正行，彼知此已，則便自稱。所以者何？若<a class="t" id="t0702a16"></a>有求內樂者，彼亦求內，是故彼一切無苦、<a class="t" id="t0702a17"></a>無煩、無熱、無憂慼正行。彼知此已，是故便<a class="t" id="t0702a18"></a>自稱。如是有稱有譏而不說法也，不稱<a class="t" id="t0702a19"></a>不譏而為說法。</p>
<p><a class="t-linehead" id="t-linehead0702a19"></a>「云何不稱不譏而為說法？<a class="t" id="t0702a20"></a>若欲相應與喜樂俱，極下賤業，為凡夫行，<a class="t" id="t0702a21"></a>此法有苦、有煩、有熱、有憂慼邪行，彼知此<a class="t" id="t0702a22"></a>已，則便說法。所以者何？彼不如是說，欲無<a class="t" id="t0702a23"></a>常、苦、磨滅法，彼知欲無常已，是故彼一切有<a class="t" id="t0702a24"></a>苦、有煩、有熱、有憂慼邪行，不達此法，唯有<a class="t" id="t0702a25"></a>苦法，有煩、有熱、有憂慼邪行。彼知此已，是<a class="t" id="t0702a26"></a>故便說法。自身苦行，至苦非聖行，無義相應，<a class="t" id="t0702a27"></a>此法有苦、有煩、有熱、有憂慼邪行，彼知此<a class="t" id="t0702a28"></a>已，則便說法。所以者何？彼不如是說，自身<a class="t" id="t0702a29"></a>苦行，至苦非聖行，無義相應，此法有苦、有煩、<a class="t" id="t0702b01"></a>有熱、有憂慼邪行，不達此法，唯有苦法，有<a class="t" id="t0702b02"></a>煩、有熱、有憂慼邪行，彼知此已，是故便說<a class="t" id="t0702b03"></a>法也。</p>
<p><a class="t-linehead" id="t-linehead0702b03"></a>「有結不盡，此法有苦、有煩、有熱、有憂<a class="t" id="t0702b04"></a>慼邪行，彼知此已，則便說法。所以者何？彼<a class="t" id="t0702b05"></a>不如是說，若有結不盡者，彼有亦不盡，是<a class="t" id="t0702b06"></a>故彼一切有苦、有煩、有熱、有憂慼邪行，不<a class="t" id="t0702b07"></a>達此法，唯有苦法，有煩、有熱、有憂慼邪行。<a class="t" id="t0702b08"></a>彼知此已，是故便說法也。有結盡者，此法<a class="t" id="t0702b09"></a>無苦、無煩、無熱、無憂慼正行。彼知此已，則<a class="t" id="t0702b10"></a>便說法。所以者何？彼不如是說，若有結盡<a class="t" id="t0702b11"></a>者，彼有亦盡，是故彼一切無苦、無煩、無熱、<a class="t" id="t0702b12"></a>無憂慼正行，不達此法，唯無苦法，無煩、無<a class="t" id="t0702b13"></a>熱、無憂慼正行。彼知此已，是故便說法也。</p><a class="t" id="t0702b14"></a>
<p><a class="t-linehead" id="t-linehead0702b14"></a>「不求內樂，此法有苦、有煩、有熱、有憂慼邪<a class="t" id="t0702b15"></a>行，彼知此已，則便說法。所以者何？彼不如<a class="t" id="t0702b16"></a>是說，若不求內樂者，彼亦不求內。是故<a class="t" id="t0702b17"></a>彼一切有苦、有煩、有熱、有憂慼邪行，不達<a class="t" id="t0702b18"></a>此法，唯有苦法，有煩、有熱、有憂慼邪行。彼<a class="t" id="t0702b19"></a>知此已，是故便說法也。求於內樂，此法<a class="t" id="t0702b20"></a>無苦、無煩、無熱、無憂慼正行。彼知此已，則<a class="t" id="t0702b21"></a>便說法。所以者何？彼不如是說，若有求<a class="t" id="t0702b22"></a>內樂者，彼亦求內，是故彼一切無苦、無煩、<a class="t" id="t0702b23"></a>無熱、無憂慼正行，不達此法，唯無苦法，<a class="t" id="t0702b24"></a>無煩、無熱、無憂慼正行。彼知此已，是故便<a class="t" id="t0702b25"></a>說法，如是不稱、不譏而為說法，有稱有譏、<a class="t" id="t0702b26"></a>有無稱無譏而為說法者，因此故說也。</p>
<p><a class="t-linehead" id="t-linehead0702b26"></a>「決<a class="t" id="t0702b27"></a>定於齊，決定知已，所有內樂當求彼者，<a class="t" id="t0702b28"></a>此何因說？有樂，非聖樂是凡夫樂，病本、癰<a class="t" id="t0702b29"></a>本、箭刺之本，有食有生死，不可修、不可習、<a class="t" id="t0702c01"></a>不可廣布，我說於彼則不可修也。有樂，是<a class="t" id="t0702c02"></a>聖樂、無欲樂、離樂、息樂、正覺之樂，無食無生<a class="t" id="t0702c03"></a>死，可修、可習、可廣布，我說於彼則可修<a class="t" id="t0702c04"></a>也。</p>
<p><a class="t-linehead" id="t-linehead0702c04"></a>「云何有樂，非聖樂是凡夫樂，病本、癰本、<a class="t" id="t0702c05"></a>箭刺之本，有食有生死，不可修、不可習、不<a class="t" id="t0702c06"></a>可廣布，我說於彼不可修也？彼若因五<a class="t" id="t0702c07"></a>欲功德生喜生樂，此樂非聖樂，是凡夫樂，<a class="t" id="t0702c08"></a>病本、癰本、箭刺之本，有食有生死，不可修、<a class="t" id="t0702c09"></a>不可習、不可廣布，我說於彼則不可修。</p><a class="t" id="t0702c10"></a>
<p><a class="t-linehead" id="t-linehead0702c10"></a>「云何有樂，是聖樂、無欲樂、離樂、息樂、正覺之<a class="t" id="t0702c11"></a>樂，無食無生死，可修、可習、可廣布，我<a class="t" id="t0702c12"></a>說於彼則可修耶？若有比丘離欲、離惡不<a class="t" id="t0702c13"></a>善之法，至得第四禪成就遊。此樂是聖樂、無<a class="t" id="t0702c14"></a>欲樂、離樂、息樂、正覺之樂，無食無生死，可<a class="t" id="t0702c15"></a>修、可習、可廣布，我說於彼則可修也。決定<a class="t" id="t0702c16"></a>於齊，決定知已，所有內樂當求彼者，因<a class="t" id="t0702c17"></a>此故說。</p>
<p><a class="t-linehead" id="t-linehead0702c17"></a>「莫相導說，亦莫面前稱譽者，此<a class="t" id="t0702c18"></a>何因說？有相導說不真實、虛妄、無義相<a class="t" id="t0702c19"></a>應，有相導說真實、不虛妄、無義相應，有<a class="t" id="t0702c20"></a>相導說真實、不虛妄、與義相應。於中若<a class="t" id="t0702c21"></a>有導說不真實、虛妄、無義相應者，此終不<a class="t" id="t0702c22"></a>可說。於中若有導說真實、不虛妄、無義<a class="t" id="t0702c23"></a>相應者，彼亦當學不說是也。於中若有<a class="t" id="t0702c24"></a>導說真實、不虛妄、義相應者，彼為知時，正<a class="t" id="t0702c25"></a>智正念，令成就彼，如是面前稱譽，莫相導<a class="t" id="t0702c26"></a>說，亦莫面前稱譽者，因此故說。</p>
<p><a class="t-linehead" id="t-linehead0702c26"></a>「齊限說，莫<a class="t" id="t0702c27"></a>不齊限者，此何因說？不齊限說者，煩身，<a class="t" id="t0702c28"></a>念憙忘，心疲極，聲壞，向智者不自在也。<a class="t" id="t0702c29"></a>齊限說者，不煩身，念不憙忘，心不疲極，聲<a class="t" id="t0703a01"></a>不壞，向智者得自在也。齊限說，莫不齊<a class="t" id="t0703a02"></a>限者，因此故說。</p>
<p><a class="t-linehead" id="t-linehead0703a02"></a>「隨國俗法，莫是莫非者，<a class="t" id="t0703a03"></a>此何因說？云何隨國俗法？是及非耶？彼彼<a class="t" id="t0703a04"></a>方、彼彼人間、彼彼事，或說甌，或說<span class="gaiji">［木＊墮］<!--gaiji,,1[木*墮],2&#x237C1;,3--></span>，或<a class="t" id="t0703a05"></a>說杅，或說椀，或說器。如彼彼方、彼彼人<a class="t" id="t0703a06"></a>間、彼彼事，或說甌，或說<span class="gaiji">［木＊墮］<!--gaiji,,1[木*墮],2&#x237C1;,3--></span>，或說杅，或說<a class="t" id="t0703a07"></a>椀，或說器，彼彼事隨其力，一向說此是<a class="t" id="t0703a08"></a>真諦，餘者虛妄。如是隨國俗法，是及非也。<a class="t" id="t0703a09"></a>云何隨國俗法？不是不非耶？彼彼方、彼彼<a class="t" id="t0703a10"></a>人間、彼彼事，或說甌，或說<span class="gaiji">［木＊墮］<!--gaiji,,1[木*墮],2&#x237C1;,3--></span>，或說杅，或<a class="t" id="t0703a11"></a>說椀，或說器。如彼彼方、彼彼人間、彼彼<a class="t" id="t0703a12"></a>事，或說甌，或說<span class="gaiji">［木＊墮］<!--gaiji,,1[木*墮],2&#x237C1;,3--></span>，或說杅，或說椀，或說<a class="t" id="t0703a13"></a>器。彼彼事不隨其力，不一向說此是真<a class="t" id="t0703a14"></a>諦，餘者虛妄。如是隨國俗法，不是不非也。<a class="t" id="t0703a15"></a>隨國俗法，莫是莫非者，因此故說。</p>
<p><a class="t-linehead" id="t-linehead0703a15"></a>「有諍法、<a class="t" id="t0703a16"></a>無諍法。云何有諍法？云何無諍法？若欲相<a class="t" id="t0703a17"></a>應與喜樂俱，極下賤業，為凡夫行，此法有<a class="t" id="t0703a18"></a>諍。以何等故此法有諍？此法有苦、有煩、<a class="t" id="t0703a19"></a>有熱、有憂慼邪行，是故此法則有諍也。若<a class="t" id="t0703a20"></a>自身苦行，至苦非聖行，無義相應，此法有諍。<a class="t" id="t0703a21"></a>以何等故此法有諍？此法有苦、有煩、有熱、<a class="t" id="t0703a22"></a>有憂慼邪行，是故此法則有諍也。離此二<a class="t" id="t0703a23"></a>邊，則有中道，成眼成智，自在成定，趣智、<a class="t" id="t0703a24"></a>趣覺、趣於涅槃，此法無諍。以何等故此法<a class="t" id="t0703a25"></a>無諍？此法無苦、無煩、無熱、無憂慼正行，<a class="t" id="t0703a26"></a>是故此法則無諍也。</p>
<p><a class="t-linehead" id="t-linehead0703a26"></a>「有結不盡，此法有諍。<a class="t" id="t0703a27"></a>以何等故此法有諍？此法有苦、有煩、有熱、<a class="t" id="t0703a28"></a>有憂慼邪行，是故此法則有諍也。有結滅<a class="t" id="t0703a29"></a>盡，此法無諍。以何等故此法無諍？此法<a class="t" id="t0703b01"></a>無苦、無煩、無熱、無憂慼正行，是故此法則<a class="t" id="t0703b02"></a>無諍也。</p>
<p><a class="t-linehead" id="t-linehead0703b02"></a>「不求內樂，此法有諍。以何等故<a class="t" id="t0703b03"></a>此法有諍？此法有苦、有煩、有熱、有憂慼邪<a class="t" id="t0703b04"></a>行，是故此法則有諍也。求於內樂，此法無<a class="t" id="t0703b05"></a>諍。以何等故此法無諍？此法無苦、無煩、<a class="t" id="t0703b06"></a>無熱、無憂慼正行，是故此法則無諍也。</p>
<p><a class="t-linehead" id="t-linehead0703b06"></a>「於<a class="t" id="t0703b07"></a>中若有樂，非聖樂是凡夫樂，病本、癰本、箭<a class="t" id="t0703b08"></a>刺之本，有食有生死，不可修、不可習、不<a class="t" id="t0703b09"></a>可廣布，我說於彼則不可修，此法有諍。<a class="t" id="t0703b10"></a>以何等故此法有諍？此法有苦、有煩、有熱、<a class="t" id="t0703b11"></a>有憂慼邪行，是故此法則有諍也。於中若<a class="t" id="t0703b12"></a>有樂，是聖樂、無欲樂、離樂、息樂、正覺之樂，無<a class="t" id="t0703b13"></a>食無生死，可修、可習、可廣布，我說於彼則<a class="t" id="t0703b14"></a>可修也，此法無諍。以何等故此法無諍？<a class="t" id="t0703b15"></a>此法無苦、無煩、無熱、無憂慼正行，是故此<a class="t" id="t0703b16"></a>法則無諍也。</p>
<p><a class="t-linehead" id="t-linehead0703b16"></a>「於中若有導說不真實、虛<a class="t" id="t0703b17"></a>妄、無義相應，此法有諍。以何等故此法有<a class="t" id="t0703b18"></a>諍？此法有苦、有煩、有熱、有憂慼邪行，是故<a class="t" id="t0703b19"></a>此法則有諍也。於中若有導說真實、不虛<a class="t" id="t0703b20"></a>妄、無義相應，此法有諍。以何等故此法有<a class="t" id="t0703b21"></a>諍？此法有苦、有煩、有熱、有憂慼邪行，是<a class="t" id="t0703b22"></a>故此法則有諍也。於中若有導說真實、不<a class="t" id="t0703b23"></a>虛妄、與義相應，此法無諍。以何等故此<a class="t" id="t0703b24"></a>法無諍？此法無苦、無煩、無熱、無憂慼正行，<a class="t" id="t0703b25"></a>是故此法則無諍也。</p>
<p><a class="t-linehead" id="t-linehead0703b25"></a>「無齊限說者，此法有<a class="t" id="t0703b26"></a>諍。以何等故此法有諍？此法有苦、有煩、<a class="t" id="t0703b27"></a>有熱、有憂慼邪行，是故此法則有諍也。齊<a class="t" id="t0703b28"></a>限說者，此法無諍。以何等故此法無諍？<a class="t" id="t0703b29"></a>此法無苦、無煩、無熱、無憂慼正行，是故此<a class="t" id="t0703c01"></a>法則無諍也。</p>
<p><a class="t-linehead" id="t-linehead0703c01"></a>「隨國俗法，是及非，此法有諍。<a class="t" id="t0703c02"></a>以何等故此法有諍？此法有苦、有煩、有熱、<a class="t" id="t0703c03"></a>有憂慼邪行，是故此法則有諍也。隨國俗<a class="t" id="t0703c04"></a>法，不是不非，此法無諍。以何等故此法無<a class="t" id="t0703c05"></a>諍？此法<span class="corr" title="[有&gt;無]">無</span>苦、無煩、無熱、無憂慼正行，是<a class="t" id="t0703c06"></a>故此法則無諍也。是謂諍法。汝等當知諍<a class="t" id="t0703c07"></a>法及無諍法，知諍法及無諍法已，棄捨諍<a class="t" id="t0703c08"></a>法，修習無諍法，汝等當學。」</p>
<p><a class="t-linehead" id="t-linehead0703c08"></a>如是須菩提族<a class="t" id="t0703c09"></a>姓子以無諍道，於後知法如法。</p><a class="t" id="t0703c10"></a>
<blockquote class="gatha">
<p>「知法如真實，　　須菩提說偈，<a class="t" id="t0703c11"></a><br>
此行真實空，　　捨此住止息。」</p></blockquote><a class="t" id="t0703c12"></a>
<p><a class="t-linehead" id="t-linehead0703c12"></a>佛說如是。彼諸比丘聞佛所說，歡喜奉行。</p><a class="t" id="t0703c13"></a>
<p class="endsutta"><a class="t-linehead" id="t-linehead0703c13"></a>拘樓瘦無諍經第八竟<span class="t-note">（三千一十六字）</span></p><a class="t" id="t0703c14"></a><p class="endsection"><span class="t-juanname">中阿含經卷第四十三<span class="t-note">（九千二百二十三字）</span><span class="t-note">（第四分別<a class="t" id="t0703c15"></a>誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>