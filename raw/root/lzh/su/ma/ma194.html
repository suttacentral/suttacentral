<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma194">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 16</span>
<span class="mirror-right">大品</span></p>
<h1 class="mirror-row">
<span class="mirror-left latin">194. </span>
<span class="mirror-right">（一九四）跋陀和利經</span></h1>
</div><p class="suttainfo"><span class="t-juanname">中阿含經卷第五十一</span></p><a class="t" id="t0746b16"></a><a class="t" id="t0746b17"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0746b18"></a><a class="t" id="t0746b19"></a>
<p><a class="t-linehead" id="t-linehead0746b19"></a>我聞如是：</p>
<p>一時，佛遊舍衛國，在勝林給孤<a class="t" id="t0746b20"></a>獨園，與大比丘眾俱而受夏坐。</p>
<p><a class="t-linehead" id="t-linehead0746b20"></a>爾時，世尊<a class="t" id="t0746b21"></a>告諸比丘：「我一坐食，一坐食已，無為無求，<a class="t" id="t0746b22"></a>無有病痛，身體輕便，氣力康強，安隱快樂。<a class="t" id="t0746b23"></a>汝等亦當學一坐食，一坐食已，無為無求，無<a class="t" id="t0746b24"></a>有病痛，身體輕便，氣力康強，安隱快樂。」</p>
<p><a class="t-linehead" id="t-linehead0746b24"></a>爾<a class="t" id="t0746b25"></a>時，尊者跋陀和利亦在眾中。於是，尊者跋陀<a class="t" id="t0746b26"></a>和利即從坐起，偏袒著衣，叉手向佛，白曰：<a class="t" id="t0746b27"></a>「世尊！我不堪任於一坐食。所以者何？若我<a class="t" id="t0746b28"></a>一坐食者，同不了事，懊惱心悔。世尊！是故<a class="t" id="t0746b29"></a>我不堪任一坐食也。」</p>
<p><a class="t-linehead" id="t-linehead0746b29"></a>世尊告曰：「跋陀和利！<a class="t" id="t0746c01"></a>若我受請，汝亦隨我，聽汝請食，持去一坐<a class="t" id="t0746c02"></a>食。跋陀和利！若如是者，快得生活。」</p>
<p><a class="t-linehead" id="t-linehead0746c02"></a>尊者跋<a class="t" id="t0746c03"></a>陀和利又復白曰：「世尊！如是，我亦不堪於<a class="t" id="t0746c04"></a>一坐食。所以者何？若我一坐食者，同不了<a class="t" id="t0746c05"></a>事，懊惱心悔。世尊！是故我不堪任一坐食<a class="t" id="t0746c06"></a>也。」</p>
<p><a class="t-linehead" id="t-linehead0746c06"></a>世尊復至再三告諸比丘：「我一坐食，一<a class="t" id="t0746c07"></a>坐食已，無為無求，無有病痛，身體輕便，氣<a class="t" id="t0746c08"></a>力康強，安隱快樂。汝等亦當學一坐食，一坐<a class="t" id="t0746c09"></a>食已，無為無求，無有病痛，身體輕便，氣力<a class="t" id="t0746c10"></a>康強，安隱快樂。」</p>
<p><a class="t-linehead" id="t-linehead0746c10"></a>尊者跋陀和利亦至再三從<a class="t" id="t0746c11"></a>坐而起，偏袒著衣，叉手向佛，白曰：「世尊！我<a class="t" id="t0746c12"></a>不堪任於一坐食。所以者何？若我一坐食<a class="t" id="t0746c13"></a>者，同不了事，懊惱心悔。世尊！是故我不堪<a class="t" id="t0746c14"></a>任一坐食也。」</p>
<p><a class="t-linehead" id="t-linehead0746c14"></a>世尊復至再三告曰：「跋陀和<a class="t" id="t0746c15"></a>利！若我受請，汝亦隨我，聽汝請食，持去一<a class="t" id="t0746c16"></a>坐食。跋陀和利！若如是者，快得生活。」</p>
<p><a class="t-linehead" id="t-linehead0746c16"></a>尊者<a class="t" id="t0746c17"></a>跋陀和利復至再三白曰：「世尊！如是我<span class="corr" title="[復&gt;亦] cf.［麗】">亦</span><a class="t" id="t0746c18"></a>不堪於一坐食。所以者何？若我一坐食者，<a class="t" id="t0746c19"></a>同不了事，懊惱心悔。世尊！是故我不堪任<a class="t" id="t0746c20"></a>一坐食也。」</p>
<p><a class="t-linehead" id="t-linehead0746c20"></a>爾時，世尊為比丘眾施設一坐<a class="t" id="t0746c21"></a>食戒，諸比丘眾皆奉學戒及世尊境界諸微<a class="t" id="t0746c22"></a>妙法，唯尊者跋陀和利說不堪任，從坐起<a class="t" id="t0746c23"></a>去。所以者何？不學具戒及世尊境界諸微妙<a class="t" id="t0746c24"></a>法故。於是，尊者跋陀和利遂藏一夏，不見<a class="t" id="t0746c25"></a>世尊。所以者何？以不學具戒及世尊境界<a class="t" id="t0746c26"></a>諸微妙法故。</p>
<p><a class="t-linehead" id="t-linehead0746c26"></a>時，諸比丘為佛作衣，世尊於<a class="t" id="t0746c27"></a>舍衛國受夏坐訖，過三月已，補治衣竟，<a class="t" id="t0746c28"></a>攝衣持鉢，當遊人間。尊者跋陀和利聞諸<a class="t" id="t0746c29"></a>比丘為佛作衣，世尊於舍衛國受夏坐訖，<a class="t" id="t0747a01"></a>過三月已，補治衣竟，攝衣持鉢，當遊人<a class="t" id="t0747a02"></a>間。尊者跋陀和利聞已，往詣諸比丘所，諸比<a class="t" id="t0747a03"></a>丘遙見尊者跋陀和利來，便作是語：「賢者跋<a class="t" id="t0747a04"></a>陀和利！汝當知此為佛作衣，世尊於舍衛<a class="t" id="t0747a05"></a>國受夏坐訖，過三月已，補治衣竟，攝<a class="t" id="t0747a06"></a>衣持鉢，當遊人間。跋陀和利，<span class="corr" title="[&gt;汝] cf.［麗】">汝</span>當彼處善自<a class="t" id="t0747a07"></a>守護，莫令後時致多煩勞。」</p>
<p><a class="t-linehead" id="t-linehead0747a07"></a>尊者跋陀和利<a class="t" id="t0747a08"></a>聞此語已，即詣佛所，稽首佛足，白曰：「世尊！<a class="t" id="t0747a09"></a>我實有過，我實有過，如愚如癡，如不了，<a class="t" id="t0747a10"></a>如不善。所以者何？世尊為比丘眾施設一<a class="t" id="t0747a11"></a>坐食戒，諸比丘眾皆奉學戒及世尊境界諸<a class="t" id="t0747a12"></a>微妙法，唯我說不堪任，從坐起去。所以者<a class="t" id="t0747a13"></a>何？以不學具戒及世尊境界諸微妙法故。」</p><a class="t" id="t0747a14"></a>
<p><a class="t-linehead" id="t-linehead0747a14"></a>世尊告曰：「跋陀和利！汝於爾時不知眾多<a class="t" id="t0747a15"></a>比丘、比丘尼於舍衛國而受夏坐，彼知我、<a class="t" id="t0747a16"></a>見我，有比丘名跋陀和利，世尊弟子，不<a class="t" id="t0747a17"></a>學具戒及世尊境界諸微妙法。跋陀和利！<a class="t" id="t0747a18"></a>汝於爾時不知如此耶？跋陀和利！汝於爾<a class="t" id="t0747a19"></a>時不知眾多優婆塞、優婆夷居舍衛國，彼<a class="t" id="t0747a20"></a>知我、見我，有比丘名跋陀和利，世尊弟子，<a class="t" id="t0747a21"></a>不學具戒及世尊境界諸微妙法。跋陀和利！<a class="t" id="t0747a22"></a>汝於爾時不知如此耶？跋陀和利！汝於爾<a class="t" id="t0747a23"></a>時不知眾多異學沙門、梵志於舍衛國<a class="t" id="t0747a24"></a>而受夏坐，彼知我、見我，有比丘名跋陀和<a class="t" id="t0747a25"></a>利，沙門瞿曇弟子，名德，不學具戒及世尊境<a class="t" id="t0747a26"></a>界諸微妙法。跋陀和利！汝於爾時不知如<a class="t" id="t0747a27"></a>此耶？跋陀和利！若有比丘俱解脫者，我語彼<a class="t" id="t0747a28"></a>曰：『汝來入泥。』跋陀和利！於意云何？我教彼<a class="t" id="t0747a29"></a>比丘，彼比丘寧當可住而移避耶？」</p>
<p><a class="t-linehead" id="t-linehead0747a29"></a>尊者跋陀<a class="t" id="t0747b01"></a>和利答曰：「不也。」</p>
<p><a class="t-linehead" id="t-linehead0747b01"></a>世尊告曰：「跋陀和利！若有比<a class="t" id="t0747b02"></a>丘，設非俱解脫有慧解脫，設非慧解脫<a class="t" id="t0747b03"></a>有身證者，設非身證有見到者，設非<a class="t" id="t0747b04"></a>見到有信解脫，設非信解脫有法行者，<a class="t" id="t0747b05"></a>設非法行有信行者，我語彼曰：『汝來入<a class="t" id="t0747b06"></a>泥。』跋陀和利！於意云何？我教彼比丘，彼比<a class="t" id="t0747b07"></a>丘寧當可住而移避耶？」</p>
<p><a class="t-linehead" id="t-linehead0747b07"></a>尊者跋陀和利答曰：<a class="t" id="t0747b08"></a>「不也。」</p>
<p><a class="t-linehead" id="t-linehead0747b08"></a>世尊告曰：「跋陀和利！於意云何？汝於<a class="t" id="t0747b09"></a>爾時得信行、法行、信解脫、見到、身證、慧解脫、<a class="t" id="t0747b10"></a>俱解脫耶？」</p>
<p><a class="t-linehead" id="t-linehead0747b10"></a>尊者跋陀和利答曰：「不也。」</p>
<p>世尊告<a class="t" id="t0747b11"></a>曰：「跋陀和利！汝於爾時非如空屋耶？」</p>
<p><a class="t-linehead" id="t-linehead0747b11"></a>於<a class="t" id="t0747b12"></a>是，尊者跋陀和利為世尊面呵責已，內懷<a class="t" id="t0747b13"></a>憂慼，低頭默然，失辯無言，如有所伺。</p>
<p><a class="t-linehead" id="t-linehead0747b13"></a>於是，<a class="t" id="t0747b14"></a>世尊面呵責尊者跋陀和利已，復欲令歡<a class="t" id="t0747b15"></a>喜，而告之曰：「跋陀和利！汝當爾時，於我無<a class="t" id="t0747b16"></a>信法靖，無愛法靖，無靖法靖。所以者<a class="t" id="t0747b17"></a>何？我為比丘眾施設一坐食戒，諸比丘眾皆<a class="t" id="t0747b18"></a>奉學戒及世尊境界諸微妙法，唯汝說不堪<a class="t" id="t0747b19"></a>任，從坐起去。所以者何？以不學具戒及<a class="t" id="t0747b20"></a>世尊境界諸微妙法故。」</p>
<p><a class="t-linehead" id="t-linehead0747b20"></a>尊者跋陀和利白曰：<a class="t" id="t0747b21"></a>「實爾。所以者何？世尊為比丘眾施設一坐<a class="t" id="t0747b22"></a>食戒，諸比丘眾皆奉學戒及世尊境界諸微<a class="t" id="t0747b23"></a>妙法，唯我說不堪任，從坐起去。所以者<a class="t" id="t0747b24"></a>何？以不學具戒及世尊境界諸微妙法故。<a class="t" id="t0747b25"></a>唯願世尊受我過失，我見過已，當自悔過，<a class="t" id="t0747b26"></a>從今護之，不復更作。」</p>
<p><a class="t-linehead" id="t-linehead0747b26"></a>世尊告曰：「跋陀和利！<a class="t" id="t0747b27"></a>如是，汝實如愚如癡，如不了、如不善。所以<a class="t" id="t0747b28"></a>者何？我為比丘眾施設一坐食戒，諸比丘<a class="t" id="t0747b29"></a>眾皆奉學戒及世尊境界諸微妙法，唯汝說<a class="t" id="t0747c01"></a>不堪任，從坐起去。所以者何？以汝不學<a class="t" id="t0747c02"></a>具戒及世尊境界諸微妙法故。跋陀和利！若<a class="t" id="t0747c03"></a>汝有過，見已自悔，從今護之，不更作者。跋<a class="t" id="t0747c04"></a>陀和利！如是則於聖法、律中益而不損。若<a class="t" id="t0747c05"></a>汝有過，見已自悔，從今護之，不更作者，跋<a class="t" id="t0747c06"></a>陀和利！於意云何？若有比丘不學具戒<a class="t" id="t0747c07"></a>者，彼住無事處山林樹下，或居高巖寂無<a class="t" id="t0747c08"></a>音聲，遠離，無惡，無有人民，隨順燕坐，彼<a class="t" id="t0747c09"></a>住遠離處，修行精勤，得增上心，現法樂居，<a class="t" id="t0747c10"></a>彼住遠離處，修行精勤，安隱快樂，以誣<a class="t" id="t0747c11"></a>謗世尊戒，及誣謗天諸智梵行者，亦誣謗<a class="t" id="t0747c12"></a>自戒。彼誣謗世尊戒，及誣謗天諸智梵行<a class="t" id="t0747c13"></a>者，亦誣謗自戒已，便不生歡悅，不生歡<a class="t" id="t0747c14"></a>悅已，便不生喜，不生喜已，便不止身，不<a class="t" id="t0747c15"></a>止身已，便不覺樂，不覺樂已，便心不定。<a class="t" id="t0747c16"></a>跋陀和利！賢聖弟子心不定已，便不見如<a class="t" id="t0747c17"></a>實、知如真。</p>
<p><a class="t-linehead" id="t-linehead0747c17"></a>「跋陀和利！於意云何？若有比丘<a class="t" id="t0747c18"></a>學具戒者，彼住無事處山林樹下，或居高<a class="t" id="t0747c19"></a>巖寂無音聲，遠離，無惡，無有人民，隨順<a class="t" id="t0747c20"></a><span class="corr" title="[法&gt;] cf.［麗】"></span>燕坐。彼住遠離處，修行精勤，得增上心，<a class="t" id="t0747c21"></a>現<span class="corr" title="[&gt;法] cf.［麗】">法</span>樂居。彼住遠離處，修行精勤，安隱快樂<a class="t" id="t0747c22"></a>已，不誣謗世尊戒，不誣謗天、諸智梵行者，<a class="t" id="t0747c23"></a>亦不誣謗自戒。彼不誣謗世尊戒，不誣謗<a class="t" id="t0747c24"></a>天、諸智梵行者，亦不誣謗自戒已，便生歡<a class="t" id="t0747c25"></a>悅，生歡悅已，便生喜，生喜已，便止身，止<a class="t" id="t0747c26"></a>身已，便覺樂，覺樂已，便心定。</p>
<p><a class="t-linehead" id="t-linehead0747c26"></a>「跋陀和利！賢聖<a class="t" id="t0747c27"></a>弟子心定已，便見如實、知如真，見如實、知<a class="t" id="t0747c28"></a>如真已，便離欲、離惡不善之法，有覺、有觀，<a class="t" id="t0747c29"></a>離生喜、樂，得初禪成就遊。跋陀和利！是謂<a class="t" id="t0748a01"></a>彼於爾時得第一增上心，即於現法得安<a class="t" id="t0748a02"></a>樂居，易不難得，樂住無怖，安隱快樂，令昇<a class="t" id="t0748a03"></a>涅槃。彼覺、觀已息，內靖、一心，無覺、無觀，定生<a class="t" id="t0748a04"></a>喜、樂，得第二禪成就遊。跋陀和利！是謂彼<a class="t" id="t0748a05"></a>於爾時得第二增上心，即於現法得安樂<a class="t" id="t0748a06"></a>居，易不難得，樂住無怖，安隱快樂，令昇<a class="t" id="t0748a07"></a>涅槃。彼離於喜欲，捨無求遊，正念正智而<a class="t" id="t0748a08"></a>身覺樂，謂聖所說，聖所捨、念、樂住、空，得第<a class="t" id="t0748a09"></a>三禪成就遊。跋陀和利！是謂彼於爾時得<a class="t" id="t0748a10"></a>第三增上心，即於現法得安樂居，易不難<a class="t" id="t0748a11"></a>得，樂住無怖，安隱快樂，令昇涅槃。彼樂滅、<a class="t" id="t0748a12"></a>苦滅，喜、憂本已滅，不苦不樂、捨、念、清淨，得<a class="t" id="t0748a13"></a>第四禪成就遊。跋陀和利！是謂彼於爾時<a class="t" id="t0748a14"></a>得第四增上心，即於現法得安樂居，易不<a class="t" id="t0748a15"></a>難得，樂住無怖，安隱快樂，令昇涅槃。</p>
<p><a class="t-linehead" id="t-linehead0748a15"></a>「彼如<a class="t" id="t0748a16"></a>是得定心清淨，無穢無煩，柔軟善住，得不動<a class="t" id="t0748a17"></a>心，覺憶宿命智通作證，彼有行有相貌，<a class="t" id="t0748a18"></a>憶本無量昔所經歷，謂一生、二生、百生、千生，<a class="t" id="t0748a19"></a>成劫、敗劫、無量成敗劫。彼眾生名某，彼昔更<a class="t" id="t0748a20"></a>歷，我曾生彼，如是姓、如是字、如是生、如<a class="t" id="t0748a21"></a>是飲食、如是受苦樂、如是長壽、如是久住、<a class="t" id="t0748a22"></a>如是壽訖，此死生彼，彼死生此，我生在此，<a class="t" id="t0748a23"></a>如是姓、如是字、如是生、如是飲食、如是<a class="t" id="t0748a24"></a>受苦樂、如是長壽、如是久住、如是壽訖。跋<a class="t" id="t0748a25"></a>陀和利！是謂彼於爾時得此第一明達，以<a class="t" id="t0748a26"></a>本無放逸，樂住遠離，修行精勤，謂無智滅<a class="t" id="t0748a27"></a>而智生，闇壞而明成，無明滅而明生，謂憶宿<a class="t" id="t0748a28"></a>命智作證明達。</p>
<p><a class="t-linehead" id="t-linehead0748a28"></a>「彼如是得定心清淨，無穢<a class="t" id="t0748a29"></a>無煩，柔軟善住，得不動心，學於生死智通<a class="t" id="t0748b01"></a>作證。彼以清淨天眼出過於人，見此眾生<a class="t" id="t0748b02"></a>死時生時，好色惡色，妙與不妙，往來善處及<a class="t" id="t0748b03"></a>不善處，隨此眾生之所作業，見其如真。若<a class="t" id="t0748b04"></a>此眾生成就身惡行，口、意惡行，誹謗聖人，<a class="t" id="t0748b05"></a>邪見成就邪見業，彼因緣此，身壞命終，必<a class="t" id="t0748b06"></a>至惡處，生地獄中。若此眾生成就身妙行，<a class="t" id="t0748b07"></a>口、意妙行，不誹謗聖人，正見成就正見業，<a class="t" id="t0748b08"></a>彼因緣此，身壞命終，必昇善處，上生天中。<a class="t" id="t0748b09"></a>跋陀和利！是謂彼於爾時得第二明達，以<a class="t" id="t0748b10"></a>本無放逸，樂住遠離，修行精勤，無智滅而<a class="t" id="t0748b11"></a>智生，闇壞而明成，無明滅而明生，謂生死智<a class="t" id="t0748b12"></a>作證明達。</p>
<p><a class="t-linehead" id="t-linehead0748b12"></a>「彼如是得定心清淨，無穢無煩，<a class="t" id="t0748b13"></a>柔軟善住，得不動心，學漏盡智通作證。彼<a class="t" id="t0748b14"></a>知此苦如真，知此苦習、知此苦滅、知此<a class="t" id="t0748b15"></a>苦滅道如真，知此漏如真，知此漏習、知此<a class="t" id="t0748b16"></a>漏滅、知此漏滅道如真。彼如是知、如是見，<a class="t" id="t0748b17"></a>欲漏心解脫，有漏、無明漏心解脫，解脫已便<a class="t" id="t0748b18"></a>知解脫，生已盡，梵行已立，所作已辦，不更<a class="t" id="t0748b19"></a>受有，知如真。跋陀和利！是謂彼於爾時<a class="t" id="t0748b20"></a>得第三明達，以本無放逸，樂住遠離，修行<a class="t" id="t0748b21"></a>精勤，無智滅而智生，暗壞而明成，無明滅而<a class="t" id="t0748b22"></a>明生，謂漏盡智作證明達。」</p>
<p><a class="t-linehead" id="t-linehead0748b22"></a>於是，尊者跋陀和<a class="t" id="t0748b23"></a>利即從坐起，偏袒著衣，叉手向佛，白曰：「世<a class="t" id="t0748b24"></a>尊！何因何緣，諸比丘等同犯於戒，或有苦<a class="t" id="t0748b25"></a>治，或不苦治。」</p>
<p><a class="t-linehead" id="t-linehead0748b25"></a>世尊答曰：「跋陀和利！或有比<a class="t" id="t0748b26"></a>丘數數犯戒，因數數犯戒故，為諸梵行<a class="t" id="t0748b27"></a>訶，所見聞從他疑者，彼為諸梵行訶，所<a class="t" id="t0748b28"></a>見聞從他疑已，便說異異論外餘事，瞋恚<a class="t" id="t0748b29"></a>憎嫉，發怒廣惡，觸嬈於眾，輕慢於眾，作<a class="t" id="t0748c01"></a>如是說：『我今當作令眾歡喜而可意，作如<a class="t" id="t0748c02"></a>是意。』跋陀和利！諸比丘便作是念：『然此賢者<a class="t" id="t0748c03"></a>數數犯戒，因數數犯戒故，為諸梵行訶，<a class="t" id="t0748c04"></a>所見聞從他疑者，彼為諸梵行訶，所見<a class="t" id="t0748c05"></a>聞從他疑已，便說異異論外餘事，瞋恚憎<a class="t" id="t0748c06"></a>嫉，發怒廣惡，觸嬈於眾，輕慢於眾，作如<a class="t" id="t0748c07"></a>是說：「我今當作令眾歡喜而可意。」見已作<a class="t" id="t0748c08"></a>是語：「諸尊！當觀令久住。」』跋陀和利！諸比<a class="t" id="t0748c09"></a>丘如是觀令久住。</p>
<p><a class="t-linehead" id="t-linehead0748c09"></a>「或有比丘數數犯戒，因<a class="t" id="t0748c10"></a>數數犯戒故，為諸梵行訶，所見聞從他<a class="t" id="t0748c11"></a>疑者，彼為諸梵行訶，所見聞從他疑已，<a class="t" id="t0748c12"></a>不說異異論外餘事，不瞋恚憎嫉，發怒廣<a class="t" id="t0748c13"></a>惡，不觸嬈眾，不輕慢眾，不如是說：『我今<a class="t" id="t0748c14"></a>當作令眾歡喜而可意，不作如是意。』跋陀<a class="t" id="t0748c15"></a>和利！諸比丘便作是念：『然此賢者數數犯<a class="t" id="t0748c16"></a>戒，因數數犯戒故，為諸梵行訶，所見聞<a class="t" id="t0748c17"></a>從他疑者，彼為諸梵行訶，所見聞從他<a class="t" id="t0748c18"></a>疑已，不說異異論外餘事，不瞋恚憎嫉，發<a class="t" id="t0748c19"></a>怒廣惡，不觸嬈眾，不輕慢眾，不如是說：<a class="t" id="t0748c20"></a>「我今當作令眾歡喜而可意。」見已而作是<a class="t" id="t0748c21"></a>語：「諸尊！當觀令早滅。」』跋陀和利！諸比丘如<a class="t" id="t0748c22"></a>是觀令早滅；輕犯禁戒亦復如是。</p>
<p><a class="t-linehead" id="t-linehead0748c22"></a>「跋陀和<a class="t" id="t0748c23"></a>利！或有比丘有信、有愛、有靖，今此比丘<a class="t" id="t0748c24"></a>有信、有愛、有靖。『若我等苦治於此賢者，今<a class="t" id="t0748c25"></a>此賢者有信、有愛、有靖，因此必斷，我等<a class="t" id="t0748c26"></a>寧可善共將護於此賢者。』諸比丘便善共將<a class="t" id="t0748c27"></a>護。跋陀和利！譬若如人唯有<span class="corr" title="[　&gt;一]">一</span>眼，彼諸親屬<a class="t" id="t0748c28"></a>為憐念愍傷，求利及饒益，求安隱快樂，善<a class="t" id="t0748c29"></a>共將護，莫令此人寒熱、飢渴、有病、有憂<a class="t" id="t0749a01"></a>有病憂，莫塵、莫烟、莫塵烟。所以者何？復恐<a class="t" id="t0749a02"></a>此人失去一眼，是故親屬善將護之。跋陀和<a class="t" id="t0749a03"></a>利！如是比丘少信、少愛、少有靖，諸比丘等<a class="t" id="t0749a04"></a>便作是念：『今此比丘少信、少愛、少有靖，若<a class="t" id="t0749a05"></a>我等苦治於此賢者，今此賢者少信、少愛、少<a class="t" id="t0749a06"></a>有靖，因此必斷，我等寧可善共將護於此<a class="t" id="t0749a07"></a>賢者。』是故諸比丘善共將護，猶如親屬護<a class="t" id="t0749a08"></a>一眼人。」</p>
<p><a class="t-linehead" id="t-linehead0749a08"></a>於是，尊者跋陀和利即從坐起，偏<a class="t" id="t0749a09"></a>袒著衣，叉手向佛，白曰：「世尊！何因何緣，昔<a class="t" id="t0749a10"></a>日少施設戒，多有比丘遵奉持者？何因何<a class="t" id="t0749a11"></a>緣，世尊今日多施設戒，少有比丘遵奉持<a class="t" id="t0749a12"></a>者？」</p>
<p><a class="t-linehead" id="t-linehead0749a12"></a>世尊答曰：「跋陀和利！若比丘眾不得利<a class="t" id="t0749a13"></a>者，眾便無憙好法，若眾得利者，眾便生<a class="t" id="t0749a14"></a>憙好法。生喜好法已，世尊欲斷此憙好<a class="t" id="t0749a15"></a>法故，便為弟子施設於戒。如是稱譽廣<a class="t" id="t0749a16"></a>大，上尊王所識知，大有福、多學問。跋陀和<a class="t" id="t0749a17"></a>利！若眾不多聞者，眾便不生憙好法，若<a class="t" id="t0749a18"></a>眾多聞者，眾便生憙好法。眾生憙好法<a class="t" id="t0749a19"></a>已，世尊欲斷此憙好法故，便為弟子施<a class="t" id="t0749a20"></a>設戒。跋陀和利！不以斷現世漏故，為弟子<a class="t" id="t0749a21"></a>施設戒，我以斷後世漏故，為弟子施設<a class="t" id="t0749a22"></a>戒。跋陀和利！是故我為弟子斷漏故施設<a class="t" id="t0749a23"></a>戒，至受我教。跋陀和利！我於昔時為諸<a class="t" id="t0749a24"></a>比丘說清淨馬喻法，此中何所因，汝憶不<a class="t" id="t0749a25"></a>耶？」</p>
<p><a class="t-linehead" id="t-linehead0749a25"></a>尊者跋陀和利白曰：「世尊！此中有所因。所<a class="t" id="t0749a26"></a>以者何？世尊為諸比丘施設一坐食戒，諸比<a class="t" id="t0749a27"></a>丘眾皆奉學戒及世尊境界諸微妙法，唯我<a class="t" id="t0749a28"></a>說不堪任，從坐起去，以不學具戒及世<a class="t" id="t0749a29"></a>尊境界諸微妙法故。世尊！是謂此中有所<a class="t" id="t0749b01"></a>因。」</p>
<p><a class="t-linehead" id="t-linehead0749b01"></a>世尊復告曰：「跋陀和利！此中不但因是，<a class="t" id="t0749b02"></a>跋陀和利！若我為諸<span class="corr" title="[此&gt;比]">比</span>丘當說清淨馬喻<a class="t" id="t0749b03"></a>法者，汝必不一心，不善恭敬，不思念聽。跋<a class="t" id="t0749b04"></a>陀和利！是謂此中更有因也。」</p>
<p><a class="t-linehead" id="t-linehead0749b04"></a>於是，尊者跋<a class="t" id="t0749b05"></a>陀和利即從坐起，偏袒著衣，叉手向佛，白<a class="t" id="t0749b06"></a>曰：「世尊！今正是時。善逝！今正是時。若世尊<a class="t" id="t0749b07"></a>為諸比丘說清淨馬喻法者，諸比丘從世<a class="t" id="t0749b08"></a>尊聞已，當善受持。」</p>
<p><a class="t-linehead" id="t-linehead0749b08"></a>世尊告曰：「跋陀和利！猶<a class="t" id="t0749b09"></a>如知御馬者得清淨良馬，彼知御者先治<a class="t" id="t0749b10"></a>其口，治其口已，則有不樂於動轉，或欲或<a class="t" id="t0749b11"></a>不欲。所以者何？以未曾治故。跋陀和利！若<a class="t" id="t0749b12"></a>清淨良馬從御者治，第一治得成就，彼御<a class="t" id="t0749b13"></a>馬者，然復更治勒口絆脚、絆脚勒口而令<a class="t" id="t0749b14"></a>驅行，用令上閾，堪任王乘無上行，無上息<a class="t" id="t0749b15"></a>治諸支節，悉御令成，則有不樂於動轉，<a class="t" id="t0749b16"></a>或欲或不欲。所以者何？以數數治故。跋陀<a class="t" id="t0749b17"></a>和利！若清淨良馬，彼御馬者數數治時得成<a class="t" id="t0749b18"></a>就者，彼於爾時調、善調，得無上調、得第一<a class="t" id="t0749b19"></a>無上調，無上行、得第一行，便中王乘，食<a class="t" id="t0749b20"></a>於王粟，稱說王馬。</p>
<p><a class="t-linehead" id="t-linehead0749b20"></a>「跋陀和利！如是。若時賢<a class="t" id="t0749b21"></a>良智人成就十無學法，無學正見，乃至無學<a class="t" id="t0749b22"></a>正智者，彼於爾時調、善調，得無上調、得第<a class="t" id="t0749b23"></a>一無上調，無上止、得第一止，除一切曲，除<a class="t" id="t0749b24"></a>一切穢，除一切怖，除一切癡，除一切諂，止<a class="t" id="t0749b25"></a>一切塵，淨一切垢而無所著，可敬可重，可<a class="t" id="t0749b26"></a>奉可祠，一切天人良福田也。」</p>
<p><a class="t-linehead" id="t-linehead0749b26"></a>佛說如是。<a class="t" id="t0749b27"></a>尊者跋陀和利及諸比丘，聞佛所說，歡喜奉<a class="t" id="t0749b28"></a>行。</p><a class="t" id="t0749b29"></a>
<p class="endsutta"><a class="t-linehead" id="t-linehead0749b29"></a>跋陀和利經第三竟<span class="t-note">（四千三百七字）</span></p><a class="t" id="t0749c01"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>