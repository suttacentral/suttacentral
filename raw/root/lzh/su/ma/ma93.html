<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma93">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 8</span>
<span class="mirror-right">穢品</span></p>
<h1 class="mirror-row">
<span class="mirror-left latin">93. </span>
<span class="mirror-right">（九三）水淨梵志經</span></h1>
</div><a class="t" id="t0575a21"></a>
<p><a class="t-linehead" id="t-linehead0575a21"></a>我聞如是：</p>
<p>一時，佛遊欝鞞羅尼連然河岸，在<a class="t" id="t0575a22"></a>阿耶惒羅尼拘類樹下，初得道時。</p>
<p><a class="t-linehead" id="t-linehead0575a22"></a>於是，有<a class="t" id="t0575a23"></a>一水淨梵志，中後仿佯往詣佛所。世尊<a class="t" id="t0575a24"></a>遙見水淨梵志來，因水淨梵志故，告諸比<a class="t" id="t0575a25"></a>丘：「若有二十一穢污於心者，必至惡處，<a class="t" id="t0575a26"></a>生地獄中。云何二十一穢？邪見心穢、非法<a class="t" id="t0575a27"></a>欲心穢、惡貪心穢、邪法心穢、貪心穢、恚心穢、睡<a class="t" id="t0575a28"></a>眠心穢、調悔心穢、疑惑心穢、瞋纏心穢、不語<a class="t" id="t0575a29"></a>結心穢、慳心穢、嫉心穢、欺誑心穢、諛諂心穢、<a class="t" id="t0575b01"></a>無慙心穢、無愧心穢、慢心穢、大慢心穢、慢慠<a class="t" id="t0575b02"></a>心穢、放逸心穢。若有此二十一穢污於心<a class="t" id="t0575b03"></a>者，必至惡處，生地獄中。猶垢膩衣持與染<a class="t" id="t0575b04"></a>家，彼染家得，或以淳灰、或以澡豆、或以土<a class="t" id="t0575b05"></a>漬極浣，令淨此垢膩衣。染家雖治，或以淳<a class="t" id="t0575b06"></a>灰、或以澡豆、或以土漬極浣令淨，然此污<a class="t" id="t0575b07"></a>衣故有穢色。如是，若有二十一穢污於心<a class="t" id="t0575b08"></a>者，必至惡處，生地獄中。云何二十一穢？<a class="t" id="t0575b09"></a>邪見心穢、非法欲心穢、惡貪心穢、邪法心穢、貪<a class="t" id="t0575b10"></a>心穢、恚心穢、睡眠心穢、調悔心穢、疑惑心穢、<a class="t" id="t0575b11"></a>瞋纏心穢、不語結心穢、慳心穢、嫉心穢、欺誑心<a class="t" id="t0575b12"></a>穢、諛諂心穢、無慙心穢、無愧心穢、慢心穢、大慢<a class="t" id="t0575b13"></a>心穢、慢慠心穢、放逸心穢。若有此二十一穢<a class="t" id="t0575b14"></a>污於心者，必至惡處，生地獄中。</p>
<p><a class="t-linehead" id="t-linehead0575b14"></a>「若有二十<a class="t" id="t0575b15"></a>一穢不污心者，必至善處，生於天上。云何<a class="t" id="t0575b16"></a>二十一穢？邪見心穢、非法欲心穢、惡貪心穢、<a class="t" id="t0575b17"></a>邪法心穢、貪心穢、恚心穢、睡眠心穢、調悔心穢、<a class="t" id="t0575b18"></a>疑惑心穢、瞋纏心穢、不語心心穢、慳心穢、嫉<a class="t" id="t0575b19"></a>心穢、欺誑心穢、諛諂心穢、無慙心穢、無愧心穢、<a class="t" id="t0575b20"></a>慢心穢、大慢心穢、憍慠心穢、放逸心穢。若有<a class="t" id="t0575b21"></a>此二十一穢不污心者，必至善處，生於天<a class="t" id="t0575b22"></a>上。猶如白淨波羅奈衣持與染家，彼染家得，<a class="t" id="t0575b23"></a>或以淳灰、或以澡豆、或以土漬極浣令淨；<a class="t" id="t0575b24"></a>此白淨波羅奈衣，染家雖治，或以淳灰、或<a class="t" id="t0575b25"></a>以澡豆、或以土漬極浣令淨，然此白淨波<a class="t" id="t0575b26"></a>羅奈衣本已淨而復淨。如是若有二十一穢<a class="t" id="t0575b27"></a>不污心者，必至善處，生於天上。云何二十<a class="t" id="t0575b28"></a>一穢？邪見心穢、非法欲心穢、惡貪心穢、邪法<a class="t" id="t0575b29"></a>心穢、貪心穢、恚心穢、睡眠心穢、調悔心穢、疑惑<a class="t" id="t0575c01"></a>心穢、瞋纏心穢、不語結心穢、慳心穢、嫉心穢、欺<a class="t" id="t0575c02"></a>誑心穢、諛諂心穢、無慙心穢、無愧心穢、慢心穢、<a class="t" id="t0575c03"></a>大慢心穢、憍慠心穢、放逸心穢。若有此二十<a class="t" id="t0575c04"></a>一穢不污心者，必至善處，生於天上。</p>
<p><a class="t-linehead" id="t-linehead0575c04"></a>「若<a class="t" id="t0575c05"></a>知邪見是心穢者，知已便斷。如是非法欲<a class="t" id="t0575c06"></a>心穢、惡貪心穢、邪法心穢、貪心穢、恚心穢、<a class="t" id="t0575c07"></a>睡眠心穢、調悔心穢、疑惑心穢、瞋纏心穢、不<a class="t" id="t0575c08"></a>語結心穢、慳心穢、嫉心穢、欺誑心穢、諛諂心穢、<a class="t" id="t0575c09"></a>無慙心穢、無愧心穢、慢心穢、大慢心穢、憍慠心<a class="t" id="t0575c10"></a>穢，若知放逸是心穢者，知已便斷，彼心與<a class="t" id="t0575c11"></a>慈俱，遍滿十方成就遊。如是二三四方、四<a class="t" id="t0575c12"></a>維上下，普周一切，<span class="corr" title="[&gt;心] cf.［麗】">心</span>與慈俱，無結、無怨、無恚、無<a class="t" id="t0575c13"></a>諍，極廣甚大，無量善修，遍滿一切世間成<a class="t" id="t0575c14"></a>就遊。如是，悲、喜心與捨俱，無結、無怨、無恚、<a class="t" id="t0575c15"></a>無諍，極廣甚大，無量善修，遍滿一切世間成<a class="t" id="t0575c16"></a>就遊。梵志！是謂洗浴內心，非浴外身。」</p>
<p><a class="t-linehead" id="t-linehead0575c16"></a>爾時，<a class="t" id="t0575c17"></a>梵志語世尊曰：「瞿曇！可詣多水河浴。」</p>
<p><a class="t-linehead" id="t-linehead0575c17"></a>世<a class="t" id="t0575c18"></a>尊問曰：「梵志！若詣多水河浴者，彼得何<a class="t" id="t0575c19"></a>等？」</p>
<p><a class="t-linehead" id="t-linehead0575c19"></a>梵志答曰：「瞿曇！彼多水河者，此是世<a class="t" id="t0575c20"></a>間齋潔之相、度相、福相。瞿曇！若詣多水河<a class="t" id="t0575c21"></a>浴者，彼則淨除於一切惡。」</p>
<p><a class="t-linehead" id="t-linehead0575c21"></a>爾時，世尊為彼<a class="t" id="t0575c22"></a>梵志而說頌曰：</p><a class="t" id="t0575c23"></a>
<blockquote class="gatha">
<p>「妙好首梵志，　　若入多水河，<a class="t" id="t0575c24"></a><br>
是愚常遊戲，　　不能淨黑業。<a class="t" id="t0575c25"></a><br>
好首何往泉，　　何義多水河，<a class="t" id="t0575c26"></a><br>
人作不善業，　　清水何所益？<a class="t" id="t0575c27"></a><br>
淨者無垢穢，　　淨者常說戒，<a class="t" id="t0575c28"></a><br>
淨者清白業，　　常得清淨行。<a class="t" id="t0575c29"></a><br>
若汝不殺生，　　常不與不取，<a class="t" id="t0576a01"></a><br>
真諦不妄語，　　常正念正知。<a class="t" id="t0576a02"></a><br>
梵志如是學，　　一切眾生安，<a class="t" id="t0576a03"></a><br>
梵志何還家，　　家泉無所淨。<a class="t" id="t0576a04"></a><br>
梵志汝當學，　　淨洗以善法，<a class="t" id="t0576a05"></a><br>
何須弊惡水，　　但去身體垢。」<a class="t" id="t0576a06"></a><br>
梵志白佛曰：　　「我亦作是念，<a class="t" id="t0576a07"></a><br>
淨洗以善法，　　何須弊惡水。」<a class="t" id="t0576a08"></a><br>
梵志聞佛教，　　心中大歡喜，<a class="t" id="t0576a09"></a><br>
即時禮佛足，　　歸命佛法眾。</p></blockquote><a class="t" id="t0576a10"></a>
<p><a class="t-linehead" id="t-linehead0576a10"></a>梵志白曰：「世尊！我已知。善逝！我已解。我今<a class="t" id="t0576a11"></a>自歸佛、法及比丘眾，唯願世尊受我為優<a class="t" id="t0576a12"></a>婆塞，從今日始，終身自歸，乃至命盡。」</p>
<p><a class="t-linehead" id="t-linehead0576a12"></a>佛說如<a class="t" id="t0576a13"></a>是。好首水淨梵志及諸比丘，聞佛所說，歡喜<a class="t" id="t0576a14"></a>奉行。</p><a class="t" id="t0576a15"></a>
<p class="endsutta"><a class="t-linehead" id="t-linehead0576a15"></a>水淨梵志經第七竟<span class="t-note">（一千二百一十字）</span></p><a class="t" id="t0576a16"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>