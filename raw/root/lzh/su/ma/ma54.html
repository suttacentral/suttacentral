<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma54">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left latin">54. The Wisdom of Cessation</span>
<span class="mirror-right">（五四）盡智經</span></h1>
</div><a class="t" id="t0490a01"></a>
<p><a class="t-linehead" id="t-linehead0490a01"></a>我聞如是：</p>
<p>一時，佛遊拘樓瘦，在劍摩瑟曇拘<a class="t" id="t0490a02"></a>樓都邑。</p>
<p><a class="t-linehead" id="t-linehead0490a02"></a>爾時，世尊告諸比丘：「有知有見者，便<a class="t" id="t0490a03"></a>得漏盡，非不知，非不見。云何知見便得漏<a class="t" id="t0490a04"></a>盡？謂知見苦如真，便得漏盡。知見苦習、<a class="t" id="t0490a05"></a>知見苦滅、知見苦滅道如真，便得漏盡。盡<a class="t" id="t0490a06"></a>智有習，非無習。何謂盡智習？答曰解脫為<a class="t" id="t0490a07"></a>習。解脫亦有習，非無習。何謂解脫習？答曰<a class="t" id="t0490a08"></a>無欲為習。無欲亦有習，非無習。何謂無欲<a class="t" id="t0490a09"></a>習？答曰厭為習。厭亦有習，非無習。何謂厭<a class="t" id="t0490a10"></a>習？答曰見如實、知如真為習。見如實、知如真<a class="t" id="t0490a11"></a>亦有習，非無習。何謂見如實、知如真習？答曰<a class="t" id="t0490a12"></a>定為習。定亦有習，非無習。何謂定習？答曰<a class="t" id="t0490a13"></a>樂為習。樂亦有習，非無習？何謂樂習？答曰<a class="t" id="t0490a14"></a>止為習。止亦有習，非無習。何謂止習？答曰<a class="t" id="t0490a15"></a>喜為習。喜亦有習，非無習。何謂喜習？答曰<a class="t" id="t0490a16"></a>歡悅為習。歡悅亦有習，非無習。何謂歡悅<a class="t" id="t0490a17"></a>習？答曰不悔為習。不悔亦有習，非無習。何<a class="t" id="t0490a18"></a>謂不悔習？答曰護戒為習。護戒亦有習，非<a class="t" id="t0490a19"></a>無習。何謂護戒習？答曰護諸根為習。護諸<a class="t" id="t0490a20"></a>根亦有習，非無習。何謂護諸根習？答曰正<a class="t" id="t0490a21"></a>念、正智為習。正念、正智亦有習，非無習。何<a class="t" id="t0490a22"></a>謂正念、正智習？答曰正思惟為習。正思惟<a class="t" id="t0490a23"></a>亦有習，非無習。何謂正思惟習？答曰信為<a class="t" id="t0490a24"></a>習。信亦有習，非無習。何謂信習？答曰觀<a class="t" id="t0490a25"></a>法忍為習。觀法忍亦有習，非無習。何謂<a class="t" id="t0490a26"></a>觀法忍習？答曰翫誦法為習。翫誦法亦<a class="t" id="t0490a27"></a>有習，非無習。何謂翫誦法習？答曰受持法<a class="t" id="t0490a28"></a>為習。受持法亦有習，非無習。何謂受持法<a class="t" id="t0490a29"></a>習？答曰觀法義為習。觀法義亦有習，非無<a class="t" id="t0490b01"></a>習。何謂觀法義習？答曰耳界為習。耳界亦<a class="t" id="t0490b02"></a>有習，非無習。何謂耳界習？答曰聞善法為<a class="t" id="t0490b03"></a>習。聞善法亦有習，非無習。何謂聞善法<a class="t" id="t0490b04"></a>習？答曰往詣為習。往詣亦有習，非無習。何<a class="t" id="t0490b05"></a>謂往詣習？答曰奉事為習。</p>
<p><a class="t-linehead" id="t-linehead0490b05"></a>「若有奉事善知<a class="t" id="t0490b06"></a>識者，未聞便聞，已聞便利，如是善知識若<a class="t" id="t0490b07"></a>不奉事者，便害奉事習。若無奉事，便害<a class="t" id="t0490b08"></a>往詣習。若無往詣，便害聞善法習。若不<a class="t" id="t0490b09"></a>聞善法，便害耳界習。若無耳界，便害觀法<a class="t" id="t0490b10"></a>義習。若無觀法義，便害受持法習。若無<a class="t" id="t0490b11"></a>受持法，便害翫誦法習。若無翫誦法，便害<a class="t" id="t0490b12"></a>觀法忍習。若無觀法忍，便害信習。若無信，<a class="t" id="t0490b13"></a>便害正思惟習。若無正思惟，便害正念、正<a class="t" id="t0490b14"></a>智習。若無正念、正智，便害護諸根、護戒、不悔、<a class="t" id="t0490b15"></a>歡悅、喜、止、樂、定、見如實、知如真、厭、無欲、解脫<a class="t" id="t0490b16"></a>習。若無解脫，便害盡智習。</p>
<p><a class="t-linehead" id="t-linehead0490b16"></a>「若奉事善知識<a class="t" id="t0490b17"></a>者，未聞便聞，已聞便利，如是善知識，若奉事<a class="t" id="t0490b18"></a>者，便習奉事。若有奉事，便習往詣。若有<a class="t" id="t0490b19"></a>往詣，便習聞善法。若有聞善法，便習耳界。<a class="t" id="t0490b20"></a>若有耳界，便習觀法義。若有觀法義，便<a class="t" id="t0490b21"></a>習受持法。若有受持法，便習翫誦法。若<a class="t" id="t0490b22"></a>有翫誦法，便習觀法忍。若有觀法忍，便習<a class="t" id="t0490b23"></a>信。若有信，便習正思惟。若有正思惟，便習<a class="t" id="t0490b24"></a>正念、正智。若有正念、正智，便習護諸根、護<a class="t" id="t0490b25"></a>戒、不悔、歡悅、喜、止、樂、定、見如實、知如真、厭、無欲、<a class="t" id="t0490b26"></a>解脫。若有解脫，便習盡智。」</p>
<p><a class="t-linehead" id="t-linehead0490b26"></a>佛說如是。彼諸<a class="t" id="t0490b27"></a>比丘聞佛所說，歡喜奉行。</p><a class="t" id="t0490b28"></a>
<p class="endsutta"><a class="t-linehead" id="t-linehead0490b28"></a>盡智經第十三竟<span class="t-note">（八百六十八字）</span></p><a class="t" id="t0490b29"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>