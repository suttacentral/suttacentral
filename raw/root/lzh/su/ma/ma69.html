<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma69">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 6</span>
<span class="mirror-right">王相應品</span></p>
<h1 class="mirror-row">
<span class="mirror-left latin">69. Thirty Analogies</span>
<span class="mirror-right">（六九）三十喻經</span></h1>
</div><p class="suttainfo"><span class="t-juanname">中阿含經卷第十五</span></p><a class="t" id="t0518c07"></a><a class="t" id="t0518c08"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0518c09"></a><a class="t" id="t0518c11"></a>
<p><a class="t-linehead" id="t-linehead0518c11"></a>我聞如是：</p>
<p>一時，佛遊王舍城，在竹林加蘭哆<a class="t" id="t0518c12"></a>園，與大比丘眾俱，共受夏坐。</p>
<p><a class="t-linehead" id="t-linehead0518c12"></a>爾時，世尊於<a class="t" id="t0518c13"></a>十五日說從解脫時，在比丘眾前敷座而<a class="t" id="t0518c14"></a>坐，世尊坐已，便入定意，觀諸比丘心。於是，<a class="t" id="t0518c15"></a>世尊見比丘眾靜坐默然極默然，無有睡<a class="t" id="t0518c16"></a>眠，除陰蓋故，比丘眾坐甚深極甚深，息極<a class="t" id="t0518c17"></a>息、妙極妙。</p>
<p><a class="t-linehead" id="t-linehead0518c17"></a>是時，尊者舍梨子亦在眾中。於<a class="t" id="t0518c18"></a>是，世尊告曰：「舍梨子！比丘眾靜坐默然極默<a class="t" id="t0518c19"></a>然，無有睡眠，除陰蓋故，比丘眾坐甚深極<a class="t" id="t0518c20"></a>甚深，息極息、妙極妙。舍梨子！誰能敬重奉<a class="t" id="t0518c21"></a>事比丘眾者？」</p>
<p><a class="t-linehead" id="t-linehead0518c21"></a>於是，尊者舍梨子即從坐起，<a class="t" id="t0518c22"></a>偏袒著衣，叉手向佛，白曰：「世尊！如是比丘<a class="t" id="t0518c23"></a>眾靜坐默然極默然，無有睡眠，除陰蓋故，<a class="t" id="t0518c24"></a>比丘眾坐甚深極甚深，息極息、妙極妙。世尊！<a class="t" id="t0518c25"></a>無能敬重奉事比丘眾者，唯有世尊能敬<a class="t" id="t0518c26"></a>重奉事法及比丘眾、戒、不放逸、布施及定，唯<a class="t" id="t0518c27"></a>有世尊能敬重奉事。」</p>
<p><a class="t-linehead" id="t-linehead0518c27"></a>世尊告曰：「舍梨子！如<a class="t" id="t0518c28"></a>是，如是。無能敬重奉事比丘眾者，唯有世<a class="t" id="t0519a01"></a>尊能敬重奉事法及比丘眾、戒、不放逸、布<a class="t" id="t0519a02"></a>施及定，唯有世尊能敬重奉事。舍梨子！猶<a class="t" id="t0519a03"></a>如王及大臣有種種嚴飾具，繒綵錦罽、指環、<a class="t" id="t0519a04"></a>臂釧、肘瓔、咽鉗、生色珠鬘。舍梨子！如是，比<a class="t" id="t0519a05"></a>丘、比丘尼以戒德為嚴飾具。舍梨子！若比<a class="t" id="t0519a06"></a>丘、比丘尼成就戒德為嚴飾具者，便能捨<a class="t" id="t0519a07"></a>惡，修習於善。舍梨子！猶如王及大臣有五<a class="t" id="t0519a08"></a>儀式，劍、蓋、天冠、珠柄之拂及嚴飾屣，守衛其<a class="t" id="t0519a09"></a>身，令得安隱。舍梨子！如是，比丘、比丘尼以<a class="t" id="t0519a10"></a>持禁戒為衛梵行。舍梨子！若比丘、比丘尼<a class="t" id="t0519a11"></a>成就禁戒為衛梵行者，便能捨惡，修習於<a class="t" id="t0519a12"></a>善。</p>
<p><a class="t-linehead" id="t-linehead0519a12"></a>「舍梨子！猶如王及大臣有守閤人。舍梨<a class="t" id="t0519a13"></a>子！如是，比丘、比丘尼以護六根為守閤人。<a class="t" id="t0519a14"></a>舍梨子！若比丘、比丘尼成就護六根為守<a class="t" id="t0519a15"></a>閤人者，便能捨惡，修習於善。舍梨子！猶如<a class="t" id="t0519a16"></a>王及大臣有守門將，聰明智慧，分別曉了。舍<a class="t" id="t0519a17"></a>梨子！如是，比丘、比丘尼以正念為守門將。<a class="t" id="t0519a18"></a>舍梨子！若比丘、比丘尼成就正念為守門<a class="t" id="t0519a19"></a>將者，便能捨惡，修習於善。舍梨子！猶如王<a class="t" id="t0519a20"></a>及大臣有好浴池，清泉平滿。舍梨子！如是，<a class="t" id="t0519a21"></a>比丘、比丘尼以自心為浴池泉。舍梨子！若<a class="t" id="t0519a22"></a>比丘、比丘尼成就自心為浴池泉者，便能<a class="t" id="t0519a23"></a>捨惡，修習於善。舍梨子！猶如王及大臣有<a class="t" id="t0519a24"></a>沐浴人，常使洗浴。舍梨子！如是，比丘、比丘<a class="t" id="t0519a25"></a>尼以善知識為沐浴人。舍梨子！若比丘、比<a class="t" id="t0519a26"></a>丘尼成就善知識為沐浴人者，便能捨<a class="t" id="t0519a27"></a>惡，修習於善。</p>
<p><a class="t-linehead" id="t-linehead0519a27"></a>「舍梨子！猶如王及大臣有塗<a class="t" id="t0519a28"></a>身香，木蜜、沈水、栴檀、蘇合、雞舌、都梁。舍梨<a class="t" id="t0519a29"></a>子！如是，比丘、比丘尼以戒德為塗香。舍梨<a class="t" id="t0519b01"></a>子！若比丘、比丘尼成就戒德為塗香者，便<a class="t" id="t0519b02"></a>能捨惡，修習於善。舍梨子！猶如王及大臣<a class="t" id="t0519b03"></a>有好衣服，初摩衣、錦繒衣、白<span class="gaiji">［疊＊毛］<!--gaiji,,1[疊*毛],2&#x3CB2;,3--></span>衣、加陵伽波<a class="t" id="t0519b04"></a>惒邏衣。舍梨子！如是。比丘、比丘尼以慙愧<a class="t" id="t0519b05"></a>為衣服。舍梨子！若比丘、比丘尼成就慙愧<a class="t" id="t0519b06"></a>為衣服者，便能捨惡，修習於善。舍梨子！猶<a class="t" id="t0519b07"></a>如王及大臣有好床座，極廣高大。舍梨子！<a class="t" id="t0519b08"></a>如是，比丘、比丘尼以四禪為床座。舍梨子！若<a class="t" id="t0519b09"></a>比丘、比丘尼成就四禪為床座者，便能捨<a class="t" id="t0519b10"></a>惡，修習於善。</p>
<p><a class="t-linehead" id="t-linehead0519b10"></a>「舍梨子！猶如王及大臣有工<a class="t" id="t0519b11"></a>剃師，常使洗浴。舍梨子！如是，比丘、比丘尼<a class="t" id="t0519b12"></a>以正念為剃師。舍梨子！若比丘、比丘尼成<a class="t" id="t0519b13"></a>就正念為剃師者，便能捨惡，修習於善。舍<a class="t" id="t0519b14"></a>梨子！猶如王及大臣有餚饌美食，種種異<a class="t" id="t0519b15"></a>味。舍梨子！如是，比丘、比丘尼以喜為食。舍<a class="t" id="t0519b16"></a>梨子！若比丘、比丘尼成就於喜以為食者，<a class="t" id="t0519b17"></a>便能捨惡，修習於善。舍梨子！猶如王及大<a class="t" id="t0519b18"></a>臣有種種飲，<span class="gaiji">［木＊奈］<!--gaiji,,1[木*奈],2&#x3B88;,3--></span>飲、瞻波飲、甘蔗飲、蒲桃飲、<a class="t" id="t0519b19"></a>末蹉提飲。舍梨子！如是，比丘、比丘尼以法<a class="t" id="t0519b20"></a>味為飲。舍梨子！若比丘、比丘尼成就法味<a class="t" id="t0519b21"></a>以為飲者，便能捨惡，修習於善。</p>
<p><a class="t-linehead" id="t-linehead0519b21"></a>「舍梨子！猶<a class="t" id="t0519b22"></a>如王及大臣有妙華鬘，青蓮華鬘、瞻蔔華鬘、<a class="t" id="t0519b23"></a>修摩那華鬘、婆師華鬘、阿提牟哆華鬘。舍梨<a class="t" id="t0519b24"></a>子！如是，比丘、比丘尼以三定為華鬘，空、無<a class="t" id="t0519b25"></a>願、無相。舍梨子！若比丘、比丘尼成就三定<a class="t" id="t0519b26"></a>為華鬘者，便能捨惡，修習於善。舍梨子！猶<a class="t" id="t0519b27"></a>如王及大臣有諸屋舍、堂閣、樓觀。舍梨子！<a class="t" id="t0519b28"></a>如是，比丘、比丘尼以三室為屋舍，天室、梵室、<a class="t" id="t0519b29"></a>聖室。舍梨子！若比丘、比丘尼成就三室為<a class="t" id="t0519c01"></a>屋舍者，便能捨惡，修習於善。舍梨子！猶如<a class="t" id="t0519c02"></a>王及大臣有典守者，謂守室人。舍梨子！如<a class="t" id="t0519c03"></a>是，比丘、比丘尼以智慧為守室人。舍梨子！<a class="t" id="t0519c04"></a>若比丘、比丘尼成就智慧為守室人者，便<a class="t" id="t0519c05"></a>能捨惡，修習於善。</p>
<p><a class="t-linehead" id="t-linehead0519c05"></a>「舍梨子！猶如王及大臣<a class="t" id="t0519c06"></a>有諸國邑四種租稅，一分供王及給皇后、宮<a class="t" id="t0519c07"></a>中婇女；二分供給太子、群臣；三分供國一切<a class="t" id="t0519c08"></a>民人；四分供給沙門、梵志。舍梨子！如是，比<a class="t" id="t0519c09"></a>丘、比丘尼以四念處為租稅。舍梨子！若比<a class="t" id="t0519c10"></a>丘、比丘尼成就四念處為租稅者，便能捨<a class="t" id="t0519c11"></a>惡，修習於善。舍梨子！猶如王及大臣有四<a class="t" id="t0519c12"></a>種軍，象軍、馬軍、車軍、步軍。舍梨子！如是，比丘、<a class="t" id="t0519c13"></a>比丘尼以四正斷為四種軍。舍梨子！若比<a class="t" id="t0519c14"></a>丘、比丘尼成就四正斷為四種軍者，便能<a class="t" id="t0519c15"></a>捨惡，修習於善。舍梨子！猶如王及大臣有<a class="t" id="t0519c16"></a>種種輿，象輿、馬輿、車輿、步輿。舍梨子！如是，比<a class="t" id="t0519c17"></a>丘、比丘尼以四如意足為掆輿。舍梨子！若<a class="t" id="t0519c18"></a>比丘、比丘尼成就四如意足以為輿者，便能<a class="t" id="t0519c19"></a>捨惡，修習於善。</p>
<p><a class="t-linehead" id="t-linehead0519c19"></a>「舍梨子！猶如王及大臣有<a class="t" id="t0519c20"></a>種種車莊，以眾好師子、虎、豹斑文之皮，織成<a class="t" id="t0519c21"></a>雜色種種莊飾。舍梨子！如是，比丘、比丘尼<a class="t" id="t0519c22"></a>以止觀為車。舍梨子！若比丘、比丘尼成就<a class="t" id="t0519c23"></a>止觀以為車者，便能捨惡，修習於善。舍梨<a class="t" id="t0519c24"></a>子！猶如王及大臣有駕御者，謂御車人。舍<a class="t" id="t0519c25"></a>梨子！如是，比丘、比丘尼以正念為駕御人。<a class="t" id="t0519c26"></a>舍梨子！若比丘、比丘尼成就正念為駕御<a class="t" id="t0519c27"></a>人者，便能捨惡，修習於善。舍梨子！猶如王<a class="t" id="t0519c28"></a>及大臣有極高幢。舍梨子！如是，比丘、比丘<a class="t" id="t0519c29"></a>尼以己心為高幢。舍梨子！若比丘、比丘尼<a class="t" id="t0520a01"></a>成就己心為高幢者，便能捨惡，修習於善。</p><a class="t" id="t0520a02"></a>
<p><a class="t-linehead" id="t-linehead0520a02"></a>「舍梨子！猶如王及大臣有好道路，平正坦<a class="t" id="t0520a03"></a>然，唯趣園觀。舍梨子！如是，比丘、比丘尼以<a class="t" id="t0520a04"></a>八支聖道為道路，平正坦然，唯趣涅槃。舍<a class="t" id="t0520a05"></a>梨子！若比丘、比丘尼成就八支聖道以為道<a class="t" id="t0520a06"></a>路，平正坦然，唯趣涅槃者，便能捨惡，修習<a class="t" id="t0520a07"></a>於善。舍梨子！猶如王及大臣有主兵臣，<a class="t" id="t0520a08"></a>聰明智慧，分別曉了。舍梨子！如是，比丘、比丘<a class="t" id="t0520a09"></a>尼以智慧為主兵臣。舍梨子！若比丘、比丘尼<a class="t" id="t0520a10"></a>成就智慧為主兵臣者，便能捨惡，修習於<a class="t" id="t0520a11"></a>善。舍梨子！猶如王及大臣有大正殿，極廣<a class="t" id="t0520a12"></a>高敞。舍梨子！如是，比丘、比丘尼以智慧為<a class="t" id="t0520a13"></a>大正殿。舍梨子！若比丘、比丘尼成就智慧為<a class="t" id="t0520a14"></a>大正殿者，便能捨惡，修習於善。</p>
<p><a class="t-linehead" id="t-linehead0520a14"></a>「舍梨子！猶<a class="t" id="t0520a15"></a>如王及大臣昇高殿上，觀殿下人往來走<a class="t" id="t0520a16"></a>踊、住立坐臥。舍梨子！如是，比丘、比丘尼以昇<a class="t" id="t0520a17"></a>無上智慧高殿，為自觀己心，周正柔軟，歡喜<a class="t" id="t0520a18"></a>遠離。舍梨子！若比丘、比丘尼成就無上智慧<a class="t" id="t0520a19"></a>高殿，為自觀己心，周正柔軟，歡喜遠離者，便<a class="t" id="t0520a20"></a>能捨惡，修習於善。舍梨子！猶如王及大臣<a class="t" id="t0520a21"></a>有宗正卿，諳練宗族。舍梨子！如是，比丘、比<a class="t" id="t0520a22"></a>丘尼以四聖種為宗正卿。舍梨子！若比丘、<a class="t" id="t0520a23"></a>比丘尼成就四聖種為宗正卿者，便能捨<a class="t" id="t0520a24"></a>惡，修習於善。舍梨子！猶如王及大臣有名<a class="t" id="t0520a25"></a>良醫，能治眾病。舍梨子！如是，比丘、比丘尼<a class="t" id="t0520a26"></a>以正念為良醫。舍梨子！若比丘、比丘尼成<a class="t" id="t0520a27"></a>就正念為良醫者，便能捨惡，修習於善。</p>
<p><a class="t-linehead" id="t-linehead0520a27"></a>「舍<a class="t" id="t0520a28"></a>梨子！猶如王及大臣有正御床，敷以氍氀、<a class="t" id="t0520a29"></a>毾<span class="gaiji">［毯－炎＋登］<!--gaiji,,1[毯-炎+登],2&#x23C06;,3--></span>，覆以錦綺羅縠，有襯體被，兩頭安枕，<a class="t" id="t0520b01"></a>加陵伽波惒邏、波遮悉多羅那。舍<span class="corr" title="[利&gt;梨]">梨</span>子！如是，<a class="t" id="t0520b02"></a>比丘、比丘尼以無礙定為正御床。舍梨子！<a class="t" id="t0520b03"></a>若比丘、比丘尼成就無礙定為正御床者，<a class="t" id="t0520b04"></a>便能捨惡，修習於善。舍梨子！猶如王及大<a class="t" id="t0520b05"></a>臣有名珠寶。舍梨子！如是，比丘、比丘尼以<a class="t" id="t0520b06"></a>不動心解脫為名珠寶。舍梨子！若比丘、比<a class="t" id="t0520b07"></a>丘尼成就不動心解脫為名珠寶者，便能<a class="t" id="t0520b08"></a>捨惡，修習於善。舍梨子！猶如王及大臣極<a class="t" id="t0520b09"></a>淨沐浴，好香塗身，身極清淨。舍梨子！如是，比<a class="t" id="t0520b10"></a>丘、比丘尼以自觀己心為身極淨。舍梨子！<a class="t" id="t0520b11"></a>若比丘、比丘尼成就自觀己心為身淨者，<a class="t" id="t0520b12"></a>便能敬重奉事世尊、法及比丘眾、戒、不放逸、<a class="t" id="t0520b13"></a>布施及定。」</p>
<p><a class="t-linehead" id="t-linehead0520b13"></a>佛說如是。尊者舍梨子及諸比丘，<a class="t" id="t0520b14"></a>聞佛所說，歡喜奉行。</p><a class="t" id="t0520b15"></a>
<p class="endsutta"><a class="t-linehead" id="t-linehead0520b15"></a>三十喻經第五竟<span class="t-note">（二千三百八十八字）</span></p><a class="t" id="t0520b16"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>