<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma48">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left latin">48. Precepts (2)</span>
<span class="mirror-right">（四<span class="corr" title="[九&gt;八]">八</span>）戒經</span></h1>
</div><a class="t" id="t0486c04"></a>
<p><a class="t-linehead" id="t-linehead0486c04"></a>我聞如是：</p>
<p>一時，佛遊舍衛國，在勝林給孤<a class="t" id="t0486c05"></a>獨園。</p>
<p><a class="t-linehead" id="t-linehead0486c05"></a>爾時，尊者舍梨子告諸比丘：「諸賢！若比<a class="t" id="t0486c06"></a>丘犯戒，便害不悔、歡悅、喜、止、樂、定、見如實、知<a class="t" id="t0486c07"></a>如真、厭、無欲、解脫，若無解脫，便害涅槃。諸<a class="t" id="t0486c08"></a>賢！猶如有樹，若害根者，則莖、幹、心、節、枝、葉、<a class="t" id="t0486c09"></a>華、實皆不得成。諸賢！當知比丘亦復如是，<a class="t" id="t0486c10"></a>若有犯戒，便害不悔、歡悅、喜、止、樂、定、見如實、<a class="t" id="t0486c11"></a>知如真、厭、無欲、解脫，若無解脫，便害涅槃。</p><a class="t" id="t0486c12"></a>
<p><a class="t-linehead" id="t-linehead0486c12"></a>「諸賢！若比丘持戒，便習不悔、歡悅、喜、止、樂、定、<a class="t" id="t0486c13"></a>見如實、知如真、厭、無欲、解脫，若有解脫，便習<a class="t" id="t0486c14"></a>涅槃。諸賢！猶如有樹，若不害根者，則莖、幹、<a class="t" id="t0486c15"></a>心、節、枝、葉、華、實皆得成就。諸賢！當知比丘亦<a class="t" id="t0486c16"></a>復如是，若有持戒，便習不悔、歡悅、喜、止、樂、<a class="t" id="t0486c17"></a>定、見如實、知如真、厭、無欲、解脫，若有解脫，<span class="corr" title="[使&gt;便] cf.［麗】">便</span><a class="t" id="t0486c18"></a>習涅槃。」</p>
<p><a class="t-linehead" id="t-linehead0486c18"></a>尊者舍梨子所說如是。彼諸比丘<a class="t" id="t0486c19"></a>聞尊者舍梨子所說，歡喜奉行。</p><a class="t" id="t0486c20"></a>
<p class="endsutta"><a class="t-linehead" id="t-linehead0486c20"></a>戒經第七竟<span class="t-note">（三百九字）</span></p><a class="t" id="t0486c21"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>