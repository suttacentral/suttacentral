<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma195">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 16</span>
<span class="mirror-right">大品</span></p>
<h1 class="mirror-row">
<span class="mirror-left latin">195. </span>
<span class="mirror-right">（一九五）阿濕貝經</span></h1>
</div><a class="t" id="t0749c03"></a>
<p><a class="t-linehead" id="t-linehead0749c03"></a>我聞如是：</p>
<p>一時，佛遊迦尸國，與大比丘眾<a class="t" id="t0749c04"></a>俱，遊在一處，告諸比丘：「我日一食，日一食<a class="t" id="t0749c05"></a>已，無為無求，無有病痛，身體輕便，氣力康<a class="t" id="t0749c06"></a>強，安隱快樂。汝等亦應日一食，日一食已，無<a class="t" id="t0749c07"></a>為無求，無有病痛，身體輕便，氣力康強，安<a class="t" id="t0749c08"></a>隱快樂。」</p>
<p><a class="t-linehead" id="t-linehead0749c08"></a>爾時，世尊為比丘眾施設日一食<a class="t" id="t0749c09"></a>戒，諸比丘眾皆奉學戒及世尊境界諸微妙<a class="t" id="t0749c10"></a>法。於是，世尊展轉到迦羅賴，住迦羅賴<a class="t" id="t0749c11"></a>北村尸攝和林。</p>
<p><a class="t-linehead" id="t-linehead0749c11"></a>爾時，迦羅賴中有二比丘，<a class="t" id="t0749c12"></a>一名阿濕貝，二名弗那婆修，舊土地主、<a class="t" id="t0749c13"></a>寺主、宗主，彼朝食、暮食、晝食、過中食。彼朝食、<a class="t" id="t0749c14"></a>暮食、晝食、過中食已，無為無求，無有病痛，<a class="t" id="t0749c15"></a>身體輕便，氣力康強，安隱快樂。眾多比丘聞<a class="t" id="t0749c16"></a>已，往詣阿濕貝及弗那婆修比丘所，而語<a class="t" id="t0749c17"></a>彼曰：「阿濕貝！弗那婆修！世尊遊迦尸國，與<a class="t" id="t0749c18"></a>大比丘眾俱，遊在一處，告諸比丘：『我日一<a class="t" id="t0749c19"></a>食，日一食已，無為無求，無有病痛，身體輕<a class="t" id="t0749c20"></a>便，氣力康強，安隱快樂。汝等亦應日一食，日<a class="t" id="t0749c21"></a>一食已，無為無求，無有病痛，身體輕便，氣<a class="t" id="t0749c22"></a>力康強，安隱快樂。』爾時，世尊為比丘眾施設<a class="t" id="t0749c23"></a>日一食戒，諸比丘眾皆奉學戒及世尊境界<a class="t" id="t0749c24"></a>諸微妙法。阿濕貝！弗那婆修！汝等亦應日<a class="t" id="t0749c25"></a>一食，日一食已，無為無求，無有病痛，身體輕<a class="t" id="t0749c26"></a>便，氣力康強，安隱快樂；汝等莫違世尊及比<a class="t" id="t0749c27"></a>丘眾。」</p>
<p><a class="t-linehead" id="t-linehead0749c27"></a>阿濕貝、弗那婆修聞已，報曰：「諸賢！我<a class="t" id="t0749c28"></a>等朝食、暮食、晝食、過中食。朝食、暮食、晝食、過<a class="t" id="t0749c29"></a>中食已，無為無求，無有病痛，身體輕便，氣<a class="t" id="t0750a01"></a>力康強，安隱快樂，我等何緣捨現而須待<a class="t" id="t0750a02"></a>後？」如是再三。</p>
<p><a class="t-linehead" id="t-linehead0750a02"></a>彼眾多比丘不能令阿濕<a class="t" id="t0750a03"></a>貝及弗那婆修除惡邪見，即從坐起，捨之<a class="t" id="t0750a04"></a>而去，往詣佛所，稽首佛足，却住一面，白<a class="t" id="t0750a05"></a>曰：「世尊！此迦羅賴中有二比丘，一名阿濕<a class="t" id="t0750a06"></a>貝，二名弗那婆修，舊土地主、寺主、宗主，彼<a class="t" id="t0750a07"></a>朝食、暮食、晝食、過中食。彼朝食、暮食、晝食、過<a class="t" id="t0750a08"></a>中食已，無為無求，無有病痛，身體輕便，氣<a class="t" id="t0750a09"></a>力康強，安隱快樂。世尊！我等聞已，便往至阿<a class="t" id="t0750a10"></a>濕貝及弗那婆修比丘所，而語彼曰：『阿濕<a class="t" id="t0750a11"></a>貝！弗那婆修！世尊遊迦尸國，與大比丘眾<a class="t" id="t0750a12"></a>俱，遊在一處，告諸比丘：「我日一食，日一食<a class="t" id="t0750a13"></a>已，無為無求，無有病痛，身體輕便，氣力康<a class="t" id="t0750a14"></a>強，安隱快樂。汝等亦應日一食，日一食已，無<a class="t" id="t0750a15"></a>為無求，無有病痛，身體輕便，氣力康強，安<a class="t" id="t0750a16"></a>隱快樂。」爾時，世尊為比丘眾施設日一食<a class="t" id="t0750a17"></a>戒，諸比丘眾皆奉學戒及世尊境界諸微妙<a class="t" id="t0750a18"></a>法。阿濕貝！弗那婆修！汝等亦應日一食，日<a class="t" id="t0750a19"></a>一食已，無為無求，無有病痛，身體輕便，氣<a class="t" id="t0750a20"></a>力康強，安隱快樂；汝等莫違世尊及比丘眾。』</p><a class="t" id="t0750a21"></a>
<p><a class="t-linehead" id="t-linehead0750a21"></a>「阿濕貝、弗那婆修聞已，報我等曰：『諸賢！我<a class="t" id="t0750a22"></a>等朝食、暮食、晝食、過中食，朝食、暮食、晝食、過<a class="t" id="t0750a23"></a>中食已，無為無求，無有病痛，身體輕便，氣<a class="t" id="t0750a24"></a>力康強，安隱快樂，我等何緣捨現而須待<a class="t" id="t0750a25"></a>後？』如是再三。世尊！如我等不能令阿濕<a class="t" id="t0750a26"></a>貝、弗那婆修除惡邪見，即從坐起，捨之而<a class="t" id="t0750a27"></a>去。」</p>
<p><a class="t-linehead" id="t-linehead0750a27"></a>世尊聞已，告一比丘：「汝往至阿濕貝、弗<a class="t" id="t0750a28"></a>那婆修比丘所，語如是曰：『阿濕貝！弗那婆<a class="t" id="t0750a29"></a>修！世尊呼汝等。』」</p>
<p><a class="t-linehead" id="t-linehead0750a29"></a>一比丘聞已：「唯然世尊！」即<a class="t" id="t0750b01"></a>從坐起，稽首佛足，繞三匝而去，至阿濕<a class="t" id="t0750b02"></a>貝及弗那婆修比丘所，語如是曰：「阿濕貝！<a class="t" id="t0750b03"></a>弗那婆修！世尊呼賢者等。」</p><a class="t" id="t0750b04"></a>
<p><a class="t-linehead" id="t-linehead0750b04"></a>阿濕貝、弗那婆修聞已，即詣佛所，稽首佛<a class="t" id="t0750b05"></a>足，却坐一面。</p>
<p><a class="t-linehead" id="t-linehead0750b05"></a>世尊問曰：「阿濕貝！弗那婆修！<a class="t" id="t0750b06"></a>眾多比丘實語汝等：『阿濕貝、弗那婆修比<a class="t" id="t0750b07"></a>丘，世尊遊迦尸國，與大比丘眾俱，遊在<a class="t" id="t0750b08"></a>一處，告諸比丘：「我日一食，日一食已，無為無<a class="t" id="t0750b09"></a>求，無有病痛，身體輕便，氣力康強，安隱快<a class="t" id="t0750b10"></a>樂。汝等亦應日一食，日一食已，無為無求，<a class="t" id="t0750b11"></a>無有病痛，身體輕便，氣力康強，安隱快樂。」<a class="t" id="t0750b12"></a>爾時，世尊為比丘眾施設日一食戒，諸比丘<a class="t" id="t0750b13"></a>眾皆奉學戒及世尊境界諸微妙法。阿濕<a class="t" id="t0750b14"></a>貝！弗那婆修！汝等亦應日一食，日一食已，無<a class="t" id="t0750b15"></a>為無求，無有病痛，身體輕便，氣力康強，安隱<a class="t" id="t0750b16"></a>快樂；汝等莫違世尊及比丘眾。』</p>
<p><a class="t-linehead" id="t-linehead0750b16"></a>「阿濕貝！弗<a class="t" id="t0750b17"></a>那婆修！汝等聞已，語諸比丘曰：『諸賢！我等<a class="t" id="t0750b18"></a>朝食、暮食、晝食、過中食，朝食、暮食、晝食、過中<a class="t" id="t0750b19"></a>食已，無為無求，無有病痛，身體輕便，氣力<a class="t" id="t0750b20"></a>康強，安隱快樂，我等何緣捨現而須待後？』<a class="t" id="t0750b21"></a>如是再三。阿濕貝！弗那婆修！諸比丘不能<a class="t" id="t0750b22"></a>令汝捨惡邪見，即從坐起，捨之而去耶？」</p>
<p><a class="t-linehead" id="t-linehead0750b22"></a>阿<a class="t" id="t0750b23"></a>濕貝、弗那婆修答曰：「實爾。」</p>
<p><a class="t-linehead" id="t-linehead0750b23"></a>世尊告曰：「阿濕<a class="t" id="t0750b24"></a>貝！弗那婆修！汝等知說如是法。若有覺<a class="t" id="t0750b25"></a>樂覺者，彼覺樂覺已，惡不善法轉增，善法<a class="t" id="t0750b26"></a>轉減。若有覺苦覺者，彼覺苦覺已，惡不善<a class="t" id="t0750b27"></a>法轉減，善法轉增耶？」</p>
<p><a class="t-linehead" id="t-linehead0750b27"></a>阿濕貝、弗那婆修答<a class="t" id="t0750b28"></a>曰：「唯然。我等如是知世尊說法。若有覺樂<a class="t" id="t0750b29"></a>覺者，彼覺樂覺已，不善法轉增，善法轉減。<a class="t" id="t0750c01"></a>若有覺苦覺者，彼覺苦覺已，不善法轉減，<a class="t" id="t0750c02"></a>善法轉增。」</p>
<p><a class="t-linehead" id="t-linehead0750c02"></a>世尊呵阿濕貝、弗那婆修比丘：<a class="t" id="t0750c03"></a>「汝等癡人！何由知我如是說法？汝等癡人！<a class="t" id="t0750c04"></a>從何口聞知如是說法？汝等癡人！我不一<a class="t" id="t0750c05"></a>向說，汝等一向受持。汝等癡人！為眾多比<a class="t" id="t0750c06"></a>丘語時，應如是如法答：『我等未知，當問<a class="t" id="t0750c07"></a>諸比丘！』」</p>
<p><a class="t-linehead" id="t-linehead0750c07"></a>爾時，世尊告諸比丘：「汝等亦如是<a class="t" id="t0750c08"></a>知我說法。若有覺樂覺者，彼覺樂覺已，不<a class="t" id="t0750c09"></a>善法轉增，善法轉減。若有覺苦覺者，彼覺<a class="t" id="t0750c10"></a>苦覺已，不善法轉減，善法轉增耶？」</p>
<p><a class="t-linehead" id="t-linehead0750c10"></a>眾多比丘<a class="t" id="t0750c11"></a>答曰：「不也。世尊！」</p>
<p><a class="t-linehead" id="t-linehead0750c11"></a>世尊復問曰：「汝等云何知我<a class="t" id="t0750c12"></a>說法？」</p>
<p><a class="t-linehead" id="t-linehead0750c12"></a>眾多比丘答曰：「世尊！我等如是知世<a class="t" id="t0750c13"></a>尊說法，或有覺樂覺者，惡不善法轉增，善<a class="t" id="t0750c14"></a>法轉減。或有覺樂覺者，惡不善法轉減，善<a class="t" id="t0750c15"></a>法轉增。或有覺苦覺者，惡不善法轉增，善<a class="t" id="t0750c16"></a>法轉減。或有覺苦覺者，惡不善法轉減，善<a class="t" id="t0750c17"></a>法轉增。世尊！我等如是知世尊所說法。」</p>
<p><a class="t-linehead" id="t-linehead0750c17"></a>世<a class="t" id="t0750c18"></a>尊聞已，歎諸比丘曰：「善哉！善哉！若汝如是<a class="t" id="t0750c19"></a>說，或有覺樂覺者，惡不善<span class="corr" title="[&gt;法]">法</span>轉增，善法轉減。<a class="t" id="t0750c20"></a>或有覺樂覺者，惡不善法轉減，善法轉增。<a class="t" id="t0750c21"></a>或有覺苦覺者，惡不善法轉增，善法轉減。<a class="t" id="t0750c22"></a>或有覺苦覺者，惡不善法轉減，善法轉增。<a class="t" id="t0750c23"></a>所以者何？我亦如是說，或有覺樂覺者，惡<a class="t" id="t0750c24"></a>不善法轉增，善法轉減。或有覺樂覺者，惡<a class="t" id="t0750c25"></a>不善法轉減，善法轉增。或有覺苦覺者，惡<a class="t" id="t0750c26"></a>不善法轉增，善法轉減。或有覺苦覺者，惡<a class="t" id="t0750c27"></a>不善法轉減，善法轉增。</p>
<p><a class="t-linehead" id="t-linehead0750c27"></a>「若我不知如真，不<a class="t" id="t0750c28"></a>見、不解、不得、不正盡覺者，或有樂覺者，不<a class="t" id="t0750c29"></a>善法轉增，善法轉減，我不應說斷樂覺。若<a class="t" id="t0751a01"></a>我不知如真，不見、不解、不得、不正盡覺<a class="t" id="t0751a02"></a>者，或有樂覺者，惡不善法轉減，善法轉增，<a class="t" id="t0751a03"></a>我不應說修樂覺。若我不知如真，不見、<a class="t" id="t0751a04"></a>不解、不得、不正盡覺者，或有苦覺者，惡不<a class="t" id="t0751a05"></a>善法轉增，善法轉減，我不應說斷苦覺。若<a class="t" id="t0751a06"></a>我不知如真，不見、不解、不得、不正盡覺<a class="t" id="t0751a07"></a>者，或有苦覺者，惡不善法轉減，善法轉增，<a class="t" id="t0751a08"></a>我不應說修苦覺。</p>
<p><a class="t-linehead" id="t-linehead0751a08"></a>「若我知如真，見、解、得、正<a class="t" id="t0751a09"></a>盡覺者，或有樂覺者，惡不善法轉增，善法<a class="t" id="t0751a10"></a>轉減，是故我說斷樂覺。若我知如真，見、解、<a class="t" id="t0751a11"></a>得、正盡覺者，或有樂覺，惡不善法轉減，善法<a class="t" id="t0751a12"></a>轉增，是故我說修樂覺。若我知如真，見、解、<a class="t" id="t0751a13"></a>得、正盡覺者，或有苦覺者，惡不善法轉增，<a class="t" id="t0751a14"></a>善法轉減，是故我說斷苦覺。若我知如真，<a class="t" id="t0751a15"></a>見、解、得、正盡覺者，或有苦覺者，惡不善法轉<a class="t" id="t0751a16"></a>減，善法轉增，是故我說修苦覺。所以者何？<a class="t" id="t0751a17"></a>我不說修一切身樂，亦不說莫修一切身<a class="t" id="t0751a18"></a>樂。我不說修一切身苦，亦不說莫修一<a class="t" id="t0751a19"></a>切身苦。我不說修一切心樂，亦不說莫<a class="t" id="t0751a20"></a>修一切心樂。我不說修一切心苦，亦不<a class="t" id="t0751a21"></a>說莫修一切心苦。</p>
<p><a class="t-linehead" id="t-linehead0751a21"></a>「云何身樂我說不修？若<a class="t" id="t0751a22"></a>修身樂，惡不善法轉增，善法轉減者，如是<a class="t" id="t0751a23"></a>身樂我說不修。云何身樂我說修耶？若修<a class="t" id="t0751a24"></a>身樂，惡不善法轉減，善法轉增者，如是身樂<a class="t" id="t0751a25"></a>我說修也。云何身苦我說不修？若修身苦，<a class="t" id="t0751a26"></a>惡不善法轉增，善法轉減者，如是身苦我說<a class="t" id="t0751a27"></a>不修。云何身苦我說修耶？若修身苦，惡不<a class="t" id="t0751a28"></a>善法轉減，善法轉增者，如是身苦我說修<a class="t" id="t0751a29"></a>也。云何心樂我說不修？若修心樂，惡不善<a class="t" id="t0751b01"></a>法轉增，善法轉減者，如是心樂我說不修。<a class="t" id="t0751b02"></a>云何心樂我說修耶？若修心樂，惡不善法轉<a class="t" id="t0751b03"></a>減，善法轉增者，如是心樂我說修也。云何<a class="t" id="t0751b04"></a>心苦我說不修？若修心苦，惡不善法轉增，<a class="t" id="t0751b05"></a>善法轉減者，如是心苦我說不修。云何心<a class="t" id="t0751b06"></a>苦我說修耶？若修心苦，惡不善法轉減，善<a class="t" id="t0751b07"></a>法轉增者，如是心苦我說修也。彼可修法<a class="t" id="t0751b08"></a>知如真，不可修法亦知如真，彼可修法知<a class="t" id="t0751b09"></a>如真，不可修法亦知如真已，不可修法便<a class="t" id="t0751b10"></a>不修，可修法便修，不可修法便不修，可修<a class="t" id="t0751b11"></a>法便修已，便惡不善法轉減，善法轉增。</p>
<p><a class="t-linehead" id="t-linehead0751b11"></a>「我不<a class="t" id="t0751b12"></a>說一切比丘行無放逸，亦復不說一切比<a class="t" id="t0751b13"></a>丘不行無放逸。云何比丘我說不行無放<a class="t" id="t0751b14"></a>逸？若有比丘俱解脫者。云何比丘有俱解<a class="t" id="t0751b15"></a>脫？若有比丘八解脫身觸成就遊，已慧見<a class="t" id="t0751b16"></a>諸漏已盡已知，如是比丘有俱解脫，此比丘<a class="t" id="t0751b17"></a>我說不行無放逸。所以者何？此賢者本已<a class="t" id="t0751b18"></a>行無放逸，若此賢者本有放逸者，終無是<a class="t" id="t0751b19"></a>處，是故我說此比丘不行無放逸。若有比<a class="t" id="t0751b20"></a>丘非俱解脫，有慧解脫者，云何比丘有<a class="t" id="t0751b21"></a>慧解脫？若有比丘八解脫身不觸成就遊，以<a class="t" id="t0751b22"></a>慧見諸漏已盡已知，如是比丘有慧解脫，<a class="t" id="t0751b23"></a>此比丘我說不行無放逸。所以者何？此賢<a class="t" id="t0751b24"></a>者本已行無放逸，若此賢者本有放逸者，<a class="t" id="t0751b25"></a>終無是處，是故我說此比丘不行無放逸。<a class="t" id="t0751b26"></a>此二比丘我說不行無放逸。</p>
<p><a class="t-linehead" id="t-linehead0751b26"></a>「云何比丘我<a class="t" id="t0751b27"></a>為說行無放逸？若有比丘非俱解脫亦非<a class="t" id="t0751b28"></a>慧解脫，而有身證。云何比丘而有身證？若<a class="t" id="t0751b29"></a>有比丘八解脫身觸成就遊，不以慧見諸<a class="t" id="t0751c01"></a>漏已盡已知，如是比丘而有身證。此比丘我<a class="t" id="t0751c02"></a>為說行無放逸，我見此比丘行無放逸，為<a class="t" id="t0751c03"></a>有何果，令我為此比丘說行無放逸耶？<a class="t" id="t0751c04"></a>或此比丘求於諸根，習善知識，行隨順住<a class="t" id="t0751c05"></a>止，諸漏已盡得無漏，心解脫、慧解脫，於<a class="t" id="t0751c06"></a>現法中自知自覺自作證成就遊，生已盡，梵<a class="t" id="t0751c07"></a>行已立，所作已辦，不更受有，知如真。謂我<a class="t" id="t0751c08"></a>見此比丘行無放逸，有如是果。是故我為<a class="t" id="t0751c09"></a>此比丘說行無放逸。</p>
<p><a class="t-linehead" id="t-linehead0751c09"></a>「若有比丘非俱解脫<a class="t" id="t0751c10"></a>非慧解脫，亦非身證而有見到。云何比丘<a class="t" id="t0751c11"></a>而有見到？若有比丘一向決定信佛、法、眾，<a class="t" id="t0751c12"></a>隨所聞法，便以慧增上觀、增上忍，如是比<a class="t" id="t0751c13"></a>丘而有見到。此比丘我說行無放逸，我見<a class="t" id="t0751c14"></a>此比丘行無放逸，為有何果，令我為此比<a class="t" id="t0751c15"></a>丘說行無放逸耶？或此比丘求於諸根，習<a class="t" id="t0751c16"></a>善知識，行隨順住止，諸漏已盡得無漏，心<a class="t" id="t0751c17"></a>解脫、慧解脫，於現法中自知自覺自作證成<a class="t" id="t0751c18"></a>就遊，生已盡，梵行已立，所作已辦，不更受<a class="t" id="t0751c19"></a>有，知如真。謂我見此比丘行無放逸，有<a class="t" id="t0751c20"></a>如是果。是故我為此比丘說行無放逸。</p>
<p><a class="t-linehead" id="t-linehead0751c20"></a>「若<a class="t" id="t0751c21"></a>有比丘非俱解脫非慧解脫，又非身證亦<a class="t" id="t0751c22"></a>非見到，而有信解脫。云何比丘有信解脫？<a class="t" id="t0751c23"></a>若有比丘一向決定信佛、法、眾，隨所聞法，<a class="t" id="t0751c24"></a>以慧觀忍，不如見到，如是比丘有信解<a class="t" id="t0751c25"></a>脫。此比丘我為說行無放逸，我見此比丘<a class="t" id="t0751c26"></a>行無放逸，為有何果，令我為此比丘說<a class="t" id="t0751c27"></a>行無放逸耶？或此比丘求於諸根，習善知<a class="t" id="t0751c28"></a>識，行隨順住止，諸漏已盡得無漏，心解<a class="t" id="t0751c29"></a>脫、慧解脫，於現法中自知自覺自作證成就<a class="t" id="t0752a01"></a>遊，生已盡，梵行已立，所作已辦，不更受有，<a class="t" id="t0752a02"></a>知如真。謂我見此比丘行無放逸，有如是<a class="t" id="t0752a03"></a>果。是故我為此比丘說行無放逸。</p>
<p><a class="t-linehead" id="t-linehead0752a03"></a>「若有比<a class="t" id="t0752a04"></a>丘非俱解脫非慧解脫，又非身證復非<a class="t" id="t0752a05"></a>見到，亦非信解脫，而有法行。云何比丘<a class="t" id="t0752a06"></a>而有法行？若有比丘一向決定信佛、法、眾，<a class="t" id="t0752a07"></a>隨所聞法，便以慧增上觀、增上忍，如是比<a class="t" id="t0752a08"></a>丘而有法行。此比丘我為說行無放逸，我<a class="t" id="t0752a09"></a>見此比丘行無放逸，為有何果，令我為<a class="t" id="t0752a10"></a>此比丘說行無放逸耶？或此比丘求於諸<a class="t" id="t0752a11"></a>根，習善知識，行隨順住止，於二果中必得<a class="t" id="t0752a12"></a>一也，或於現法得究竟智，若有餘者得阿<a class="t" id="t0752a13"></a>那含。謂我見此比丘行無放逸，有如是<a class="t" id="t0752a14"></a>果。是故我為此比丘說行無放逸。</p>
<p><a class="t-linehead" id="t-linehead0752a14"></a>「若有比<a class="t" id="t0752a15"></a>丘非俱解脫非慧解脫，又非身證復非見<a class="t" id="t0752a16"></a>到，非信解脫亦非法行，而有信行。云何<a class="t" id="t0752a17"></a>比丘而有信行？若有比丘一向決定信佛、<a class="t" id="t0752a18"></a>法、眾，隨所聞法，以慧觀忍，不如法行，如<a class="t" id="t0752a19"></a>是比丘而有信行。此比丘我為說行無放<a class="t" id="t0752a20"></a>逸，我見此比丘行無放逸，為有何果，令<a class="t" id="t0752a21"></a>我為此比丘說行無放逸耶？或此比丘求<a class="t" id="t0752a22"></a>於諸根，習善知識，行隨順住止，於二果中<a class="t" id="t0752a23"></a>必得一也，或於現法得究竟智，若有餘者<a class="t" id="t0752a24"></a>得阿那含。謂我見此比丘行無放逸，有如<a class="t" id="t0752a25"></a>是果。是故我為此比丘說行無放逸。此<a class="t" id="t0752a26"></a>諸比丘我說行無放逸。</p>
<p><a class="t-linehead" id="t-linehead0752a26"></a>「我不說一切諸比丘<a class="t" id="t0752a27"></a>得究竟智，亦復不說一切諸比丘初得究<a class="t" id="t0752a28"></a>竟智，然漸漸習學趣迹，受教受訶，然後諸<a class="t" id="t0752a29"></a>比丘得究竟智。此諸比丘所得究竟智，云何<a class="t" id="t0752b01"></a>漸漸習學趣迹，受教受訶，然後諸比丘得<a class="t" id="t0752b02"></a>究竟智。此諸比丘所得究竟智耶？或有信者<a class="t" id="t0752b03"></a>便往詣，往詣已便奉習，奉習已便一心聽法，<a class="t" id="t0752b04"></a>一心聽法已便持法，持法已便思惟，思惟<a class="t" id="t0752b05"></a>已便平量，平量已便觀察，賢聖弟子觀察<a class="t" id="t0752b06"></a>已，身諦作證，慧增上觀，彼作是念：『此諦我<a class="t" id="t0752b07"></a>未曾身作證，亦非慧增上觀，此諦今身作<a class="t" id="t0752b08"></a>證，以慧增上觀。』如是漸漸習學趣迹，受教<a class="t" id="t0752b09"></a>受訶，然後諸比丘得究竟智，此諸比丘所得<a class="t" id="t0752b10"></a>究竟智。」</p>
<p><a class="t-linehead" id="t-linehead0752b10"></a>於是，世尊告曰：「阿濕貝！弗那婆修！<a class="t" id="t0752b11"></a>有法名四句，我欲為汝說，汝等欲知耶？」</p>
<p><a class="t-linehead" id="t-linehead0752b11"></a>阿<a class="t" id="t0752b12"></a>濕貝及弗那婆修白曰：「世尊！我等是誰？何由<a class="t" id="t0752b13"></a>知法？」</p>
<p><a class="t-linehead" id="t-linehead0752b13"></a>於是，世尊便作是念：「此愚癡人！越過<a class="t" id="t0752b14"></a>於我此正法、律極大久遠。若有法、律師貪<a class="t" id="t0752b15"></a>著食、不離食者，彼弟子不應速行放逸，況<a class="t" id="t0752b16"></a>復我不貪著食、遠離於食？信弟子者應如<a class="t" id="t0752b17"></a>是說：『世尊是我師，我是世尊弟子。世尊為我<a class="t" id="t0752b18"></a>說法，善逝為我說法，令我長夜得義、得饒<a class="t" id="t0752b19"></a>益安隱快樂。』</p>
<p><a class="t-linehead" id="t-linehead0752b19"></a>「彼信弟子於世尊境界多有<a class="t" id="t0752b20"></a>所作，於世尊境界多所饒益，於世尊境界<a class="t" id="t0752b21"></a>多有所行，入世尊境界，止世尊境界者，若<a class="t" id="t0752b22"></a>遊東方，必得安樂，無眾苦患；若遊南方、西<a class="t" id="t0752b23"></a>方、北方者，必得安樂，無眾苦患。若信弟子<a class="t" id="t0752b24"></a>於世尊境界多有所作，於世尊境界多所<a class="t" id="t0752b25"></a>饒益，於世尊境界多有所行，入世尊境界，<a class="t" id="t0752b26"></a>止世尊境界者，我尚不說諸善法住，況說<a class="t" id="t0752b27"></a>衰退？但當晝夜增長善法而不衰退。若信<a class="t" id="t0752b28"></a>弟子於世尊境界多有所作，於世尊境界<a class="t" id="t0752b29"></a>多所饒益，於世尊境界多有所行，入世尊<a class="t" id="t0752c01"></a>境界，止世尊境界者，於二果中必得一也，<a class="t" id="t0752c02"></a>或於現世得究竟智，或復有餘得阿那含。」</p><a class="t" id="t0752c03"></a>
<p><a class="t-linehead" id="t-linehead0752c03"></a>佛說如是。彼諸比丘聞佛所說，歡喜奉行。</p><a class="t" id="t0752c04"></a>
<p class="endsutta"><a class="t-linehead" id="t-linehead0752c04"></a>阿濕貝經第四竟<span class="t-note">（四千一百九十九字）</span></p><a class="t" id="t0752c05"></a><p class="endsection"><span class="t-juanname">中阿含經卷第五十一<span class="t-note">（八千五百六字）</span><span class="t-note">（第五後誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>