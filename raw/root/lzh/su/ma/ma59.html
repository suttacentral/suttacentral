<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma59">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 6</span>
<span class="mirror-right">王相應品</span></p>
<h1 class="mirror-row">
<span class="mirror-left latin">59. The Thirty-two Marks</span>
<span class="mirror-right">（五九）三十二相經</span></h1>
</div><a class="t" id="t0493a26"></a>
<p><a class="t-linehead" id="t-linehead0493a26"></a>我聞如是：</p>
<p>一時，佛遊舍衛國，在勝林給孤<a class="t" id="t0493a27"></a>獨園。</p>
<p><a class="t-linehead" id="t-linehead0493a27"></a>爾時，諸比丘於中食後集坐講堂，共<a class="t" id="t0493a28"></a>論此事：「諸賢！甚奇！甚特！大人成就三十<a class="t" id="t0493a29"></a>二相，必有二處真諦不虛。若在家者，必為<a class="t" id="t0493b01"></a>轉輪王，聰明智慧，有四種軍，整御天下，由<a class="t" id="t0493b02"></a>己自在；如法法王成就七寶，彼七寶者，輪<a class="t" id="t0493b03"></a>寶、象寶、馬寶、珠寶、女寶、居士寶、主兵臣寶，是<a class="t" id="t0493b04"></a>為七，千子具足，顏貌端正，勇猛無畏，能伏<a class="t" id="t0493b05"></a>他眾，彼必統領此一切地乃至大海，不以刀<a class="t" id="t0493b06"></a>杖，以法教令，令得安<span class="corr" title="[藥&gt;樂]">樂</span>。若剃除鬚髮，著袈<a class="t" id="t0493b07"></a>裟衣，至信、捨家、無家、學道者，必得如來、無所<a class="t" id="t0493b08"></a>著、等正覺，名稱流布，周聞十方。」</p>
<p><a class="t-linehead" id="t-linehead0493b08"></a>爾時，世尊在<a class="t" id="t0493b09"></a>於燕坐，以淨天耳出過於人，聞諸比丘於<a class="t" id="t0493b10"></a>中食後集坐講堂，共論此事：「諸賢！甚奇！甚<a class="t" id="t0493b11"></a>特！大人成就三十二相，必有二處真諦不虛。<a class="t" id="t0493b12"></a>若在家者，必為轉輪王，聰明智慧，有四種<a class="t" id="t0493b13"></a>軍，整御天下，由己自在；如法法王成就七<a class="t" id="t0493b14"></a>寶，彼七寶者，輪寶、象寶、馬寶、珠寶、女寶、居士<a class="t" id="t0493b15"></a>寶、主兵臣寶，是為七，千子具足，顏貌端正，勇<a class="t" id="t0493b16"></a>猛無畏，能伏他眾，彼必統領此一切地乃至<a class="t" id="t0493b17"></a>大海，不以刀杖，以法教令，令得安樂。若剃<a class="t" id="t0493b18"></a>除鬚髮，著袈裟衣，至信、捨家、無家、學道者，必<a class="t" id="t0493b19"></a>得如來、無所著、等正覺，名稱流布，周聞十方。」</p><a class="t" id="t0493b20"></a>
<p><a class="t-linehead" id="t-linehead0493b20"></a>世尊聞已，則於晡時從燕坐起，往詣講堂<a class="t" id="t0493b21"></a>比丘眾前敷座而坐，問諸比丘：「汝等今日共<a class="t" id="t0493b22"></a>論何事集坐講堂？」</p>
<p><a class="t-linehead" id="t-linehead0493b22"></a>時，諸比丘白曰：「世尊！我<a class="t" id="t0493b23"></a>等今日集坐講堂共論此事：『諸賢！甚奇！甚<a class="t" id="t0493b24"></a>特！大人成就三十二相，必有<span class="corr" title="[&gt;二]">二</span>處真諦不虛。<a class="t" id="t0493b25"></a>若在家者，必為轉輪王，聰明智慧，有四種<a class="t" id="t0493b26"></a>軍，整御天下，由己自在；如法法王成就七<a class="t" id="t0493b27"></a>寶，彼七寶者，輪寶、象寶、馬寶、珠寶、女寶、居士<a class="t" id="t0493b28"></a>寶、主兵臣寶，是為七，千子具足，顏貌端正，勇<a class="t" id="t0493b29"></a>猛無畏，能伏他眾，彼必統領此一切地乃至<a class="t" id="t0493c01"></a>大海，不以刀杖，以法教令，令得安樂。若<a class="t" id="t0493c02"></a>剃除鬚髮，著袈裟衣，至信、捨家、無家、學道<a class="t" id="t0493c03"></a>者，必得如來、無所著、等正覺，名稱流布，周聞<a class="t" id="t0493c04"></a>十方。』世尊！我等共論如此事故集坐講堂。」</p><a class="t" id="t0493c05"></a>
<p><a class="t-linehead" id="t-linehead0493c05"></a>於是，世尊告曰：「比丘！汝等欲得從如來聞<a class="t" id="t0493c06"></a>三十二相耶？謂大人所成，必有二處真諦<a class="t" id="t0493c07"></a>不虛。若在家者，必為轉輪王，聰明智慧，有<a class="t" id="t0493c08"></a>四種軍，整御天下，由己自在；如法法王成<a class="t" id="t0493c09"></a>就七寶，彼七寶者，輪寶、象寶、馬寶、珠寶、女寶、<a class="t" id="t0493c10"></a>居士寶、主兵臣寶，是為七，千子具足，顏貌<a class="t" id="t0493c11"></a>端正，勇猛無畏，能伏他眾，彼必統領此一切<a class="t" id="t0493c12"></a>地乃至大海，不以刀杖，以法教令，令得安<a class="t" id="t0493c13"></a>樂。若剃除鬚髮，著袈裟衣，至信、捨家、無家、<a class="t" id="t0493c14"></a>學道者，必得如來、無所著、等正覺，名稱流布，<a class="t" id="t0493c15"></a>周聞十方。」</p>
<p><a class="t-linehead" id="t-linehead0493c15"></a>時，諸比丘聞已，白曰：「世尊！今正<a class="t" id="t0493c16"></a>是時。善逝！今正是時。若世尊為諸比丘說<a class="t" id="t0493c17"></a>三十二相者，諸比丘聞已當善受持。」</p>
<p><a class="t-linehead" id="t-linehead0493c17"></a>世尊告<a class="t" id="t0493c18"></a>曰：「諸比丘！諦聽，諦聽！善思念之，吾當為汝<a class="t" id="t0493c19"></a>廣分別說。」時，諸比丘受教而聽。</p>
<p><a class="t-linehead" id="t-linehead0493c19"></a>佛言：「大人足<a class="t" id="t0493c20"></a>安平立，是謂大人大人之相。復次，大人足下<a class="t" id="t0493c21"></a>生輪，輪有千輻，一切具足，是謂大人大人<a class="t" id="t0493c22"></a>之相。復次，大人足指纖長，是謂大人大人之<a class="t" id="t0493c23"></a>相。復次，大人足周正直，是謂大人大人之相。<a class="t" id="t0493c24"></a>復次，大人足跟踝後兩邊平滿，是謂大人大<a class="t" id="t0493c25"></a>人之相。復次，大人足兩踝<span class="gaiji">傭<!--gaiji,傭,1[月*庸],2&#x267DB;,3--></span>，是謂大人大人<a class="t" id="t0493c26"></a>之相。復次，大人身毛上向，是謂大人大人之<a class="t" id="t0493c27"></a>相。復次，大人手足網縵，猶如鴈王，是謂大人<a class="t" id="t0493c28"></a>大人之相。復次，大人手足極妙柔弱軟敷，猶<a class="t" id="t0493c29"></a>兜羅華，是謂大人大人之相。復次，大人肌皮<a class="t" id="t0494a01"></a>軟細，塵水不著，是謂大人大人之相。</p>
<p><a class="t-linehead" id="t-linehead0494a01"></a>「復次，大<a class="t" id="t0494a02"></a>人一一毛，一一毛者，身一孔一毛生，色若<a class="t" id="t0494a03"></a>紺青，如螺右旋，是謂大人大人之相。復次，<a class="t" id="t0494a04"></a>大人鹿<span class="gaiji">［蹲－酋＋（十／田／ㄙ）］<!--gaiji,,1[蹲-酋+（十/田/ㄙ）],2&#x28114;,3--></span>腸，猶如鹿王，是謂大人大人之<a class="t" id="t0494a05"></a>相。復次，大人陰馬藏，猶良馬王，是謂大人大<a class="t" id="t0494a06"></a>人之相。復次，大人身形圓好，猶如尼拘<a class="t" id="t0494a07"></a>類樹，上下圓相稱，是謂大人大人之相。復次，<a class="t" id="t0494a08"></a>大人身不阿曲，身不曲者，平立申手以摩<a class="t" id="t0494a09"></a>其膝，是謂大人大人之相。復次，大人身黃金<a class="t" id="t0494a10"></a>色，如紫磨金，是謂大人大人之相。復次，大人<a class="t" id="t0494a11"></a>身七處滿，七處滿者，兩手、兩足、兩肩及頸，是<a class="t" id="t0494a12"></a>謂大人大人之相。復次，大人其上身大，猶如<a class="t" id="t0494a13"></a>師子，是謂大人大人之相。復次，大人師子頰<a class="t" id="t0494a14"></a>車，是謂大人大人之相。</p>
<p><a class="t-linehead" id="t-linehead0494a14"></a>「復次，大人脊背平直，<a class="t" id="t0494a15"></a>是謂大人大人之相。復次，大人兩肩上連，通<a class="t" id="t0494a16"></a>頸平滿，是謂大人大人之相。復次，大人四十<a class="t" id="t0494a17"></a>齒牙、平齒、不踈齒、白齒、通味第一味，是謂大<a class="t" id="t0494a18"></a>人大人之相。復次，大人梵音可愛，其聲猶如<a class="t" id="t0494a19"></a>加羅毘伽，是謂大人大人之相。復次，大人廣<a class="t" id="t0494a20"></a>長舌，廣長舌者，舌從口出遍覆其面，是謂<a class="t" id="t0494a21"></a>大人大人之相。復次，大人承淚處滿，猶如牛<a class="t" id="t0494a22"></a>王，是謂大人大人之相。復次，大人眼色<a class="t" id="t0494a23"></a>紺青，是謂大人大人之相。復次，大人頂有肉<a class="t" id="t0494a24"></a>髻，團圓相稱，髮螺右旋，是謂大人大人之<a class="t" id="t0494a25"></a>相。復次，大人眉間生毛，潔白右縈，是謂大<a class="t" id="t0494a26"></a>人大人之相。</p>
<p><a class="t-linehead" id="t-linehead0494a26"></a>「諸比丘！大人成就此三十二<a class="t" id="t0494a27"></a>相，必有二處真諦不虛。若在家者，必為轉<a class="t" id="t0494a28"></a>輪王，聰明智慧，有四種軍，整御天下，由己<a class="t" id="t0494a29"></a>自在；如法法王成就七寶，彼七寶者，輪寶、象<a class="t" id="t0494b01"></a>寶、馬寶、珠寶、女寶、居士寶、主兵臣寶，是為<a class="t" id="t0494b02"></a>七，千子具足，顏貌端正，勇猛無畏，能伏他<a class="t" id="t0494b03"></a>眾，彼必統領此一切地乃至大海，不以刀<a class="t" id="t0494b04"></a>杖，以法教令，令得安樂。若剃除<span class="corr" title="[髮鬚&gt;鬚髮] cf.［麗】">鬚髮</span>，著袈<a class="t" id="t0494b05"></a>裟衣，至信、捨家、無家、學道者，必得如來、無所<a class="t" id="t0494b06"></a>著、等正覺，名稱流布，周聞十方。」</p>
<p><a class="t-linehead" id="t-linehead0494b06"></a>佛說如是。<a class="t" id="t0494b07"></a>彼諸比丘聞佛所說，歡喜奉行。</p><a class="t" id="t0494b08"></a>
<p class="endsutta"><a class="t-linehead" id="t-linehead0494b08"></a>三十二相經第二竟<span class="t-note">（千六百八字）</span></p><a class="t" id="t0494b09"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>