<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma136">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left latin">136. </span>
<span class="mirror-right">（一三六）商人求財經</span></h1>
</div><p class="suttainfo"><span class="t-juanname">中阿含經卷第三十四</span></p><a class="t" id="t0642a26"></a><a class="t" id="t0642a27"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0642a28"></a><a class="t" id="t0642a29"></a>
<p><a class="t-linehead" id="t-linehead0642a29"></a>我聞如是：</p>
<p>一時，佛遊舍衛國，在勝林給孤<a class="t" id="t0642b01"></a>獨園。</p>
<p><a class="t-linehead" id="t-linehead0642b01"></a>爾時，世尊告諸比丘：「乃往昔時，閻浮洲<a class="t" id="t0642b02"></a>中諸商人等皆共集會在賈客堂，而作是<a class="t" id="t0642b03"></a>念：『我等寧可乘海裝船，入大海中取財寶<a class="t" id="t0642b04"></a>來，以供家用。』復作是念：『諸賢入海，不可豫<a class="t" id="t0642b05"></a>知安隱、不安隱，我等寧可各各備辦浮海之<a class="t" id="t0642b06"></a>具，謂羖羊皮囊、大瓠、押栰。』彼於後時各各<a class="t" id="t0642b07"></a>備辦浮海之具，羖羊皮囊、大瓠、押栰，便入<a class="t" id="t0642b08"></a>大海。彼在海中為摩竭魚王破壞其船，彼<a class="t" id="t0642b09"></a>商人等各各自乘浮海之具，羖羊皮囊、大瓠、<a class="t" id="t0642b10"></a>押栰，浮向諸方。</p>
<p><a class="t-linehead" id="t-linehead0642b10"></a>「爾時，海東大風卒起，吹諸<a class="t" id="t0642b11"></a>商人至海西岸，彼中逢見諸女人輩，極妙<a class="t" id="t0642b12"></a>端正，一切嚴具以飾其身。彼女見已，便作<a class="t" id="t0642b13"></a>是語：『善來，諸賢！快來，諸賢！此間極樂最妙好<a class="t" id="t0642b14"></a>處，園觀浴池、坐臥處所、林木蓊欝，多有錢<a class="t" id="t0642b15"></a>財、金銀、水精、琉璃、摩尼、真珠、碧玉、白珂、車<span class="gaiji">璩<!--gaiji,璩,1[（王*巨）／木],2&#x249B2;,3--></span>、<a class="t" id="t0642b16"></a>珊瑚、虎珀、馬瑙、瑇瑁、赤石、旋珠，盡與諸<a class="t" id="t0642b17"></a>賢，當與我等共相娛樂，莫令閻浮洲商人<a class="t" id="t0642b18"></a>南行，乃至於夢。』彼商人等皆與婦人共相娛<a class="t" id="t0642b19"></a>樂。彼商人等因共婦人合會，生男或復生<a class="t" id="t0642b20"></a>女。彼於後時，閻浮洲有一智慧商人獨住<a class="t" id="t0642b21"></a>靜處，而作是念：『以何等故？此婦人輩制於<a class="t" id="t0642b22"></a>我等不令南行耶？我寧可伺共居婦人，<a class="t" id="t0642b23"></a>知彼眠已，安徐而起，當竊南行。』</p>
<p><a class="t-linehead" id="t-linehead0642b23"></a>「彼閻浮洲<a class="t" id="t0642b24"></a>一智慧商人則於後，伺<span class="corr" title="[其&gt;共] cf.［麗】">共</span>居婦人，知彼眠<a class="t" id="t0642b25"></a>已，安徐而起，即竊南行。彼閻浮洲一智慧商<a class="t" id="t0642b26"></a>人既南行已，遙聞大音高聲喚叫，眾多人<a class="t" id="t0642b27"></a>聲啼哭懊惱，喚父呼母，呼喚妻子及諸愛<a class="t" id="t0642b28"></a>念親親朋友，好閻浮洲安隱快樂，不復得<a class="t" id="t0642b29"></a>見。彼商人聞已，極大恐怖，身毛皆竪，莫令<a class="t" id="t0642c01"></a>人及非人觸嬈我者。於是，閻浮洲一智慧商<a class="t" id="t0642c02"></a>人自制恐怖，復進南行。彼閻浮洲一智慧商<a class="t" id="t0642c03"></a>人進行南已，忽見東邊有大鐵城，見已，遍<a class="t" id="t0642c04"></a>觀不見其門，乃至可容猫子出處。</p>
<p><a class="t-linehead" id="t-linehead0642c04"></a>「彼閻浮<a class="t" id="t0642c05"></a>洲一智慧商人見鐵城北有大叢樹，即往至<a class="t" id="t0642c06"></a>彼大叢樹所，安徐緣上，上已，問彼大眾人<a class="t" id="t0642c07"></a>曰：『諸賢！汝等何故，啼哭懊惱，喚父呼母，呼<a class="t" id="t0642c08"></a>喚妻子及諸愛念親親朋友？好閻浮洲安隱<a class="t" id="t0642c09"></a>快樂，不復得見耶？』時，大眾人便答彼曰：『賢<a class="t" id="t0642c10"></a>者！我等是閻浮洲諸商人也，皆共集會在賈<a class="t" id="t0642c11"></a>客堂，而作是念：「我等寧可乘海裝船，入大<a class="t" id="t0642c12"></a>海中取財寶<span class="corr" title="[求&gt;來] cf.［麗】">來</span>以供家用。」賢者！我等復作<a class="t" id="t0642c13"></a>是念：「諸賢！我等入海，不可豫知安隱、不安<a class="t" id="t0642c14"></a>隱，我等寧可各各備辦浮海之具，謂羖羊皮<a class="t" id="t0642c15"></a>囊、大瓠、押栰。」賢者！我於後時各各備辦浮<a class="t" id="t0642c16"></a>海之具，謂羖羊皮囊、大瓠、押栰，便入大海。<a class="t" id="t0642c17"></a>賢者！我等在海中，為摩竭魚王破壞其船。<a class="t" id="t0642c18"></a>賢者！我等商人各各自乘浮海之具，羖羊皮囊、<a class="t" id="t0642c19"></a>大瓠、押栰，浮向諸方。爾時，海東大風卒起，<a class="t" id="t0642c20"></a>吹我等商人至海西岸，彼中逢見諸女人<a class="t" id="t0642c21"></a>輩，極妙端正，一切嚴具以飾其身。彼女見已，<a class="t" id="t0642c22"></a>便作是語：「善來，諸賢！快來，諸賢！此間極樂最<a class="t" id="t0642c23"></a>妙好處，園觀浴池、坐臥處所、林木蓊欝，多有<a class="t" id="t0642c24"></a>錢財、金銀、水精、琉璃、摩尼、真珠、碧玉、白珂、<a class="t" id="t0642c25"></a>車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、瑇<span class="gaiji">瑁<!--gaiji,瑁,1[瑁-目+月],2&#x2499B;,3--></span>、赤石、旋珠，盡<a class="t" id="t0642c26"></a>與諸賢，當與我等共相娛樂，莫令閻浮洲<a class="t" id="t0642c27"></a>商人南行，乃至於夢。」</p>
<p><a class="t-linehead" id="t-linehead0642c27"></a>「『賢者！我等與彼婦人<a class="t" id="t0642c28"></a>共相娛樂。我等因共婦人合會，生男或復<a class="t" id="t0642c29"></a>生女。賢者！若彼婦人不聞閻浮洲餘諸商<a class="t" id="t0643a01"></a>人在於海中，為摩竭魚王破壞船者，則與<a class="t" id="t0643a02"></a>我等共相娛樂。賢者！若彼婦人聞閻浮洲有<a class="t" id="t0643a03"></a>諸商人在於海中，為摩竭魚王破壞船<a class="t" id="t0643a04"></a>者，便食我等，極遭逼迫。若食人時，有餘髮<a class="t" id="t0643a05"></a>毛及爪齒者，彼婦人等盡取食之。若食人<a class="t" id="t0643a06"></a>時，有血渧地，彼婦人等便以手爪掘地<a class="t" id="t0643a07"></a>深四寸，取而食之。賢者！當知我等閻浮洲商<a class="t" id="t0643a08"></a>人本有五百人，於中已噉二百五十，餘有<a class="t" id="t0643a09"></a>二百五十，今皆在此大鐵城中。賢者！汝莫<a class="t" id="t0643a10"></a>信彼婦人語，彼非真人，是羅剎鬼耳。』</p>
<p><a class="t-linehead" id="t-linehead0643a10"></a>「於<a class="t" id="t0643a11"></a>是，閻浮洲一智慧商人於大叢樹安徐下已，<a class="t" id="t0643a12"></a>復道而還彼婦人所本共居處，知彼婦人故<a class="t" id="t0643a13"></a>眠未寤，即於其夜，彼閻浮洲一智慧商人<a class="t" id="t0643a14"></a>速往至彼閻浮洲諸商人所，便作是語：『汝<a class="t" id="t0643a15"></a>等共來！當至靜處，汝各獨往，勿將兒去，當<a class="t" id="t0643a16"></a>共在彼，密有所論。』彼閻浮洲諸商人等共<a class="t" id="t0643a17"></a>至靜處，各自獨去，不將兒息。</p>
<p><a class="t-linehead" id="t-linehead0643a17"></a>「於是，閻浮洲<a class="t" id="t0643a18"></a>一智慧商人語曰：『諸商人！我則獨住於安靜<a class="t" id="t0643a19"></a>處，而作是念：「以何等故？此婦人輩制於我<a class="t" id="t0643a20"></a>等不令南行耶？我寧可伺共居婦人，知<a class="t" id="t0643a21"></a>彼眠已，安徐而起，當竊南行。」於是，我便伺<a class="t" id="t0643a22"></a>共居婦人，知彼眠已，我安徐起，即竊南行。<a class="t" id="t0643a23"></a>我南行已，遙聞大音高聲喚叫，眾多人聲<a class="t" id="t0643a24"></a>啼哭懊惱，喚父呼母，呼喚妻子及諸愛念<a class="t" id="t0643a25"></a>親親朋友，好閻浮洲安隱快樂，不復得見。我<a class="t" id="t0643a26"></a>聞是已，極大恐怖，身毛皆竪，莫令人及非<a class="t" id="t0643a27"></a>人觸嬈我者。於是，我便自制恐怖，復進南<a class="t" id="t0643a28"></a>行，進南行已，忽見東邊有大鐵城，見已，遍<a class="t" id="t0643a29"></a>觀不見其門，乃至可容猫子出處。</p>
<p><a class="t-linehead" id="t-linehead0643a29"></a>「『我復見<a class="t" id="t0643b01"></a>於大鐵城北有大叢樹，即往至彼大叢樹所，<a class="t" id="t0643b02"></a>安徐緣上，上已，問彼大眾人曰：「諸賢！汝等<a class="t" id="t0643b03"></a>何故，啼哭懊惱，喚父呼母，呼喚妻子及諸<a class="t" id="t0643b04"></a>愛念親親朋友？好閻浮洲安隱快樂，不復得<a class="t" id="t0643b05"></a>見耶？」彼大眾人而答我曰：「賢者！我等是閻浮<a class="t" id="t0643b06"></a>洲諸商人，皆共集會在賈客堂，而作是念：<a class="t" id="t0643b07"></a>『我等寧可乘海裝船，入大海中取財寶來<a class="t" id="t0643b08"></a>以供家用。』賢者！我等復作是念：『諸賢！我等<a class="t" id="t0643b09"></a>入海，不可豫知安隱、不安隱，我等寧可各<a class="t" id="t0643b10"></a>各備辦浮海之具，謂羖羊皮囊、大瓠、押栰。』<a class="t" id="t0643b11"></a>賢者！我等後時各各備辦浮海之具，謂羖羊<a class="t" id="t0643b12"></a>皮囊、大瓠、押栰，便入大海。賢者！我等在海<a class="t" id="t0643b13"></a>中，為摩竭魚王破壞其船。賢者！我等商人<a class="t" id="t0643b14"></a>各各自乘浮海之具，羖羊皮囊、大瓠、押栰，浮<a class="t" id="t0643b15"></a>向諸方。爾時，海東大風卒起，吹我等商人<a class="t" id="t0643b16"></a>至海西岸，彼中逢見諸女人輩，極妙端正，<a class="t" id="t0643b17"></a>一切嚴具以飾其身，彼女見已，便作是語：『善<a class="t" id="t0643b18"></a>來，諸賢！快來，諸賢！此間極樂最妙好處，園<a class="t" id="t0643b19"></a>觀浴池、坐臥處所、林木蓊欝，多有錢財、金銀、<a class="t" id="t0643b20"></a>水精、琉璃、摩尼、真珠、碧玉、白珂、車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、<a class="t" id="t0643b21"></a>虎珀、馬瑙、瑇瑁、赤石、旋珠，盡與諸賢，當<a class="t" id="t0643b22"></a>與我等共相娛樂，莫令閻浮洲商人南行，<a class="t" id="t0643b23"></a>乃至於夢。』賢者！我等與彼婦人共相娛樂。<a class="t" id="t0643b24"></a>我等因共婦人合會，生男或復生女。賢<a class="t" id="t0643b25"></a>者！若彼婦人不聞閻浮洲更有商人在於<a class="t" id="t0643b26"></a>海中，為摩竭魚王破壞船者，則與我等共<a class="t" id="t0643b27"></a>相娛樂。賢者！若彼婦人聞閻浮洲更有商<a class="t" id="t0643b28"></a>人在於海中，為摩竭魚王破壞船者，便<a class="t" id="t0643b29"></a>食我等，極遭逼迫。若食人時，有餘髮毛及<a class="t" id="t0643c01"></a>爪齒者，彼婦人等盡取食之。若食人時，有<a class="t" id="t0643c02"></a>血渧地，彼婦人等便以手爪掘地深四<a class="t" id="t0643c03"></a>寸，取而食之。賢者！當知我等閻浮洲商人本<a class="t" id="t0643c04"></a>有五百人，於中已噉二百五十，餘有二百<a class="t" id="t0643c05"></a>五十，今皆在此大鐵城中。賢者！汝莫信彼<a class="t" id="t0643c06"></a>婦人語，彼非真人，是羅剎鬼耳。」』</p>
<p><a class="t-linehead" id="t-linehead0643c06"></a>「於是，閻浮<a class="t" id="t0643c07"></a>洲諸商人問彼閻浮洲一智慧商人曰：『賢<a class="t" id="t0643c08"></a>者！不問彼大眾人，諸賢！頗有方便令我等<a class="t" id="t0643c09"></a>及汝等從此安隱度至閻浮洲耶？』閻浮洲一<a class="t" id="t0643c10"></a>智慧商人答曰：『諸賢！我時脫不如是問也。』<a class="t" id="t0643c11"></a>於是，閻浮洲諸商人語曰：『賢者！還去至本共<a class="t" id="t0643c12"></a>居婦人處已，伺彼眠時，安徐而起，更竊南<a class="t" id="t0643c13"></a>行。』復往至彼大眾人所問曰：『諸賢！頗有方<a class="t" id="t0643c14"></a>便令我等及汝等從此安隱度至閻浮洲<a class="t" id="t0643c15"></a>耶？』於是，閻浮洲一智慧商人為諸商人默<a class="t" id="t0643c16"></a>然而受。</p>
<p><a class="t-linehead" id="t-linehead0643c16"></a>「是時，閻浮洲一智慧商人還至共居<a class="t" id="t0643c17"></a>婦人處已，伺彼眠時，安徐而起，即竊南行，<a class="t" id="t0643c18"></a>復往至彼大眾人所，問曰：『諸賢！頗有方便<a class="t" id="t0643c19"></a>令我等及汝等從此安隱度至閻浮洲耶？』<a class="t" id="t0643c20"></a>彼大眾人答曰：『賢者！更無方便令我等從<a class="t" id="t0643c21"></a>此安隱度至閻浮洲。賢者！我作是念：「我等<a class="t" id="t0643c22"></a>當共破掘此牆，還歸本所。」適發心已，此牆<a class="t" id="t0643c23"></a>轉更倍高於常。賢者！是謂方便令我等不<a class="t" id="t0643c24"></a>得從此安隱度至閻浮洲。賢者！別有方便<a class="t" id="t0643c25"></a>可令汝等從此安隱度至閻浮洲，我等永<a class="t" id="t0643c26"></a>無方便。諸賢！我等聞天於空中唱曰：「閻浮<a class="t" id="t0643c27"></a>洲諸商人愚癡不定，亦不善解。所以者何？不<a class="t" id="t0643c28"></a>能令十五日說從解脫時而南行，彼有<span class="gaiji">［馬＊毛］<!--gaiji,,1[馬*毛],2&#x4B77;,3--></span><a class="t" id="t0643c29"></a>馬王，食自然粳米，安隱快樂，充滿諸根，再<a class="t" id="t0644a01"></a>三唱曰：『誰欲度彼岸，誰欲使我脫，誰欲<a class="t" id="t0644a02"></a>使我將從此安隱度至閻浮洲耶？』汝等可<a class="t" id="t0644a03"></a>共詣<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王而作是語：『我等欲得渡至<a class="t" id="t0644a04"></a>彼岸，願脫我等，願將我等從此安隱度至<a class="t" id="t0644a05"></a>閻浮洲。』」賢者！是謂方便令汝等從此安隱<a class="t" id="t0644a06"></a>度至閻浮洲。商人汝來！可往至彼<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王<a class="t" id="t0644a07"></a>所，而作是語：「我等欲得渡至彼岸，願脫<a class="t" id="t0644a08"></a>我等，願將我等從此安隱度至閻浮洲。」』</p>
<p><a class="t-linehead" id="t-linehead0644a08"></a>「於<a class="t" id="t0644a09"></a>是，閻浮洲有一智慧商人語曰：『諸商人！今<a class="t" id="t0644a10"></a>時往詣<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王所，而作是語：「我等欲得<a class="t" id="t0644a11"></a>渡至彼岸，願脫我等，願將我等從此安隱<a class="t" id="t0644a12"></a>度至閻浮洲。」諸商人隨諸天意，諸商人若使<a class="t" id="t0644a13"></a>十五日說從解脫時，<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王食自然粳米，<a class="t" id="t0644a14"></a>安隱快樂，充滿諸根，再三唱曰：「誰欲渡彼<a class="t" id="t0644a15"></a>岸，誰欲從我脫，誰欲使我將從此安隱<a class="t" id="t0644a16"></a>度至閻浮洲耶？」我等爾時即往彼所，而作<a class="t" id="t0644a17"></a>是語：「我等欲得渡至彼岸，願脫我等，願<a class="t" id="t0644a18"></a>將我等從此安隱度至閻浮洲。」』</p>
<p><a class="t-linehead" id="t-linehead0644a18"></a>「於是，<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬<a class="t" id="t0644a19"></a>王後十五日說從解脫時，食自然粳米，安<a class="t" id="t0644a20"></a>隱快樂，充滿諸根，再三唱曰：『誰欲得度彼<a class="t" id="t0644a21"></a>岸？我當脫彼，我當將彼從此安隱度至閻<a class="t" id="t0644a22"></a>浮洲。』時，閻浮洲諸商人聞已，即便往詣<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬<a class="t" id="t0644a23"></a>王所而作是語：『我等欲得度至彼岸，願脫<a class="t" id="t0644a24"></a>我等，願將我等從此安隱度至閻浮洲。』時<a class="t" id="t0644a25"></a><span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王語曰：『商人！彼婦人等必當抱兒共相<a class="t" id="t0644a26"></a>將來而作是語：「諸賢！善來還此，此間極樂最<a class="t" id="t0644a27"></a>妙好處，園觀浴池、坐臥處所、林木蓊欝，多有<a class="t" id="t0644a28"></a>錢財、金銀、水精、琉璃、摩尼、真珠、碧玉、白珂、車<a class="t" id="t0644a29"></a><span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、玳瑁、赤石、旋珠，盡<a class="t" id="t0644b01"></a>與諸賢，當與我等共相娛樂，設不用我者，<a class="t" id="t0644b02"></a>當憐念兒子。」若彼商人而作是念：「我有男<a class="t" id="t0644b03"></a>女，我有極樂最妙好處，園觀浴池、坐臥處所、<a class="t" id="t0644b04"></a>林木蓊欝，我多有錢財、金銀、水精、琉璃、摩尼、<a class="t" id="t0644b05"></a>真珠、碧玉、白珂、車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、玳<a class="t" id="t0644b06"></a>瑁、赤石、旋珠。」者，彼雖騎我正當背中，彼<a class="t" id="t0644b07"></a>必顛倒，落墮於水，便當為彼婦人所食，當<a class="t" id="t0644b08"></a>遭逼迫。若食人時，有餘髮毛及爪齒者，<a class="t" id="t0644b09"></a>彼婦人便當盡取食之。復次，若食人時，有<a class="t" id="t0644b10"></a>血渧地，彼婦人等便以手爪掘地深四寸，<a class="t" id="t0644b11"></a>取而食之。若彼商人不作是念：「我有男女，<a class="t" id="t0644b12"></a>我有極樂最妙好處，園觀浴池、坐臥處所、林<a class="t" id="t0644b13"></a>木蓊欝，我多有錢財、金銀、水精、琉璃、摩尼、<a class="t" id="t0644b14"></a>真珠、碧玉、白珂、車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、玳<a class="t" id="t0644b15"></a>瑁、赤石、旋珠。」者，彼雖持我身上一毛，彼必<a class="t" id="t0644b16"></a>安隱度至閻浮洲。』」</p>
<p><a class="t-linehead" id="t-linehead0644b16"></a>於是，世尊告諸比丘：「彼婦<a class="t" id="t0644b17"></a>人等抱兒子來，而作是語：『諸賢！善來還此，<a class="t" id="t0644b18"></a>此間極樂最妙好處，園觀浴池、坐臥處所、林木<a class="t" id="t0644b19"></a>蓊欝，多有錢財、金銀、水精、琉璃、摩尼、真珠、碧<a class="t" id="t0644b20"></a>玉、白珂、車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、玳瑁、赤石、<a class="t" id="t0644b21"></a>旋珠，盡與諸賢，當與我等共相娛樂。』若<a class="t" id="t0644b22"></a>彼商人而作是念：『我有男女，我有極樂最<a class="t" id="t0644b23"></a>妙好處，園觀浴池、坐臥處所、林木蓊欝，我多<a class="t" id="t0644b24"></a>有錢財、金銀、水精、琉璃、摩尼、真珠、碧玉、白珂、<a class="t" id="t0644b25"></a>車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、玳瑁、赤石、旋珠。』<a class="t" id="t0644b26"></a>者，彼雖得騎<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王脊正當背中，彼必顛<a class="t" id="t0644b27"></a>倒，落墮於水，便當為彼婦人所食，當遭逼<a class="t" id="t0644b28"></a>迫。若食人時，有餘髮毛及爪齒者，彼婦人<a class="t" id="t0644b29"></a>等盡取食之。復次，食彼人時，有血渧地，彼<a class="t" id="t0644c01"></a>婦人等便以手爪掘地深四寸，取而食之。<a class="t" id="t0644c02"></a>若彼商人不作是念：『我有男女，我有極樂<a class="t" id="t0644c03"></a>最妙好處，園觀浴池、坐臥處所、林木蓊欝，我<a class="t" id="t0644c04"></a>多有錢財、金銀、水精、琉璃、摩尼、真珠、碧玉、白<a class="t" id="t0644c05"></a>珂、車<span class="gaiji">璩<!--gaiji,璩,1[（王*巨）／木],2&#x249B2;,3--></span>、珊瑚、虎珀、馬瑙、玳瑁、赤石、旋<a class="t" id="t0644c06"></a>珠。』者，彼雖持<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王一毛者，彼必安隱度<a class="t" id="t0644c07"></a>至閻浮洲。</p>
<p><a class="t-linehead" id="t-linehead0644c07"></a>「諸比丘！我說此喻，欲令知義，此<a class="t" id="t0644c08"></a>說是義，我法善說，發露極廣，善護無有空<a class="t" id="t0644c09"></a>缺，如橋栰浮具，遍滿流布，乃至天、人。如是<a class="t" id="t0644c10"></a>我法善說，發露極廣，善護無有空缺，如橋<a class="t" id="t0644c11"></a>栰浮具，遍滿流布，乃至天、人。</p>
<p><a class="t-linehead" id="t-linehead0644c11"></a>「若有比丘作<a class="t" id="t0644c12"></a>如是念：『眼是我，我有眼，耳、鼻、舌、身、意是我，我<a class="t" id="t0644c13"></a>有意。』者，彼比丘必被害，猶如商人為羅剎<a class="t" id="t0644c14"></a>所食。我法善說，發露極廣，善護無有空缺，<a class="t" id="t0644c15"></a>如橋栰浮具，遍滿流布，乃至天、人。如是我法<a class="t" id="t0644c16"></a>善說，發露極廣，善護無有空缺，如橋栰浮<a class="t" id="t0644c17"></a>具，遍滿流布，乃至天、人。若有比丘作如是<a class="t" id="t0644c18"></a>念：『眼非是我，我無有眼，耳、鼻、舌、身、意非是<a class="t" id="t0644c19"></a>我，我無有意。』者，彼比丘得安隱去，猶如商<a class="t" id="t0644c20"></a>人乘<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王安隱得度。我法善說，發露極<a class="t" id="t0644c21"></a>廣，善護無有空缺，如橋栰浮具，遍滿流布，<a class="t" id="t0644c22"></a>乃至天、人。如是我法善說，發露極廣，善護<a class="t" id="t0644c23"></a>無有空缺，如橋栰浮具，遍滿流布，乃至天、<a class="t" id="t0644c24"></a>人。</p>
<p><a class="t-linehead" id="t-linehead0644c24"></a>「若有比丘作如是念：『色是我，我有色，聲、<a class="t" id="t0644c25"></a>香、味、觸、法是我，我有法。』者，彼比丘必被害，猶<a class="t" id="t0644c26"></a>如商人為羅剎所食。我法善說，發露極廣，<a class="t" id="t0644c27"></a>善護無有空缺，如橋栰浮具，遍滿流布，乃<a class="t" id="t0644c28"></a>至天、人。如是我法善說，發露極廣，善護無<a class="t" id="t0644c29"></a>有空缺，如橋栰浮具，遍滿流布，乃至天、人。<a class="t" id="t0645a01"></a>若有比丘作如是念：『色非是我，我無有<a class="t" id="t0645a02"></a>色，聲、香、味、觸、法非是我，我無有法。』者，彼比<a class="t" id="t0645a03"></a>丘得安隱去，猶如商人乘<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王安隱得<a class="t" id="t0645a04"></a>度。我法善說，發露極廣，善護無有空缺，如<a class="t" id="t0645a05"></a>橋栰浮具，遍滿流布，乃至天、人。如是我法善<a class="t" id="t0645a06"></a>說，發露極廣，善護無有空缺，如橋栰浮具，<a class="t" id="t0645a07"></a>遍滿流布，乃至天、人。</p>
<p><a class="t-linehead" id="t-linehead0645a07"></a>「若有比丘作如是念：<a class="t" id="t0645a08"></a>『色陰是我，我有色陰，覺、想、行、識陰是我，我有<a class="t" id="t0645a09"></a>識陰。』者，彼比丘必被害，猶如商人為羅<a class="t" id="t0645a10"></a>剎所食。我法善說，發露極廣，善護無有<a class="t" id="t0645a11"></a>空缺，如橋栰浮具，遍滿流布，乃至天、人。<a class="t" id="t0645a12"></a>如是我法善說，發露極廣，善護無有空<a class="t" id="t0645a13"></a>缺，如橋栰浮具，遍滿流布，乃至天、人。若<a class="t" id="t0645a14"></a>有比丘作如是念：『色陰非是我，我無有<a class="t" id="t0645a15"></a>色陰，覺、想、行、識陰非是我，我無有識陰。』者，<a class="t" id="t0645a16"></a>彼比丘得安隱去，猶如商人乘<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王安<a class="t" id="t0645a17"></a>隱得度。我法善說，發露極廣，善護無有<a class="t" id="t0645a18"></a>空缺，如橋栰浮具，遍滿流布，乃至天、人。如<a class="t" id="t0645a19"></a>是我法善說，發露極廣，善護無有空缺，如<a class="t" id="t0645a20"></a>橋栰浮具，遍滿流布，乃至天、人。</p>
<p><a class="t-linehead" id="t-linehead0645a20"></a>「若有比丘<a class="t" id="t0645a21"></a>作如是念：『地是我，我有地，水、火、風、空、識是<a class="t" id="t0645a22"></a>我，我有識。』者，彼比丘必被害，猶如商人為<a class="t" id="t0645a23"></a>羅剎所食。我法善說，發露極廣，善護無<a class="t" id="t0645a24"></a>有空缺，如橋栰浮具，遍滿流布，乃至天、人。<a class="t" id="t0645a25"></a>如是我法善說，發露極廣，善護無有空<a class="t" id="t0645a26"></a>缺，如橋栰浮具，遍滿流布，乃至天、人。若<a class="t" id="t0645a27"></a>有比丘作如是念：『地非是我，我無有<a class="t" id="t0645a28"></a>地，水、火、風、空、識非是我，我無有識。』者，彼比<a class="t" id="t0645a29"></a>丘得安隱去，猶如商人乘<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王安隱得<a class="t" id="t0645b01"></a>度。」</p>
<p><a class="t-linehead" id="t-linehead0645b01"></a>於是，世尊說此頌曰：</p><a class="t" id="t0645b02"></a>
<blockquote class="gatha">
<p>「若有不信於，　　佛說正法律，<a class="t" id="t0645b03"></a><br>
彼人必被害，　　如為羅剎食。<a class="t" id="t0645b04"></a><br>
若人有信於，　　佛說正法律，<a class="t" id="t0645b05"></a><br>
彼得安隱度，　　如乘<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王。」</p></blockquote><a class="t" id="t0645b06"></a>
<p><a class="t-linehead" id="t-linehead0645b06"></a>佛說如是。彼諸比丘聞佛所說，歡喜奉<a class="t" id="t0645b07"></a>行。</p><a class="t" id="t0645b08"></a>
<p class="endsutta"><a class="t-linehead" id="t-linehead0645b08"></a>商人求財經第二十竟<span class="t-note">（四千二百七十三字）</span></p><a class="t" id="t0645b09"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>