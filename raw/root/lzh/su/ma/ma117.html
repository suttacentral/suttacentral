<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma117">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left latin">117. </span>
<span class="mirror-right">（一一七）柔軟經</span></h1>
</div>
<div class="suttainfo"><h2>大品第一<span class="t-note">（有二十五經）</span><span class="t-note">（第三一日誦名念）</span><a class="t" id="t0607b27"></a><span class="t-note">（有二品合有二十五經）</span></h2>
<p><span class="t-juanname">中阿含經卷第二十九</span><br>
<a class="t" id="t0607b24"></a><a class="t" id="t0607b25"></a><span class="t-byline">東晉罽賓三藏瞿曇僧伽提婆譯</span></p><a class="t" id="t0607b26"></a><a class="t" id="t0607b28"></a>
<blockquote class="gatha">
<p>柔軟、龍象、處　　無常、請、瞻波<a class="t" id="t0607b29"></a><br>
二十億、八難　　貧窮、欲、福田<a class="t" id="t0607c01"></a><br>
優婆塞、怨家　　教曇彌、降魔<a class="t" id="t0607c02"></a><br>
賴吒、優婆離　　釋問、及善生<a class="t" id="t0607c03"></a><br>
商人、世間、福　　息止、至邊、喻</p></blockquote><a class="t" id="t0607c04"></a></div><a class="t" id="t0607c05"></a>
<p><a class="t-linehead" id="t-linehead0607c05"></a>我聞如是：</p>
<p>一時，佛遊舍衛國，在勝林給孤<a class="t" id="t0607c06"></a>獨園。</p>
<p><a class="t-linehead" id="t-linehead0607c06"></a>爾時，世尊告諸比丘：「自我昔日出家學<a class="t" id="t0607c07"></a>道，為從優遊、從容閑樂、極柔輭來，我在父<a class="t" id="t0607c08"></a>王悅頭檀家時，為我造作種種宮殿，春殿、<a class="t" id="t0607c09"></a>夏殿及以冬殿，為我好遊戲故。去殿不遠，<a class="t" id="t0607c10"></a>復造種種若干華池，青蓮華池、紅蓮華池、赤<a class="t" id="t0607c11"></a>蓮華池、白蓮華池。於彼池中殖種種水華、<a class="t" id="t0607c12"></a>青蓮華、紅蓮華、赤蓮華、白蓮華，常水常華，<a class="t" id="t0607c13"></a>使人守護，不通一切，為我好遊戲故。於<a class="t" id="t0607c14"></a>其池岸殖種種陸華，修摩那華、婆師華、瞻<a class="t" id="t0607c15"></a>蔔華、修揵提華、摩頭揵提華、阿提牟多華、波羅<a class="t" id="t0607c16"></a>頭華，為我好遊戲故。而使四人沐浴於<a class="t" id="t0607c17"></a>我，沐浴我已，赤旃檀香用塗我身，香塗身<a class="t" id="t0607c18"></a>已，著新繒衣，上下、內外、表裏皆新，晝夜常以<a class="t" id="t0607c19"></a>繖蓋覆我，莫令太子夜為露所沾，晝為日<a class="t" id="t0607c20"></a>所炙。如常他家麁<span class="gaiji">［麩－夫＋廣］<!--gaiji,,1[麩-夫+廣],2&#x2A37F;,3--></span>、麥飯、豆羹、薑菜，為第<a class="t" id="t0607c21"></a>一食，如是我父悅頭檀家最下使人，粳粮餚<a class="t" id="t0607c22"></a>饌為第一食。</p>
<p><a class="t-linehead" id="t-linehead0607c22"></a>「復次，若有野田禽獸，最美禽<a class="t" id="t0607c23"></a>獸，提帝邏惒吒、劫賓闍邏、奚米何犁泥奢<a class="t" id="t0607c24"></a>施羅米，如是野田禽獸，最美禽獸，常為我設<a class="t" id="t0607c25"></a>如是之食。</p>
<p><a class="t-linehead" id="t-linehead0607c25"></a>「我憶昔時父悅頭檀家，於夏四<a class="t" id="t0607c26"></a>月昇正殿上，無有男子，唯有女妓而自娛<a class="t" id="t0607c27"></a>樂，初不來下，我欲出至園觀之時，三十名<a class="t" id="t0607c28"></a>騎，簡選上乘，鹵簿前後，侍從導引，況復其餘？<a class="t" id="t0607c29"></a>我有是如意足，此最柔軟。</p>
<p><a class="t-linehead" id="t-linehead0607c29"></a>「我復憶昔時看田<a class="t" id="t0608a01"></a>作人止息田上，往詣閻浮樹下，結跏趺坐，<a class="t" id="t0608a02"></a>離欲、離惡不善之法，有覺、有觀，離生喜、樂，<a class="t" id="t0608a03"></a>得初禪成就遊。我作是念：『不多聞愚癡凡<a class="t" id="t0608a04"></a>夫自有病法，不離於病，見他人病，憎惡薄<a class="t" id="t0608a05"></a>賤、不愛不喜，不自觀己。』我復作是念：『我自<a class="t" id="t0608a06"></a>有病法，不離於病，若我見他病而憎惡薄<a class="t" id="t0608a07"></a>賤，不愛不喜者，我不宜然，我亦有是法故。』<a class="t" id="t0608a08"></a>如是觀已，因不病起貢高者，即便自滅。我<a class="t" id="t0608a09"></a>復作是念：『不多聞愚癡凡夫自有老法，不<a class="t" id="t0608a10"></a>離於老，見他人老，憎惡薄賤，不愛不喜，不<a class="t" id="t0608a11"></a>自觀己。』</p>
<p><a class="t-linehead" id="t-linehead0608a11"></a>「我復作是念：『我自有老法，不離於<a class="t" id="t0608a12"></a>老，若我見他老而憎惡薄賤、不愛不喜者，我<a class="t" id="t0608a13"></a>不宜然，我亦有是法故。』如是觀已，若因<a class="t" id="t0608a14"></a>壽起貢高者，即便自滅。不多聞愚癡凡夫<a class="t" id="t0608a15"></a>為不病貢高豪貴放逸，因欲生癡，不行梵<a class="t" id="t0608a16"></a>行。不多聞愚癡凡夫為少壯貢高豪貴放<a class="t" id="t0608a17"></a>逸，因欲生癡，不行梵行。不多聞愚癡凡夫<a class="t" id="t0608a18"></a>為壽貢高豪貴放逸，因欲生癡，不行梵行。」</p><a class="t" id="t0608a19"></a>
<p><a class="t-linehead" id="t-linehead0608a19"></a>於是，世尊即說頌曰：</p><a class="t" id="t0608a20"></a>
<blockquote class="gatha">
<p>「病法老法，　　及死亡法，<a class="t" id="t0608a21"></a><br>
如法自有，　　凡夫見惡。<a class="t" id="t0608a22"></a><br>
若我憎惡，　　不度此法，<a class="t" id="t0608a23"></a><br>
我不宜然，　　亦有是法。<a class="t" id="t0608a24"></a><br>
彼如是行，　　知法離生，<a class="t" id="t0608a25"></a><br>
無病少壯，　　為壽貢高。<a class="t" id="t0608a26"></a><br>
斷諸貢高，　　見無欲安，<a class="t" id="t0608a27"></a><br>
彼如是覺，　　無怖於欲，<a class="t" id="t0608a28"></a><br>
得無有想，　　行淨梵行。」</p></blockquote><a class="t" id="t0608a29"></a>
<p><a class="t-linehead" id="t-linehead0608a29"></a>佛說如是。彼諸比丘聞佛所說，歡喜奉行。</p><a class="t" id="t0608b01"></a>
<p class="endsutta"><a class="t-linehead" id="t-linehead0608b01"></a>柔軟經第一竟<span class="t-note">（七百九十一字）</span></p><a class="t" id="t0608b02"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>