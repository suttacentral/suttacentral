<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma177">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 14</span>
<span class="mirror-right">心品</span></p>
<h1 class="mirror-row">
<span class="mirror-left latin">177. </span>
<span class="mirror-right">（一七七）說經</span></h1>
</div><a class="t" id="t0716b15"></a>
<p><a class="t-linehead" id="t-linehead0716b15"></a>我聞如是：</p>
<p>一時，佛遊拘樓瘦劒摩瑟曇拘<a class="t" id="t0716b16"></a>樓都邑。</p>
<p><a class="t-linehead" id="t-linehead0716b16"></a>爾時，世尊告諸比丘：「我今當為汝<a class="t" id="t0716b17"></a>等說法，初妙、中妙、竟亦妙，有義有文，具足<a class="t" id="t0716b18"></a>清淨，顯現梵行，名四種說經。如四種說經<a class="t" id="t0716b19"></a>分別其義。諦聽，諦聽，善思念之，我今當說。」</p><a class="t" id="t0716b20"></a>
<p><a class="t-linehead" id="t-linehead0716b20"></a>時，諸比丘受教而聽。</p>
<p>佛言：「云何四種說經分<a class="t" id="t0716b21"></a>別其義？若有比丘所行、所相、所標，離欲、離<a class="t" id="t0716b22"></a>惡不善之法，有覺、有觀，離生喜、樂，得初禪成<a class="t" id="t0716b23"></a>就遊。彼不受此行，不念此相、標，唯行欲樂<a class="t" id="t0716b24"></a>相應念想退轉具。彼比丘應當知，『我生此<a class="t" id="t0716b25"></a>法，不住、不進，亦復不厭，我生此法而令我<a class="t" id="t0716b26"></a>退，然我此定不得久住。』彼比丘應如是知。</p><a class="t" id="t0716b27"></a>
<p><a class="t-linehead" id="t-linehead0716b27"></a>「復次，比丘所行、所相、所標，離欲、離惡不善之<a class="t" id="t0716b28"></a>法，有覺、有觀，離生喜、樂，得初禪成就遊。彼<a class="t" id="t0716b29"></a>受此行，念此相、標，立念如法，令住一意。彼<a class="t" id="t0716c01"></a>比丘應當知，『我生此法，不退、不進，亦復不<a class="t" id="t0716c02"></a>厭，我生此法能令我住，而我此定必得久<a class="t" id="t0716c03"></a>住。』彼比丘應如是知。</p>
<p><a class="t-linehead" id="t-linehead0716c03"></a>「復次，比丘所行、所相、<a class="t" id="t0716c04"></a>所標，離欲、離惡不善之法，有覺、有觀，離生喜、<a class="t" id="t0716c05"></a>樂，得初禪成就遊。彼不受此行，不念此<a class="t" id="t0716c06"></a>相、標，唯行第二禪相應念想昇進具。彼比丘<a class="t" id="t0716c07"></a>應當知，『我生此法，不退、不住，亦復不厭，我<a class="t" id="t0716c08"></a>生此法令我昇進，如是不久當得第二<a class="t" id="t0716c09"></a>禪。』彼比丘應如是知。</p>
<p><a class="t-linehead" id="t-linehead0716c09"></a>「復次，比丘所行、所相、<a class="t" id="t0716c10"></a>所標，離欲、離惡不善之法，有覺、有觀，離生喜、<a class="t" id="t0716c11"></a>樂，得初離成就遊。彼不受此行，不念此<a class="t" id="t0716c12"></a>相、標，唯行滅息相應念想無欲具。彼比丘應<a class="t" id="t0716c13"></a>當知，『我生此法，不退、不住，亦不昇進，我生<a class="t" id="t0716c14"></a>此法能令我厭，如是不久當得漏盡。』彼比<a class="t" id="t0716c15"></a>丘應如是知。</p>
<p><a class="t-linehead" id="t-linehead0716c15"></a>「復次，比丘所行、所相、所標，覺、<a class="t" id="t0716c16"></a>觀已息，內靖、一心，無覺、無觀，定生喜、樂，得第<a class="t" id="t0716c17"></a>二禪成就遊。彼不受此行，不念此相、標，唯<a class="t" id="t0716c18"></a>行初禪相應念想退轉具。彼比丘應當知，『我<a class="t" id="t0716c19"></a>生此法，不住、不進，亦復不厭，我生此法而<a class="t" id="t0716c20"></a>令我退，然我此定不得久住。』彼比丘應如<a class="t" id="t0716c21"></a>是知。</p>
<p><a class="t-linehead" id="t-linehead0716c21"></a>「復次，比丘所行、所相、所標，覺、觀已息，內<a class="t" id="t0716c22"></a>靖、一心，無覺、無觀，定生喜、樂，得第二禪成<a class="t" id="t0716c23"></a>就遊。彼受此行，念此相、標，立念如法，令住<a class="t" id="t0716c24"></a>一意。彼比丘應當知，『我生此法，不退、不進，亦<a class="t" id="t0716c25"></a>復不厭，我生此法能令我住，而我此定必<a class="t" id="t0716c26"></a>得久住。』彼比丘應如是知。</p>
<p><a class="t-linehead" id="t-linehead0716c26"></a>「復次，比丘所行、<a class="t" id="t0716c27"></a>所相、所標，覺、觀已息，內靖、一心，無覺、無觀，定生<a class="t" id="t0716c28"></a>喜、樂，得第二禪成就遊。彼不受此行，不念<a class="t" id="t0716c29"></a>此相、標，唯行第三禪相應念想昇進具。彼比<a class="t" id="t0717a01"></a>丘應當知，『我生此法，不退、不住，亦復不厭，<a class="t" id="t0717a02"></a>我生此法令我昇進，如是不久當得第<a class="t" id="t0717a03"></a>三禪。』彼比丘應如是知。</p>
<p><a class="t-linehead" id="t-linehead0717a03"></a>「復次，比丘所行、所<a class="t" id="t0717a04"></a>相、所標，覺、觀已息，內靖、一心，無覺、無觀，定生<a class="t" id="t0717a05"></a>喜、樂，得第二禪成就遊。彼不受此行，不念<a class="t" id="t0717a06"></a>此相、標，唯行滅息相應念想無欲具。彼比丘<a class="t" id="t0717a07"></a>應當知，『我生此法，不退、不住，亦不昇進，我<a class="t" id="t0717a08"></a>生此法能令我厭，如是不久當得漏盡。』<a class="t" id="t0717a09"></a>彼比丘應如是知。</p>
<p><a class="t-linehead" id="t-linehead0717a09"></a>「復次，比丘所行、所相、所標，<a class="t" id="t0717a10"></a>離於喜欲，捨無求遊，正念正智而身覺樂，謂<a class="t" id="t0717a11"></a>聖所說、聖所捨、念、樂住、空，得第三禪成就<a class="t" id="t0717a12"></a>遊。彼不受此行，不念此相、標，唯行第二禪<a class="t" id="t0717a13"></a>相應念想退轉具。彼比丘應當知，『我生此<a class="t" id="t0717a14"></a>法，不住、不進，亦復不厭，我生此法而令我<a class="t" id="t0717a15"></a>退，然我此定不得久住。』彼比丘應如是知。</p><a class="t" id="t0717a16"></a>
<p><a class="t-linehead" id="t-linehead0717a16"></a>「復次，比丘所行、所相、所標，離於喜欲，捨無求<a class="t" id="t0717a17"></a>遊，正念正智而身覺樂，謂聖所說、聖所捨、念、<a class="t" id="t0717a18"></a>樂住、空，得第三禪成就遊。彼受此行，念此<a class="t" id="t0717a19"></a>相、標，立念如法，令住一意。彼比丘應當知，<a class="t" id="t0717a20"></a>『我生此法，不退、不進，亦復不厭，我生此法<a class="t" id="t0717a21"></a>能令我住，而我此定必得久住。』彼比丘應<a class="t" id="t0717a22"></a>如是知。</p>
<p><a class="t-linehead" id="t-linehead0717a22"></a>「復次，比丘所行、所相、所標，離於喜<a class="t" id="t0717a23"></a>欲，捨無求遊，正念正智而身覺樂，謂聖所說、<a class="t" id="t0717a24"></a>聖所捨、念、樂住、空，得第三禪成就遊。彼不<a class="t" id="t0717a25"></a>受此行，不念此相、標，唯行第四禪相應念<a class="t" id="t0717a26"></a>想昇進具。彼比丘應當知，『我生此法，不退、<a class="t" id="t0717a27"></a>不住，亦復不厭，我生此法令我昇進，如是<a class="t" id="t0717a28"></a>不久當得第四禪。』彼比丘應如是知。</p>
<p><a class="t-linehead" id="t-linehead0717a28"></a>「復次，<a class="t" id="t0717a29"></a>比丘所行、所相，所標，離於喜欲，捨無求遊，<a class="t" id="t0717b01"></a>正念正智而身覺樂，謂聖所說、聖所捨、念、樂<a class="t" id="t0717b02"></a>住、空，得第三禪成就遊。彼不受此行，不<a class="t" id="t0717b03"></a>念此相、標，唯行滅息相應念想無欲具。彼<a class="t" id="t0717b04"></a>比丘應當知，『我生此法，不退、不住，亦不昇<a class="t" id="t0717b05"></a>進，我生此法能令我厭，如是不久當得<a class="t" id="t0717b06"></a>漏盡。』彼比丘應如是知。</p>
<p><a class="t-linehead" id="t-linehead0717b06"></a>「復次，比丘所行、所<a class="t" id="t0717b07"></a>相、所標，樂滅、苦滅，喜、憂本已滅，不苦不樂、捨、<a class="t" id="t0717b08"></a>念、清淨，得第四禪成就遊。彼不受此行，不<a class="t" id="t0717b09"></a>念此相、標，唯行第三禪相應念想退轉具。<a class="t" id="t0717b10"></a>彼比丘應當知，『我生此法，不住、不進，亦復不<a class="t" id="t0717b11"></a>厭，我生此法而令我退，然我此定不得久<a class="t" id="t0717b12"></a>住。』彼比丘應如是知。</p>
<p><a class="t-linehead" id="t-linehead0717b12"></a>「復次，比丘所行、所相、<a class="t" id="t0717b13"></a>所標，樂滅、苦滅，喜、憂本已滅，不苦不樂、捨、念、<a class="t" id="t0717b14"></a>清淨，得第四禪成就遊。彼受此行，念此相、<a class="t" id="t0717b15"></a>標，立念如法，令住一意。彼比丘應當知，『我<a class="t" id="t0717b16"></a>生此法，不退、不進，亦復不厭，我生此法能<a class="t" id="t0717b17"></a>令我住，而我此定必得久住。』彼比丘應如<a class="t" id="t0717b18"></a>是知。</p>
<p><a class="t-linehead" id="t-linehead0717b18"></a>「復次，比丘所行、所相、所標，樂滅、苦滅，喜、<a class="t" id="t0717b19"></a>憂本已滅，不苦不樂、捨、念、清淨，得第四禪成<a class="t" id="t0717b20"></a>就遊。彼不受此行，不念此相、標，唯行無量<a class="t" id="t0717b21"></a>空處相應念想昇進具。彼比丘應當知，『我生<a class="t" id="t0717b22"></a>此法，不退、不住，亦復不厭，我生此法令我<a class="t" id="t0717b23"></a>昇進，如是不久當得無量空處。』彼比丘應<a class="t" id="t0717b24"></a>如是知。</p>
<p><a class="t-linehead" id="t-linehead0717b24"></a>「復次，比丘所行、所相、所標，樂滅、苦滅，<a class="t" id="t0717b25"></a>喜、憂本已滅，不苦不樂、捨、念、清淨，得第四禪<a class="t" id="t0717b26"></a>成就遊。彼不受此行，不念此相、標，唯行滅<a class="t" id="t0717b27"></a>息相應念想無欲具。彼比丘應當知，『我生此<a class="t" id="t0717b28"></a>法，不退、不住，亦不昇進，我生此法能令我<a class="t" id="t0717b29"></a>厭，如是不久當得漏盡。』彼比丘應如是<a class="t" id="t0717c01"></a>知。</p>
<p><a class="t-linehead" id="t-linehead0717c01"></a>「復次，比丘所行、所相、所標，度一切色想，<a class="t" id="t0717c02"></a>滅有對想，不念若干想，無量空，是無量空<a class="t" id="t0717c03"></a>處成就遊。彼不受此行，不念此相、標，唯行<a class="t" id="t0717c04"></a>色樂相應念想退轉具。彼比丘應當知，『我生<a class="t" id="t0717c05"></a>此法，不住、不進，亦復不厭，我生此法而令<a class="t" id="t0717c06"></a>我退，然我此定不得久住。』彼比丘應如是<a class="t" id="t0717c07"></a>知。</p>
<p><a class="t-linehead" id="t-linehead0717c07"></a>「復次，比丘所行、所相、所標，度一切色想，滅<a class="t" id="t0717c08"></a>有對想，不念若干想，無量空，是無量空處<a class="t" id="t0717c09"></a>成就遊。彼受此行，念此相、標，立念如法，令<a class="t" id="t0717c10"></a>住一意。彼比丘應當知，『我生此法，不退、不<a class="t" id="t0717c11"></a>進，亦復不厭，我生此法能令我住，而我此<a class="t" id="t0717c12"></a>定必得久住。』彼比丘應如是知。</p>
<p><a class="t-linehead" id="t-linehead0717c12"></a>「復次，比丘<a class="t" id="t0717c13"></a>所行、所相、所標，度一切色想，滅有對想，不<a class="t" id="t0717c14"></a>念若干想，無量空，是無量空處成就遊。彼不<a class="t" id="t0717c15"></a>受此行，不念此相、標，唯行無量識處相應<a class="t" id="t0717c16"></a>念想昇進具。彼比丘應當知，『我生此法，不<a class="t" id="t0717c17"></a>退、不住，亦復不厭，我生此法令我昇進，如<a class="t" id="t0717c18"></a>是不久當得無量識處。』彼比丘應如是知。</p><a class="t" id="t0717c19"></a>
<p><a class="t-linehead" id="t-linehead0717c19"></a>「復次，比丘所行、所相、所標，度一切色想，滅<a class="t" id="t0717c20"></a>有對想，不念若干想，無量空，是無量空處<a class="t" id="t0717c21"></a>成就遊。彼不受此行，不念此相、標，唯行<a class="t" id="t0717c22"></a>滅息相應念想無欲具。彼比丘應當知，『我生<a class="t" id="t0717c23"></a>此法，不退、不住，亦不昇進，我生此法能令<a class="t" id="t0717c24"></a>我厭，如是不久當得漏盡。』彼比丘應如是<a class="t" id="t0717c25"></a>知。</p>
<p><a class="t-linehead" id="t-linehead0717c25"></a>「復次，比丘所行、所相、所標，度一切無量空<a class="t" id="t0717c26"></a>處，無量識，是無量識處成就遊。彼不受此<a class="t" id="t0717c27"></a>行，不念此<span class="corr" title="[想&gt;相]">相</span>、標，唯行無量空處相應念想<a class="t" id="t0717c28"></a>退轉具。彼比丘應當知，『我生此法，不住、不<a class="t" id="t0717c29"></a>進，亦復不厭，我生此法而令我退，然我此<a class="t" id="t0718a01"></a>定不得久住。』彼比丘應如是知。</p>
<p><a class="t-linehead" id="t-linehead0718a01"></a>「復次，比丘<a class="t" id="t0718a02"></a>所行、所相、所標，度一切無量空處，無量識，是<a class="t" id="t0718a03"></a>無量識處成就遊。彼受此行，念此相、標，立<a class="t" id="t0718a04"></a>念如法，令住一意。彼比丘應當知，『我生此<a class="t" id="t0718a05"></a>法，不退、不進，亦復不厭，我生此法能令我<a class="t" id="t0718a06"></a>住，而我此定必得久住。』彼比丘應如是知。</p><a class="t" id="t0718a07"></a>
<p><a class="t-linehead" id="t-linehead0718a07"></a>「復次，比丘所行、所相、所標，度一切無量空處，<a class="t" id="t0718a08"></a>無量識，是無量識處成就遊。彼不受此行，<a class="t" id="t0718a09"></a>不念此相、標，唯行無所有處相應念想昇<a class="t" id="t0718a10"></a>進具。彼比丘應當知，『我生此法，不退、不住，<a class="t" id="t0718a11"></a>亦復不厭，我生此法令我昇進，如是不久<a class="t" id="t0718a12"></a>當得無所有處。』彼比丘應如是知。</p>
<p><a class="t-linehead" id="t-linehead0718a12"></a>「復次，比<a class="t" id="t0718a13"></a>丘所行、所相、所標，度一切無量空處，無量<a class="t" id="t0718a14"></a>識，是無量識處成就遊。彼不受此行，不念<a class="t" id="t0718a15"></a>此相、標，唯行滅息相應念想無欲具。彼比<a class="t" id="t0718a16"></a>丘應當知，『我生此法，不退、不住，亦不昇進，<a class="t" id="t0718a17"></a>我生此法能令我厭，如是不久當得漏<a class="t" id="t0718a18"></a>盡。』彼比丘應如是知。</p>
<p><a class="t-linehead" id="t-linehead0718a18"></a>「復次，比丘所行、所相、<a class="t" id="t0718a19"></a>所標，度一切無量識處，無所有，是無所有處<a class="t" id="t0718a20"></a>成就遊。彼不受此行，不念此相、標，唯行無<a class="t" id="t0718a21"></a>量識處相應念想退轉具。彼比丘應當知，『我<a class="t" id="t0718a22"></a>生此法，不住、不進，亦復不厭，我生此法而<a class="t" id="t0718a23"></a>令我退，然我此定不得久住。』彼比丘應如<a class="t" id="t0718a24"></a>是知。</p>
<p><a class="t-linehead" id="t-linehead0718a24"></a>「復次，比丘所行、所相、所標，度一切無量<a class="t" id="t0718a25"></a>識處，無所有，是無所有處成就遊。彼受此<a class="t" id="t0718a26"></a>行，念此相、標，立念如法，令住一意。彼比丘<a class="t" id="t0718a27"></a>應當知，『我生此法，不退、不進，亦復不厭，我<a class="t" id="t0718a28"></a>生此法能令我住，而我此定必得久住。』彼<a class="t" id="t0718a29"></a>比丘應如是知。</p>
<p><a class="t-linehead" id="t-linehead0718a29"></a>「復次，比丘所行、所相、所標，<a class="t" id="t0718b01"></a>度一切無量識處，無所有，是無所有處成就<a class="t" id="t0718b02"></a>遊。彼不受此行，不念此相、標，唯行非有想<a class="t" id="t0718b03"></a>非無想處相應念想昇進具。彼比丘應當知，<a class="t" id="t0718b04"></a>『我生此法，不退、不住，亦復不厭，我生此法<a class="t" id="t0718b05"></a>令我昇進，如是不久當得非有想非無想<a class="t" id="t0718b06"></a>處。』彼比丘應如是知。</p>
<p><a class="t-linehead" id="t-linehead0718b06"></a>「復次，比丘所行、所相、<a class="t" id="t0718b07"></a>所標，度一切無量識處，無所有，是無所有處<a class="t" id="t0718b08"></a>成就遊。彼不受此行，不念此相、標，唯行厭<a class="t" id="t0718b09"></a>相應念想無欲具。彼比丘應當知，『我生此<a class="t" id="t0718b10"></a>法，不退、不住，亦不昇進，我生此法能令我<a class="t" id="t0718b11"></a>厭。如是，不久當得漏盡。』彼比丘應如是<a class="t" id="t0718b12"></a>知。</p>
<p><a class="t-linehead" id="t-linehead0718b12"></a>「有想有知，齊是得知，乃至非有想非無<a class="t" id="t0718b13"></a>想處行餘第一有，行禪比丘者，從是起當<a class="t" id="t0718b14"></a>為彼說。」</p>
<p><a class="t-linehead" id="t-linehead0718b14"></a>佛說如是。彼諸比丘聞佛所說，歡<a class="t" id="t0718b15"></a>喜奉行。</p><a class="t" id="t0718b16"></a>
<p class="endsutta"><a class="t-linehead" id="t-linehead0718b16"></a>說經第六竟<span class="t-note">（二千八百二十字）</span></p><a class="t" id="t0718b17"></a><p class="endsection"><span class="t-juanname">中阿含經卷第四十六<span class="t-note">（六千三百九十七字）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>