<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma188">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 15</span>
<span class="mirror-right">雙品</span></p>
<h1 class="mirror-row">
<span class="mirror-left latin">188. </span>
<span class="mirror-right">（一八八）阿夷那經</span></h1>
</div><a class="t" id="t0734a29"></a>
<p><a class="t-linehead" id="t-linehead0734a29"></a>我聞如是：</p>
<p>一時，佛遊舍衛國，在於東園鹿<a class="t" id="t0734b01"></a>子母堂。</p>
<p><a class="t-linehead" id="t-linehead0734b01"></a>爾時，世尊則於晡時，從燕坐起，堂<a class="t" id="t0734b02"></a>上來下，在堂影中露地經行，為諸比丘廣<a class="t" id="t0734b03"></a>說甚深微妙之法。彼時，異學阿夷那，沙門蠻<a class="t" id="t0734b04"></a>頭弟子，遙見世尊從燕坐起，堂上來下，在<a class="t" id="t0734b05"></a>堂影中露地經行，為諸比丘廣說甚深微<a class="t" id="t0734b06"></a>妙之法。異學阿夷那，沙門蠻頭弟子，往詣佛<a class="t" id="t0734b07"></a>所，共相問訊，隨佛經行。世尊迴顧問曰：「阿夷<a class="t" id="t0734b08"></a>那！沙門蠻頭實思五百思。若有異沙門、梵<a class="t" id="t0734b09"></a>志一切知、一切見者，自稱我有無餘、知無<a class="t" id="t0734b10"></a>餘，見彼有過、自稱有過。」</p>
<p><a class="t-linehead" id="t-linehead0734b10"></a>異學阿夷那，沙門<a class="t" id="t0734b11"></a>蠻頭弟子，答曰：「瞿曇！沙門蠻頭實思五百思。<a class="t" id="t0734b12"></a>若有異沙門、梵志一切知、一切見者，自稱我<a class="t" id="t0734b13"></a>有無餘、知無餘，見彼有過、自稱有過。」</p>
<p><a class="t-linehead" id="t-linehead0734b13"></a>世尊<a class="t" id="t0734b14"></a>復問曰：「阿夷那！云何沙門蠻頭思五百思？<a class="t" id="t0734b15"></a>若有異沙門、梵志一切知、一切見者，自稱<a class="t" id="t0734b16"></a>我有無餘、知無餘，見彼有過、自稱有過<a class="t" id="t0734b17"></a>耶？」</p>
<p><a class="t-linehead" id="t-linehead0734b17"></a>異學阿夷那，沙門蠻頭弟子，答曰：「瞿曇！沙<a class="t" id="t0734b18"></a>門蠻頭作如是說：『若行、若住、若坐、若臥、若眠、<a class="t" id="t0734b19"></a>若寤，或晝、或夜，常無礙知見。或時逢<span class="gaiji">［馬＊奔］<!--gaiji,,1[馬*奔],2&#x298FA;,3--></span>象、<a class="t" id="t0734b20"></a>逸馬、<span class="gaiji">［馬＊奔］<!--gaiji,,1[馬*奔],2&#x298FA;,3--></span>車、叛兵、走男、走女，或行如是道，逢<a class="t" id="t0734b21"></a>惡象、惡馬、惡牛、惡狗，或值蛇聚，或得塊<a class="t" id="t0734b22"></a>擲，或得杖打，或墮溝瀆，或墮廁中，或乘臥<a class="t" id="t0734b23"></a>牛，或墮深坑，或入刺中，或見村邑，問名問<a class="t" id="t0734b24"></a>道，見男見女，問姓問名，或觀空舍，或如<a class="t" id="t0734b25"></a>是入族。彼既入已，而問我曰：「尊從何行？」我<a class="t" id="t0734b26"></a>答彼曰：「諸賢！我趣惡道也。」』瞿曇！沙門蠻頭<a class="t" id="t0734b27"></a>如是比丘思五百思。若有異沙門、梵志一切<a class="t" id="t0734b28"></a>知、一切見者，自稱我有無餘、知無餘，見彼<a class="t" id="t0734b29"></a>有過也。」</p>
<p><a class="t-linehead" id="t-linehead0734b29"></a>於是，世尊離於經行，至經行頭<a class="t" id="t0734c01"></a>敷尼師檀，結跏趺坐，問諸比丘：「我所說智<a class="t" id="t0734c02"></a>慧事，汝等受持耶？」彼諸比丘默然不答。</p>
<p><a class="t-linehead" id="t-linehead0734c02"></a>世<a class="t" id="t0734c03"></a>尊復至再三問曰：「諸比丘！我所說智慧事，汝<a class="t" id="t0734c04"></a>等受持耶？」諸比丘亦至再三默然不答。</p>
<p><a class="t-linehead" id="t-linehead0734c04"></a>彼時，<a class="t" id="t0734c05"></a>有一比丘即從坐起，偏袒著衣，叉手向佛，<a class="t" id="t0734c06"></a>白曰：「世尊！今正是時。善逝！今正是時。若世尊<a class="t" id="t0734c07"></a>為諸比丘說智慧事，諸比丘從世尊聞，當<a class="t" id="t0734c08"></a>善受持。」</p>
<p><a class="t-linehead" id="t-linehead0734c08"></a>世尊告曰：「比丘！諦聽，善思念之，我<a class="t" id="t0734c09"></a>當為汝具分別說。」</p>
<p><a class="t-linehead" id="t-linehead0734c09"></a>時，諸比丘白曰：「唯然。當<a class="t" id="t0734c10"></a>受教聽。」</p>
<p><a class="t-linehead" id="t-linehead0734c10"></a>佛復告曰：「凡有二眾，一曰法眾，二<a class="t" id="t0734c11"></a>曰非法眾。何者非法眾？或有一行非法說<a class="t" id="t0734c12"></a>非法，彼眾亦行非法說非法，彼非法人住<a class="t" id="t0734c13"></a>非法眾前，自已所知，而虛妄言，不是真實，顯<a class="t" id="t0734c14"></a>示分別，施設其行，流布次第說法，欲斷他<a class="t" id="t0734c15"></a>意弊惡，難詰不可說也。於正法、律中，不可<a class="t" id="t0734c16"></a>稱立自已所知，彼非法人住非法眾前，自稱<a class="t" id="t0734c17"></a>我有智慧普知，於中若有如是說智慧事<a class="t" id="t0734c18"></a>者，是謂非法眾。何者法眾？或有一行法說<a class="t" id="t0734c19"></a>法，彼眾亦行法說法，彼法人住法眾前，自<a class="t" id="t0734c20"></a>已所知，不虛妄言，是真是實，顯示分別，施<a class="t" id="t0734c21"></a>設其行，流布次第說，欲斷他意弊惡，難詰<a class="t" id="t0734c22"></a>則可說也。於正法中而可稱立自已所知，<a class="t" id="t0734c23"></a>彼法人住法眾前，自稱我有智慧普知，於<a class="t" id="t0734c24"></a>中若有如是說智慧事者，是謂法眾。是故<a class="t" id="t0734c25"></a>汝等當知法、非法，義與非義，知法、非法，義、<a class="t" id="t0734c26"></a>非義已，汝等當學如法如義。」</p>
<p><a class="t-linehead" id="t-linehead0734c26"></a>佛說如是，即<a class="t" id="t0734c27"></a>從座起，入室燕坐。於是諸比丘便作是念：<a class="t" id="t0734c28"></a>「諸賢！當知世尊略說此義，不廣分別，即從<a class="t" id="t0734c29"></a>坐起，入室燕坐。『是故，汝等當知法、非法，義<a class="t" id="t0735a01"></a>與非義，知法、非法，義、非義已，汝等當學如<a class="t" id="t0735a02"></a>法如義。』」彼復作是念：「諸賢！誰能廣分別世<a class="t" id="t0735a03"></a>尊向所略說義？」彼復作是念：「尊者阿難是<a class="t" id="t0735a04"></a>佛侍者而知佛意，常為世尊之所稱譽，及<a class="t" id="t0735a05"></a>諸智梵行人。尊者阿難能廣分別世尊向所<a class="t" id="t0735a06"></a>略說義。諸賢！共往詣尊者阿難所，請說此<a class="t" id="t0735a07"></a>義。若尊者阿難為分別者，我等當善受持。」</p><a class="t" id="t0735a08"></a>
<p><a class="t-linehead" id="t-linehead0735a08"></a>於是，諸比丘往詣尊者阿難所，共相問訊，却<a class="t" id="t0735a09"></a>坐一面，白曰：「尊者阿難！當知世尊略說此<a class="t" id="t0735a10"></a>義，不廣分別，即從坐起，入室燕坐。『汝等當<a class="t" id="t0735a11"></a>知法、非法，義與非義，知法、非法，義、非義已，<a class="t" id="t0735a12"></a>汝等當學如法如義。』我等便作是念：『諸賢！<a class="t" id="t0735a13"></a>誰能廣分別世尊向所略說義！』我等復作是<a class="t" id="t0735a14"></a>念：『尊者阿難是佛侍者而知佛意，常為世尊<a class="t" id="t0735a15"></a>之所稱譽，及諸智梵行人。尊者阿難能廣分<a class="t" id="t0735a16"></a>別世尊向所略說義。』唯願尊者阿難為慈<a class="t" id="t0735a17"></a>愍故而廣說之。」</p>
<p><a class="t-linehead" id="t-linehead0735a17"></a>尊者阿難告曰：「諸賢！聽我<a class="t" id="t0735a18"></a>說喻，慧者聞喻則解其義。諸賢！猶如有人<a class="t" id="t0735a19"></a>欲得求實，為求實故，持斧入林，彼見大樹<a class="t" id="t0735a20"></a>成根、莖、節、枝、葉、華、實，彼人不觸根、莖、節、實，但<a class="t" id="t0735a21"></a>觸枝、葉。諸賢所說亦復如是。世尊現在，捨來<a class="t" id="t0735a22"></a>就我而問此義。所以者何？諸賢！當知世尊<a class="t" id="t0735a23"></a>是眼、是智、是義、是法、法主、法將，說真諦義，現<a class="t" id="t0735a24"></a>一切義由彼世尊，諸賢應往詣世尊所而<a class="t" id="t0735a25"></a>問此義：『世尊！此云何？此何義？』如世尊說者，<a class="t" id="t0735a26"></a>諸賢等當善受持。」</p>
<p><a class="t-linehead" id="t-linehead0735a26"></a>時，諸比丘白曰：「唯然。尊者<a class="t" id="t0735a27"></a>阿難！世尊是眼、是智、是義、是法、法主、法將，說<a class="t" id="t0735a28"></a>真諦義，現一切義由彼世尊。然尊者阿難是<a class="t" id="t0735a29"></a>佛侍者而知佛意，常為世尊之所稱譽，及<a class="t" id="t0735b01"></a>諸智梵行人。尊者阿難能廣分別世尊向<a class="t" id="t0735b02"></a>所略說義。唯願尊者阿難為慈愍故而廣<a class="t" id="t0735b03"></a>說之。」</p>
<p><a class="t-linehead" id="t-linehead0735b03"></a>尊者阿難告諸比丘：「諸賢等！共聽我<a class="t" id="t0735b04"></a>所說。諸賢！邪見非法，正見是法。若有因邪<a class="t" id="t0735b05"></a>見生無量惡不善法者，是謂非義；若因正<a class="t" id="t0735b06"></a>見生無量善法者，是謂是義。諸賢！乃至<a class="t" id="t0735b07"></a>邪智非法，正智是法，若因邪智生無量惡<a class="t" id="t0735b08"></a>不善法者，是謂非義；若因正智生無量善<a class="t" id="t0735b09"></a>法者，是謂是義。諸賢！謂世尊略說此義，不<a class="t" id="t0735b10"></a>廣分別，即從坐起，入室燕坐。『是故汝等當<a class="t" id="t0735b11"></a>知法、非法，義與非義，知法、非法，義、非義已，<a class="t" id="t0735b12"></a>汝等當學如法如義。』此世尊略說，不廣分<a class="t" id="t0735b13"></a>別義，我以此句、以此文廣說如是，諸賢可<a class="t" id="t0735b14"></a>往向佛具陳，若如世尊所說義者，諸賢等<a class="t" id="t0735b15"></a>便可受持。」</p>
<p><a class="t-linehead" id="t-linehead0735b15"></a>於是，諸比丘聞尊者阿難所說，<a class="t" id="t0735b16"></a>善受持誦，即從坐起，繞尊者阿難三匝而<a class="t" id="t0735b17"></a>去，往詣佛所，稽首作禮，却坐一面，白曰：「世<a class="t" id="t0735b18"></a>尊！向世尊略說此義，不廣分別，即從坐起，<a class="t" id="t0735b19"></a>入室燕坐。尊者阿難以此句、以此文而廣<a class="t" id="t0735b20"></a>說之。」</p>
<p><a class="t-linehead" id="t-linehead0735b20"></a>世尊聞已，歎曰：「善哉！善哉！我弟子中<a class="t" id="t0735b21"></a>有眼、有智、有法、有義。所以者何？謂師為<a class="t" id="t0735b22"></a>弟子略說此義，不廣分別，彼弟子以此句、<a class="t" id="t0735b23"></a>以此文而廣說之。如阿難所說，汝等應當<a class="t" id="t0735b24"></a>如是受持。所以者何？以說觀義應如是也。」</p><a class="t" id="t0735b25"></a>
<p><a class="t-linehead" id="t-linehead0735b25"></a>佛說如是。彼諸比丘聞佛所說，歡喜奉行。</p><a class="t" id="t0735b26"></a>
<p class="endsutta"><a class="t-linehead" id="t-linehead0735b26"></a>阿夷那經第二竟<span class="t-note">（千八百二十八字）</span></p><a class="t" id="t0735b27"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>