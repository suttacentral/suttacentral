<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma137">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left latin">137. </span>
<span class="mirror-right">（一三七）世間經</span></h1>
</div><a class="t" id="t0645b11"></a>
<p><a class="t-linehead" id="t-linehead0645b11"></a>我聞如是：</p>
<p>一時，佛遊舍衛國，在勝林給孤<a class="t" id="t0645b12"></a>獨園。</p>
<p><a class="t-linehead" id="t-linehead0645b12"></a>爾時，世尊告諸比丘：「如來自覺世間，<a class="t" id="t0645b13"></a>亦為他說，如來知世間。如來自覺世間習，<a class="t" id="t0645b14"></a>亦為他說，如來斷世間習。如來自覺世間<a class="t" id="t0645b15"></a>滅，亦為他說，如來世間滅作證。如來自覺<a class="t" id="t0645b16"></a>世間道跡，亦為他說，如來修世間道跡。若<a class="t" id="t0645b17"></a>有一切盡普正，有彼一切如來知見覺得。所<a class="t" id="t0645b18"></a>以者何？如來從昔夜覺無上正盡之覺，至<a class="t" id="t0645b19"></a>于今日夜，於無餘涅槃界，當取滅訖。於其<a class="t" id="t0645b20"></a>中間，若如來口有所言說，有所應對者，彼<a class="t" id="t0645b21"></a>一切是真諦，不虛不離於如，亦非顛倒，真<a class="t" id="t0645b22"></a>諦審實，若說師子者，當如說如來。所以者<a class="t" id="t0645b23"></a>何？如來在眾有所講說，謂師子吼，一切世<a class="t" id="t0645b24"></a>間，天及魔、梵、沙門、梵志，從人至天，如來是梵<a class="t" id="t0645b25"></a>有，如來至冷有，無煩亦無熱，真諦不虛有。」<a class="t" id="t0645b26"></a>於是，世尊說此頌曰：</p><a class="t" id="t0645b27"></a>
<blockquote class="gatha">
<p>「知一切世間，　　出一切世間，<a class="t" id="t0645b28"></a><br>
說一切世間，　　一切世如真。<a class="t" id="t0645b29"></a><br>
彼最上尊雄，　　能解一切縛，<a class="t" id="t0645c01"></a><br>
得盡一切業，　　生死悉解脫。<a class="t" id="t0645c02"></a><br>
是天亦是人，　　若有歸命佛，<a class="t" id="t0645c03"></a><br>
稽首禮如來，　　甚深極大海。<a class="t" id="t0645c04"></a><br>
知已亦修敬，　　諸天香音神，<a class="t" id="t0645c05"></a><br>
彼亦稽首禮，　　謂隨於死者。<a class="t" id="t0645c06"></a><br>
稽首禮智士，　　歸命人之上，<a class="t" id="t0645c07"></a><br>
無憂離塵安，　　無礙諸解脫。<a class="t" id="t0645c08"></a><br>
是故當樂禪，　　住遠離極定，<a class="t" id="t0645c09"></a><br>
當自作燈明，　　無我必失時。<a class="t" id="t0645c10"></a><br>
失時有憂慼，　　謂墮地獄中。」</p></blockquote><a class="t" id="t0645c11"></a>
<p><a class="t-linehead" id="t-linehead0645c11"></a>佛說如是。彼諸比丘聞佛所說，歡喜奉<a class="t" id="t0645c12"></a>行。</p><a class="t" id="t0645c13"></a>
<p class="endsutta"><a class="t-linehead" id="t-linehead0645c13"></a>世間經第二十一竟<span class="t-note">（三百九十六字）</span></p><a class="t" id="t0645c14"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>