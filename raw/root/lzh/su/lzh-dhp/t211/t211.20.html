<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.20">
<article>
<div class="hgroup">
<p class="division">法句譬喻經</p>
<h1>法句譬喻經愛身品第二十</h1>
</div>
<p><a class="t" id="t0593b02"></a><a class="t-linehead" id="t-linehead0593b02"></a>昔有一國名多摩羅，去城七里有精舍，五百<a class="t" id="t0593b03"></a>沙門常處其中，讀經行道。有一長老比丘名<a class="t" id="t0593b04"></a>摩訶盧，為人闇塞，五百道人傳共教之，數年<a class="t" id="t0593b05"></a>之中不得一偈，眾共輕之不將會同，常守精<a class="t" id="t0593b06"></a>舍勅令掃除。後日國王請諸道人入宮供養，<a class="t" id="t0593b07"></a>摩訶盧比丘自念言：「我生世間闇塞如此，不<a class="t" id="t0593b08"></a>知一偈人所薄賤，用是活為？」即持繩至後園<a class="t" id="t0593b09"></a>中大樹下，欲自絞死。佛以道眼遙見如是，化<a class="t" id="t0593b10"></a>作樹神，半身人現而呵之曰：「咄咄比丘！何為<a class="t" id="t0593b11"></a>作此？」摩訶盧即具陳辛苦。化神呵曰：「勿得作<a class="t" id="t0593b12"></a>是，且聽我言。往迦葉佛時，卿作三藏沙門，<a class="t" id="t0593b13"></a>有五百弟子，自以多智輕慢眾人，悋惜經義<a class="t" id="t0593b14"></a>初不訓誨，是以世世所生諸根闇鈍。但當自<a class="t" id="t0593b15"></a>責，何為自賊？」於是世尊現神光像，即說偈言：<a class="t" id="t0593b16"></a></p>
<blockquote class="gatha">
<p><a class="verse-num-sc" id="verse-num-sc147"></a><a class="vagga-gatha-num-sc" id="vagga-gatha-num-sc20.1"></a>「自愛身者，　　慎護所守，<br>
希望欲解，<a class="t" id="t0593b17"></a>　　學正不寐。</p>
<p><a class="verse-num-sc" id="verse-num-sc148"></a><a class="vagga-gatha-num-sc" id="vagga-gatha-num-sc20.2"></a>身為第一，　　常自勉學，<a class="t" id="t0593b18"></a><br>
利能誨人，　　不惓則智。</p>
<p><a class="verse-num-sc" id="verse-num-sc149"></a><a class="vagga-gatha-num-sc" id="vagga-gatha-num-sc20.3"></a>學先自正，<a class="t" id="t0593b19"></a>　　然後正人，<br>
調身入慧，　　必遷為上。<a class="t" id="t0593b20"></a></p>
<p><a class="verse-num-sc" id="verse-num-sc150"></a><a class="vagga-gatha-num-sc" id="vagga-gatha-num-sc20.4"></a>身不能利，　　安能利人？<br>
心調體正，<a class="t" id="t0593b21"></a>　　何願不至？</p>
<p><a class="verse-num-sc" id="verse-num-sc151"></a><a class="vagga-gatha-num-sc" id="vagga-gatha-num-sc20.5"></a>本我所造，　　後我自受，<a class="t" id="t0593b22"></a><br>
為惡自更，　　如剛鑽珠。」<a class="t" id="t0593b23"></a></p>
</blockquote>
<p><a class="t-linehead" id="t-linehead0593b23"></a>摩訶盧比丘見佛現身光像，悲喜悚慄稽首<a class="t" id="t0593b24"></a>佛足，思惟偈義即入定意，尋在佛前逮得羅<a class="t" id="t0593b25"></a>漢道，自識宿命無數世事，三藏眾經即貫在<a class="t" id="t0593b26"></a>心。佛語摩訶盧：「著衣持鉢就王宮食，在五百道<a class="t" id="t0593b27"></a>人上坐，此諸道人是卿先世五百弟子，還為<a class="t" id="t0593b28"></a>說法令得道迹，并使國王明信罪福。」即受佛<a class="t" id="t0593b29"></a>教，徑入宮裏坐於上座。眾人心恚怪其所<a class="t" id="t0593c01"></a>以，各護王意不敢呵譴，念其愚冥不曉達<a class="t" id="t0593c02"></a>嚫，心為之疲。王便下食手自斟酌，摩訶盧即<a class="t" id="t0593c03"></a>為達嚫，音如雷震清辭雨下，坐上道人驚怖<a class="t" id="t0593c04"></a>自悔，皆得羅漢。為王說法莫不解釋，群臣百<a class="t" id="t0593c05"></a>官皆得須陀洹道。</p>
<p><a class="t" id="t0593c06"></a><a class="t-linehead" id="t-linehead0593c06"></a>昔佛在舍衛國有五百婆羅門，常求佛便欲<a class="t" id="t0593c07"></a>誹謗之。佛三達之智普見人心，愍欲度之，其<a class="t" id="t0593c08"></a>果未熟因緣未到，一切罪福欲來至時，自作<a class="t" id="t0593c09"></a>因緣而迎罪福，此諸梵志宿有微福，應當得<a class="t" id="t0593c10"></a>度，福德牽之自作方宜。五百梵志自共議言：<a class="t" id="t0593c11"></a>「當使屠兒殺生，請佛及諸眾僧，佛必受請讚<a class="t" id="t0593c12"></a>歎屠兒，吾等便前而共譏之。」於是屠兒為<a class="t" id="t0593c13"></a>之請佛，佛即受請，告屠兒言：「果熟自墮，福熟<a class="t" id="t0593c14"></a>自度。」屠兒還歸供設飯食。佛將諸弟子到<a class="t" id="t0593c15"></a>屠兒村中，至檀越舍，梵志大小皆共歡喜。<a class="t" id="t0593c16"></a>「今日乃得佛之便耳，若當讚檀越福德者，當<a class="t" id="t0593c17"></a>以其前後殺生作罪持用譏之；佛若當說<a class="t" id="t0593c18"></a>其由來之罪者，當以今日之福難之。二宜之<a class="t" id="t0593c19"></a>中，今日乃得佛便耳。」佛到即坐，行水下食，<a class="t" id="t0593c20"></a>於是世尊觀察眾心，應有度者即出舌覆面<a class="t" id="t0593c21"></a>舐耳，放大光明照一城內，即以梵聲說偈呪<a class="t" id="t0593c22"></a>願：<a class="t" id="t0593c23"></a></p>
<blockquote class="gatha">
<p><a class="verse-num-sc" id="verse-num-sc152"></a><a class="vagga-gatha-num-sc" id="vagga-gatha-num-sc20.6"></a>「如真人教，　　以道活身，<br>
愚者嫉之，<a class="t" id="t0593c24"></a>　　見而為惡。</p>
<p><a class="verse-num-sc" id="verse-num-sc153"></a><a class="vagga-gatha-num-sc" id="vagga-gatha-num-sc20.7"></a>行惡得惡，　　如種苦種，<a class="t" id="t0593c25"></a><br>
惡自受罪，　　善自受福。</p>
<p><a class="verse-num-sc" id="verse-num-sc154"></a><a class="vagga-gatha-num-sc" id="vagga-gatha-num-sc20.8"></a>亦各須熟，<a class="t" id="t0593c26"></a>　　彼不相代，<br>
習善得善，　　亦如種甜。」<a class="t" id="t0593c27"></a></p>
</blockquote>
<p><a class="t-linehead" id="t-linehead0593c27"></a>佛說偈已，五百梵志意自開解，即前禮佛五<a class="t" id="t0593c28"></a>體投地叉手白佛言：「頑愚不及未達聖訓，<a class="t" id="t0593c29"></a>唯願愍育得為沙門。」佛即聽受皆為沙門。村<a class="t" id="t0594a01"></a>人大小見佛變化莫不歡欣，皆得道迹，稱之<a class="t" id="t0594a02"></a>賢聖，無復屠兒之名。佛食畢訖即還精舍。</p>
<a class="t" id="t0594a03"></a></article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
