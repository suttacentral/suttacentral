<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t210.35">
<article>
<div class="hgroup">
<p class="division">法句經</p>
<h1>梵志品法句經第三十五有四十章</h1>
</div>
<p><a class="t" id="t0572b20"></a><a class="t-linehead" id="t-linehead0572b20"></a>梵志品者，言行清白，理學無穢，可稱道<a class="t" id="t0572b21"></a>士。<a class="t" id="t0572b22"></a></p>
<blockquote class="gatha">
<p><a class="verse-num-sc" id="verse-num-sc628"></a><a class="vagga-gatha-num-sc" id="vagga-gatha-num-sc35.1"></a>截流而渡，　　無欲如梵，<br>
知行已盡，<a class="t" id="t0572b23"></a>　　是謂梵志；</p>
<p><a class="verse-num-sc" id="verse-num-sc629"></a><a class="vagga-gatha-num-sc" id="vagga-gatha-num-sc35.2"></a>以無二法，　　清淨渡淵，<a class="t" id="t0572b24"></a><br>
諸欲結解，　　是謂梵志；</p>
<p><a class="verse-num-sc" id="verse-num-sc630"></a><a class="vagga-gatha-num-sc" id="vagga-gatha-num-sc35.3"></a>適彼無彼，<a class="t" id="t0572b25"></a>　　彼彼已空，<br>
捨離貪婬，　　是謂梵志；<a class="t" id="t0572b26"></a></p>
<p><a class="verse-num-sc" id="verse-num-sc631"></a><a class="vagga-gatha-num-sc" id="vagga-gatha-num-sc35.4"></a>思惟無垢，　　所行不漏，<br>
上求不起，<a class="t" id="t0572b27"></a>　　是謂梵志。</p>
<p><a class="verse-num-sc" id="verse-num-sc632"></a><a class="vagga-gatha-num-sc" id="vagga-gatha-num-sc35.5"></a>日照於晝、　　月照於夜、<a class="t" id="t0572b28"></a><br>
甲兵照軍、　　禪照道人；<br>
佛出天下，<a class="t" id="t0572b29"></a>　　照一切冥。<a class="t" id="t0572c01"></a></p>
<p><a class="verse-num-sc" id="verse-num-sc633"></a><a class="vagga-gatha-num-sc" id="vagga-gatha-num-sc35.6"></a>非剃為沙門，　　稱吉為梵志，<a class="t" id="t0572c02"></a><br>
謂能捨眾惡，　　是則為道人；<a class="t" id="t0572c03"></a></p>
<p><a class="verse-num-sc" id="verse-num-sc634"></a><a class="vagga-gatha-num-sc" id="vagga-gatha-num-sc35.7"></a>出惡為梵志，　　入正為沙門，<a class="t" id="t0572c04"></a><br>
棄我眾穢行，　　是則為捨家。<a class="t" id="t0572c05"></a></p>
<p><a class="verse-num-sc" id="verse-num-sc635"></a><a class="vagga-gatha-num-sc" id="vagga-gatha-num-sc35.8"></a>若猗於愛，　　心無所著，<br>
已捨、已正，<a class="t" id="t0572c06"></a>　　是滅眾苦。</p>
<p><a class="verse-num-sc" id="verse-num-sc636"></a><a class="vagga-gatha-num-sc" id="vagga-gatha-num-sc35.9"></a>身、口與意，　　淨無過失，<a class="t" id="t0572c07"></a><br>
能捨三行，　　是謂梵志。</p>
<p><a class="verse-num-sc" id="verse-num-sc637"></a><a class="vagga-gatha-num-sc" id="vagga-gatha-num-sc35.10"></a>若心曉了，<a class="t" id="t0572c08"></a>　　佛所說法，<br>
觀心自歸，　　淨於為水。<a class="t" id="t0572c09"></a></p>
<p><a class="verse-num-sc" id="verse-num-sc638"></a><a class="vagga-gatha-num-sc" id="vagga-gatha-num-sc35.11"></a>非蔟結髮，　　名為梵志；<br>
誠行法行，<a class="t" id="t0572c10"></a>　　清白則賢。</p>
<p><a class="verse-num-sc" id="verse-num-sc639"></a><a class="vagga-gatha-num-sc" id="vagga-gatha-num-sc35.12"></a>飾髮無慧，　　草衣何施？<a class="t" id="t0572c11"></a><br>
內不離著，　　外捨何益？</p>
<p><a class="verse-num-sc" id="verse-num-sc640"></a><a class="vagga-gatha-num-sc" id="vagga-gatha-num-sc35.13"></a>被服弊惡，<a class="t" id="t0572c12"></a>　　躬承法行，<br>
閑居思惟，　　是謂梵志；<a class="t" id="t0572c13"></a></p>
<p><a class="verse-num-sc" id="verse-num-sc641"></a><a class="vagga-gatha-num-sc" id="vagga-gatha-num-sc35.14"></a>佛不教彼，　　讚己自稱，<br>
如諦不妄，<a class="t" id="t0572c14"></a>　　乃為梵志；</p>
<p><a class="verse-num-sc" id="verse-num-sc642"></a><a class="vagga-gatha-num-sc" id="vagga-gatha-num-sc35.15"></a>絕諸可欲，　　不婬其志，<a class="t" id="t0572c15"></a><br>
委棄欲數，　　是謂梵志；</p>
<p><a class="verse-num-sc" id="verse-num-sc643"></a><a class="vagga-gatha-num-sc" id="vagga-gatha-num-sc35.16"></a>斷生死河，<a class="t" id="t0572c16"></a>　　能忍起度，<br>
自覺出塹，　　是謂梵志；<a class="t" id="t0572c17"></a></p>
<p><a class="verse-num-sc" id="verse-num-sc644"></a><a class="vagga-gatha-num-sc" id="vagga-gatha-num-sc35.17"></a>見罵見擊，　　默受不怒，<br>
有忍辱力，<a class="t" id="t0572c18"></a>　　是謂梵志；</p>
<p><a class="verse-num-sc" id="verse-num-sc645"></a><a class="vagga-gatha-num-sc" id="vagga-gatha-num-sc35.18"></a>若見侵欺，　　但念守戒，<a class="t" id="t0572c19"></a><br>
端身自調，　　是謂梵志；</p>
<p><a class="verse-num-sc" id="verse-num-sc646"></a><a class="vagga-gatha-num-sc" id="vagga-gatha-num-sc35.19"></a>心棄惡法，<a class="t" id="t0572c20"></a>　　如蛇脫皮，<br>
不為欲污，　　是謂梵志；<a class="t" id="t0572c21"></a></p>
<p><a class="verse-num-sc" id="verse-num-sc647"></a><a class="vagga-gatha-num-sc" id="vagga-gatha-num-sc35.20"></a>覺生為苦，　　從是滅意，<br>
能下重擔，<a class="t" id="t0572c22"></a>　　是謂梵志；</p>
<p><a class="verse-num-sc" id="verse-num-sc648"></a><a class="vagga-gatha-num-sc" id="vagga-gatha-num-sc35.21"></a>解微妙慧，　　辯道不道，<a class="t" id="t0572c23"></a><br>
體行上義，　　是謂梵志；</p>
<p><a class="verse-num-sc" id="verse-num-sc649"></a><a class="vagga-gatha-num-sc" id="vagga-gatha-num-sc35.22"></a>棄捐家居，<a class="t" id="t0572c24"></a>　　無家之畏，<br>
少求寡欲，　　是謂梵志；<a class="t" id="t0572c25"></a></p>
<p><a class="verse-num-sc" id="verse-num-sc650"></a><a class="vagga-gatha-num-sc" id="vagga-gatha-num-sc35.23"></a>棄放活生，　　無賊害心，<br>
無所嬈惱，<a class="t" id="t0572c26"></a>　　是謂梵志；</p>
<p><a class="verse-num-sc" id="verse-num-sc651"></a><a class="vagga-gatha-num-sc" id="vagga-gatha-num-sc35.24"></a>避爭不爭，　　犯而不慍，<a class="t" id="t0572c27"></a><br>
惡來善待，　　是謂梵志；</p>
<p><a class="verse-num-sc" id="verse-num-sc652"></a><a class="vagga-gatha-num-sc" id="vagga-gatha-num-sc35.25"></a>去婬怒癡，<a class="t" id="t0572c28"></a>　　憍慢諸惡，<br>
如蛇脫皮，　　是謂梵志；<a class="t" id="t0572c29"></a></p>
<p><a class="verse-num-sc" id="verse-num-sc653"></a><a class="vagga-gatha-num-sc" id="vagga-gatha-num-sc35.26"></a>斷絕世事，　　口無麤言，<br>
八道審諦，<a class="t" id="t0573a01"></a>　　是謂梵志；</p>
<p><a class="verse-num-sc" id="verse-num-sc654"></a><a class="vagga-gatha-num-sc" id="vagga-gatha-num-sc35.27"></a>所世惡法，　　修短巨細，<a class="t" id="t0573a02"></a><br>
無取、無捨，　　是謂梵志；</p>
<p><a class="verse-num-sc" id="verse-num-sc655"></a><a class="vagga-gatha-num-sc" id="vagga-gatha-num-sc35.28"></a>今世行淨、<a class="t" id="t0573a03"></a>　　後世無穢，<br>
無習、無捨，　　是謂梵志；<a class="t" id="t0573a04"></a></p>
<p><a class="verse-num-sc" id="verse-num-sc656"></a><a class="vagga-gatha-num-sc" id="vagga-gatha-num-sc35.29"></a>棄身無猗，　　不誦異行，<br>
行甘露滅，<a class="t" id="t0573a05"></a>　　是謂梵志；</p>
<p><a class="verse-num-sc" id="verse-num-sc657"></a><a class="vagga-gatha-num-sc" id="vagga-gatha-num-sc35.30"></a>於罪與福，　　兩行永除，<a class="t" id="t0573a06"></a><br>
無憂、無塵，　　是謂梵志；</p>
<p><a class="verse-num-sc" id="verse-num-sc658"></a><a class="vagga-gatha-num-sc" id="vagga-gatha-num-sc35.31"></a>心喜無垢，<a class="t" id="t0573a07"></a>　　如月盛滿，<br>
謗毀已除，　　是謂梵志；<a class="t" id="t0573a08"></a></p>
<p><a class="verse-num-sc" id="verse-num-sc659"></a><a class="vagga-gatha-num-sc" id="vagga-gatha-num-sc35.32"></a>見癡往來，　　墮塹受苦，<br>
欲單渡岸，<a class="t" id="t0573a09"></a>　　不好他語，<br>
唯滅不起，　　是謂梵志；<a class="t" id="t0573a10"></a></p>
<p><a class="verse-num-sc" id="verse-num-sc660"></a><a class="vagga-gatha-num-sc" id="vagga-gatha-num-sc35.33"></a>已斷恩愛，　　離家無欲，<br>
愛有已盡，<a class="t" id="t0573a11"></a>　　是謂梵志；</p>
<p><a class="verse-num-sc" id="verse-num-sc661"></a><a class="vagga-gatha-num-sc" id="vagga-gatha-num-sc35.34"></a>離人聚處，　　不墮天聚，<a class="t" id="t0573a12"></a><br>
諸聚不歸，　　是謂梵志；</p>
<p><a class="verse-num-sc" id="verse-num-sc662"></a><a class="vagga-gatha-num-sc" id="vagga-gatha-num-sc35.35"></a>棄樂無樂，<a class="t" id="t0573a13"></a>　　滅無熅燸，<br>
健違諸世，　　是謂梵志；<a class="t" id="t0573a14"></a></p>
<p><a class="verse-num-sc" id="verse-num-sc663"></a><a class="vagga-gatha-num-sc" id="vagga-gatha-num-sc35.36"></a>所生已訖，　　死無所趣，<br>
覺安無依，<a class="t" id="t0573a15"></a>　　是謂梵志；</p>
<p><a class="verse-num-sc" id="verse-num-sc664"></a><a class="vagga-gatha-num-sc" id="vagga-gatha-num-sc35.37"></a>已度五道，　　莫知所墮，<a class="t" id="t0573a16"></a><br>
習盡無餘，　　是謂梵志；</p>
<p><a class="verse-num-sc" id="verse-num-sc665"></a><a class="vagga-gatha-num-sc" id="vagga-gatha-num-sc35.38"></a>于前、于後，<a class="t" id="t0573a17"></a>　　乃中無有，<br>
無操、無捨，　　是謂梵志；<a class="t" id="t0573a18"></a></p>
<p><a class="verse-num-sc" id="verse-num-sc666"></a><a class="vagga-gatha-num-sc" id="vagga-gatha-num-sc35.39"></a>最雄、最勇，　　能自解度，<br>
覺意不動，<a class="t" id="t0573a19"></a>　　是謂梵志；</p>
<p><a class="verse-num-sc" id="verse-num-sc667"></a><a class="vagga-gatha-num-sc" id="vagga-gatha-num-sc35.40"></a>自知宿命，　　本所更來，<a class="t" id="t0573a20"></a><br>
得要生盡，　　叡通道玄，<br>
明如能默，<a class="t" id="t0573a21"></a>　　是謂梵志。<a class="t" id="t0573a22"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href="http://tripitaka.cbeta.org/T04n0210" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T210">comparative edition.</a></p>
</aside>
</section>
</div>
</body>
</html>
