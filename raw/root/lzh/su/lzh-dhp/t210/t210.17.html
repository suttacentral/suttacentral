<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t210.17">
<article>
<div class="hgroup">
<p class="division">法句經</p>
<h1>惡行品法句經第十七二十有二章</h1>
</div>
<p><a class="t" id="t0564c19"></a><a class="t-linehead" id="t-linehead0564c19"></a>惡行品者，感切惡人動有罪報，不行無<a class="t" id="t0564c20"></a>患。<a class="t" id="t0564c21"></a></p>
<blockquote class="gatha">
<p><a class="verse-num-sc" id="verse-num-sc282"></a><a class="vagga-gatha-num-sc" id="vagga-gatha-num-sc17.1"></a>見善不從，　　反隨惡心，<br>
求福不正，<a class="t" id="t0564c22"></a>　　反樂邪婬。</p>
<p><a class="verse-num-sc" id="verse-num-sc283"></a><a class="vagga-gatha-num-sc" id="vagga-gatha-num-sc17.2"></a>凡人為惡，　　不能自覺，<a class="t" id="t0564c23"></a><br>
愚癡快意，　　令後欝毒。</p>
<p><a class="verse-num-sc" id="verse-num-sc284"></a><a class="vagga-gatha-num-sc" id="vagga-gatha-num-sc17.3"></a><span class="gaiji">凶<!--gaiji,凶,1[歹＊凶],2&#x239D1;,3--></span>人行虐，<a class="t" id="t0564c24"></a>　　沈漸數數，<br>
快欲為人，　　罪報自然；<a class="t" id="t0564c25"></a></p>
<p><a class="verse-num-sc" id="verse-num-sc285"></a><a class="vagga-gatha-num-sc" id="vagga-gatha-num-sc17.4"></a>吉人行德，　　相隨積增，<br>
甘心為之，<a class="t" id="t0564c26"></a>　　福應自然。</p>
<p><a class="verse-num-sc" id="verse-num-sc286"></a><a class="vagga-gatha-num-sc" id="vagga-gatha-num-sc17.5"></a>妖<span class="gaiji">［卄／（阿-可＋辛）／女］<!--gaiji,,1[卄／（阿-可＋辛）／女],2&#x26FA8;,3--></span>見福，　　其惡未熟，<a class="t" id="t0564c27"></a><br>
至其惡熟，　　自受罪虐；</p>
<p><a class="verse-num-sc" id="verse-num-sc287"></a><a class="vagga-gatha-num-sc" id="vagga-gatha-num-sc17.6"></a>貞祥見禍，<a class="t" id="t0564c28"></a>　　其善未熟，<br>
至其善熟，　　必受其福。<a class="t" id="t0564c29"></a></p>
<p><a class="verse-num-sc" id="verse-num-sc288"></a><a class="vagga-gatha-num-sc" id="vagga-gatha-num-sc17.7"></a>擊人得擊、　　行怨得怨、<br>
罵人得罵、<a class="t" id="t0565a01"></a>　　施怒得怒。</p>
<p><a class="verse-num-sc" id="verse-num-sc289"></a><a class="vagga-gatha-num-sc" id="vagga-gatha-num-sc17.8"></a>世人無聞，　　不知正法。<a class="t" id="t0565a02"></a><br>
生此壽少，　　何宜為惡？</p>
<p><a class="verse-num-sc" id="verse-num-sc290"></a><a class="vagga-gatha-num-sc" id="vagga-gatha-num-sc17.9"></a>莫輕小惡，<a class="t" id="t0565a03"></a>　　以為無殃，<br>
水渧雖微，　　漸盈大器，<a class="t" id="t0565a04"></a><br>
凡罪充滿，　　從小積成；</p>
<p><a class="verse-num-sc" id="verse-num-sc291"></a><a class="vagga-gatha-num-sc" id="vagga-gatha-num-sc17.10"></a>莫輕小善，<a class="t" id="t0565a05"></a>　　以為無福，<br>
水滴雖微，　　漸盈大器，<a class="t" id="t0565a06"></a><br>
凡福充滿，　　從纖纖積。</p>
<p><a class="verse-num-sc" id="verse-num-sc292"></a><a class="vagga-gatha-num-sc" id="vagga-gatha-num-sc17.11"></a>夫士為行，<a class="t" id="t0565a07"></a>　　好之與惡，<br>
各自為身，　　終不敗亡。<a class="t" id="t0565a08"></a></p>
<p><a class="verse-num-sc" id="verse-num-sc293"></a><a class="vagga-gatha-num-sc" id="vagga-gatha-num-sc17.12"></a>好取之士，　　自以為可，<br>
沒取彼者，<a class="t" id="t0565a09"></a>　　人亦沒之。</p>
<p><a class="verse-num-sc" id="verse-num-sc294"></a><a class="vagga-gatha-num-sc" id="vagga-gatha-num-sc17.13"></a>惡不即時，　　如搆牛乳，<a class="t" id="t0565a10"></a><br>
罪在陰祠，　　如灰覆火。</p>
<p><a class="verse-num-sc" id="verse-num-sc295"></a><a class="vagga-gatha-num-sc" id="vagga-gatha-num-sc17.14"></a>戲笑為惡，<a class="t" id="t0565a11"></a>　　以作身行，<br>
號泣受報，　　隨行罪至。<a class="t" id="t0565a12"></a></p>
<p><a class="verse-num-sc" id="verse-num-sc296"></a><a class="vagga-gatha-num-sc" id="vagga-gatha-num-sc17.15"></a>作惡不覆，　　如兵所截，<br>
牽往乃知，<a class="t" id="t0565a13"></a>　　已墮惡行。</p>
<p><a class="verse-num-sc" id="verse-num-sc297"></a><a class="vagga-gatha-num-sc" id="vagga-gatha-num-sc17.16"></a>後受苦報，　　如前所習。<a class="t" id="t0565a14"></a></p>
<p>如毒摩瘡，　　船入洄澓，<br>
惡行流衍，<a class="t" id="t0565a15"></a>　　靡不傷尅。<a class="t" id="t0565a16"></a></p>
<p><a class="verse-num-sc" id="verse-num-sc298"></a><a class="vagga-gatha-num-sc" id="vagga-gatha-num-sc17.17"></a>加惡誣罔人，　　清白猶不污，<a class="t" id="t0565a17"></a><br>
愚殃反自及，　　如塵逆風坌。<a class="t" id="t0565a18"></a></p>
<p><a class="verse-num-sc" id="verse-num-sc299"></a><a class="vagga-gatha-num-sc" id="vagga-gatha-num-sc17.18"></a>過失犯非惡，　　能追悔為善，<a class="t" id="t0565a19"></a><br>
是明照世間，　　如日無雲曀。<a class="t" id="t0565a20"></a></p>
<p><a class="verse-num-sc" id="verse-num-sc300"></a><a class="vagga-gatha-num-sc" id="vagga-gatha-num-sc17.19"></a>夫士所以行，　　然後身自見，<a class="t" id="t0565a21"></a><br>
為善則得善、　　為惡則得惡。<a class="t" id="t0565a22"></a></p>
<p><a class="verse-num-sc" id="verse-num-sc301"></a><a class="vagga-gatha-num-sc" id="vagga-gatha-num-sc17.20"></a>有識墮胞胎、　　惡者入地獄、<a class="t" id="t0565a23"></a><br>
行善上昇天、　　無為得泥洹。<a class="t" id="t0565a24"></a></p>
<p><a class="verse-num-sc" id="verse-num-sc302"></a><a class="vagga-gatha-num-sc" id="vagga-gatha-num-sc17.21"></a>非空、非海中、　　非隱山石間，<a class="t" id="t0565a25"></a><br>
莫能於此處，　　避免宿惡殃。<a class="t" id="t0565a26"></a></p>
<p><a class="verse-num-sc" id="verse-num-sc303"></a><a class="vagga-gatha-num-sc" id="vagga-gatha-num-sc17.22"></a>眾生有苦惱，　　不得免老死，<a class="t" id="t0565a27"></a><br>
唯有仁智者，　　不念人非惡。<a class="t" id="t0565a28"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href="http://tripitaka.cbeta.org/T04n0210" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T210">comparative edition.</a></p>
</aside>
</section>
</div>
</body>
</html>
