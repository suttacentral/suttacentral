<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.20">
<article>
<div class="hgroup">
<p class="division">法集要頌經</p>
<h1>法集要頌經瞋恚品第二十</h1>
</div>
<a class="t" id="t0787a09"></a>
<blockquote class="gatha">
<p><a class="verse-num-sc" id="verse-num-sc417"></a><a class="vagga-gatha-num-sc" id="vagga-gatha-num-sc20.1"></a>除瞋去我慢，　　遠離諸煩惱，<a class="t" id="t0787a10"></a><br>
不染彼名色，　　冤家無有伴。<a class="t" id="t0787a11"></a></p>
<p><a class="verse-num-sc" id="verse-num-sc418"></a><a class="vagga-gatha-num-sc" id="vagga-gatha-num-sc20.2"></a>除恚得善眠，　　恚盡不懷憂，<a class="t" id="t0787a12"></a><br>
恚為毒根本，　　苾芻為甘甜。<a class="t" id="t0787a13"></a></p>
<p><a class="verse-num-sc" id="verse-num-sc419"></a><a class="vagga-gatha-num-sc" id="vagga-gatha-num-sc20.3"></a>賢聖悉能除，　　斷彼善眠睡，<a class="t" id="t0787a14"></a><br>
人興恚怒心，　　作諸不善業。<a class="t" id="t0787a15"></a></p>
<p>後恚若得除，　　智火漸熾盛。<a class="t" id="t0787a16"></a></p>
<p><a class="verse-num-sc" id="verse-num-sc420"></a><a class="vagga-gatha-num-sc" id="vagga-gatha-num-sc20.4"></a>無慚復無愧，　　復好生瞋怒，<a class="t" id="t0787a17"></a><br>
為瞋所纏縛，　　如闇失明燈。<a class="t" id="t0787a18"></a></p>
<p><a class="verse-num-sc" id="verse-num-sc421"></a><a class="vagga-gatha-num-sc" id="vagga-gatha-num-sc20.5"></a>彼力非為力，　　以恚為力者，<a class="t" id="t0787a19"></a><br>
恚為凡朽法，　　不知善響應。<a class="t" id="t0787a20"></a></p>
<p><a class="verse-num-sc" id="verse-num-sc422"></a><a class="vagga-gatha-num-sc" id="vagga-gatha-num-sc20.6"></a>有力近猛軍，　　無力退怯弱，<a class="t" id="t0787a21"></a><br>
能忍為上將，　　宜當忍勿羸。<a class="t" id="t0787a22"></a></p>
<p><a class="verse-num-sc" id="verse-num-sc423"></a><a class="vagga-gatha-num-sc" id="vagga-gatha-num-sc20.7"></a>舉眾共輕之，　　有力名為忍，<a class="t" id="t0787a23"></a><br>
能忍最為上，　　宜當懷忍羸。<a class="t" id="t0787a24"></a></p>
<p><a class="verse-num-sc" id="verse-num-sc424"></a><a class="vagga-gatha-num-sc" id="vagga-gatha-num-sc20.8"></a>自我與彼人，　　大畏不可救，<a class="t" id="t0787a25"></a><br>
如知彼瞋恚，　　宜滅己中瑕，<a class="t" id="t0787a26"></a></p>
<p><a class="verse-num-sc" id="verse-num-sc425"></a><a class="vagga-gatha-num-sc" id="vagga-gatha-num-sc20.9"></a>二俱行其義，　　我與彼亦然。<a class="t" id="t0787a27"></a></p>
如知彼瞋恚，　　宜忍彼中瑕，<a class="t" id="t0787a28"></a><br>
<p><a class="verse-num-sc" id="verse-num-sc426"></a><a class="vagga-gatha-num-sc" id="vagga-gatha-num-sc20.10"></a>俱行於二義，　　我忍彼亦然。<a class="t" id="t0787a29"></a><br>
愚謂我無力，　　觀法亦復爾，<a class="t" id="t0787b01"></a><br></p>
<p><a class="verse-num-sc" id="verse-num-sc427"></a><a class="vagga-gatha-num-sc" id="vagga-gatha-num-sc20.11"></a>若愚勝於智，　　麁言及惡語，<a class="t" id="t0787b02"></a><br>
欲常得勝者，　　於言宜寂默。<a class="t" id="t0787b03"></a></p>
<p><a class="verse-num-sc" id="verse-num-sc428"></a><a class="vagga-gatha-num-sc" id="vagga-gatha-num-sc20.12"></a>常習智者教，　　不與愚人集，<a class="t" id="t0787b04"></a><br>
能忍穢陋言，　　故說忍中上。<a class="t" id="t0787b05"></a></p>
<p><a class="verse-num-sc" id="verse-num-sc429"></a><a class="vagga-gatha-num-sc" id="vagga-gatha-num-sc20.13"></a>恚者不發言，　　處眾若屏處，<a class="t" id="t0787b06"></a><br>
人恚以熾然，　　終己不自覺。<a class="t" id="t0787b07"></a></p>
<p><a class="verse-num-sc" id="verse-num-sc430"></a><a class="vagga-gatha-num-sc" id="vagga-gatha-num-sc20.14"></a>諦說不瞋恚，　　乞者念以施，<a class="t" id="t0787b08"></a><br>
三分有定處，　　自然處天宮。<a class="t" id="t0787b09"></a></p>
<p><a class="verse-num-sc" id="verse-num-sc431"></a><a class="vagga-gatha-num-sc" id="vagga-gatha-num-sc20.15"></a>息意何有恚？　　自撿壽中明，<a class="t" id="t0787b10"></a><br>
等智定解脫，　　知已無有恚。<a class="t" id="t0787b11"></a></p>
<p><a class="verse-num-sc" id="verse-num-sc432"></a><a class="vagga-gatha-num-sc" id="vagga-gatha-num-sc20.16"></a>若為惡意者，　　怒有怒果報，<a class="t" id="t0787b12"></a><br>
怒不報其怒，　　勝其彼鬪負。<a class="t" id="t0787b13"></a></p>
<p><a class="verse-num-sc" id="verse-num-sc433"></a><a class="vagga-gatha-num-sc" id="vagga-gatha-num-sc20.17"></a>忍辱勝於怨，　　善勝不善者，<a class="t" id="t0787b14"></a><br>
勝者能施善，　　真誠勝欺善。<a class="t" id="t0787b15"></a></p>
<p><a class="verse-num-sc" id="verse-num-sc434"></a><a class="vagga-gatha-num-sc" id="vagga-gatha-num-sc20.18"></a>無恚亦不害，　　恒念真實行，<a class="t" id="t0787b16"></a><br>
愚者自生恚，　　結冤常存在。<a class="t" id="t0787b17"></a></p>
<p><a class="verse-num-sc" id="verse-num-sc435"></a><a class="vagga-gatha-num-sc" id="vagga-gatha-num-sc20.19"></a>恚能自制斷，　　如止奔走車，<a class="t" id="t0787b18"></a><br>
是為善調御，　　去冥入光明。<a class="t" id="t0787b19"></a></p>
<p><a class="verse-num-sc" id="verse-num-sc436"></a><a class="vagga-gatha-num-sc" id="vagga-gatha-num-sc20.20"></a>沙門及正道　　利養、怨、憶念<a class="t" id="t0787b20"></a><br>
清淨、水兼華　　馬、恚為第十<a class="t" id="t0787b21"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
