<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.32">
<article>
<div class="hgroup">
<p class="division">出曜經</p>
<h1>心意品第三十二</h1>
</div>
<div class="suttainfo" id="juan28"><a class="t" id="t0758c12"></a>
<p><span class="t-juanname">出曜經卷第二十八</span>　<a class="t" id="t0758c06"></a><a class="t" id="t0758c07"></a><a class="t" id="t0758c08"></a><a class="t" id="t0758c09"></a><a class="t" id="t0758c10"></a><br>
<span class="t-byline">姚秦涼州沙門竺佛念譯</span><a class="t" id="t0758c11"></a></p>
</div>
<blockquote class="gatha">
<p><a class="verse-num-sc" id="verse-num-sc833"></a> <a class="vagga-gatha-num-sc" id="vagga-gatha-num-sc32.1"></a><a class="t" id="t0758c12"></a>輕難護持，　　為欲所居，<br>
降心為善，<a class="t" id="t0758c13"></a>　　以降便安。<a class="t" id="t0758c14"></a></p>
</blockquote>
<p><a class="t-linehead" id="t-linehead0758c14"></a>輕難護持者，所以如來世尊出現於世，正欲<a class="t" id="t0758c15"></a>降伏人心去穢惡行，如彼修行之人，恒自思<a class="t" id="t0758c16"></a>惟興心設論，所謂心者，招致眾禍使人入地<a class="t" id="t0758c17"></a>獄餓鬼畜生之道，是故說曰，輕難護持也。為<a class="t" id="t0758c18"></a>欲所居者，彼脩行人觀病所興皆有因緣，究<a class="t" id="t0758c19"></a>欲之原斯在心意，猶若盜賊依嶮劫盜，設<a class="t" id="t0758c20"></a>無嶮者無由生患。欲亦如是心為窠窟，展<a class="t" id="t0758c21"></a>轉流馳以成災患，是故說曰，為欲所居也。降<a class="t" id="t0758c22"></a>心為善，以降便安者，人能降心不記彼壽，<a class="t" id="t0758c23"></a>所至到處為人所敬，壽終之後漏盡意解得<a class="t" id="t0758c24"></a>滅盡泥洹，是故說曰，降心為善，以降便安也。<a class="t" id="t0758c25"></a></p>
<blockquote class="gatha">
<p><a class="verse-num-sc" id="verse-num-sc834"></a> <a class="vagga-gatha-num-sc" id="vagga-gatha-num-sc32.2"></a>如魚在旱地，　　以離於深淵，<a class="t" id="t0758c26"></a><br>
心識極惶懅，　　魔眾而奔馳。<a class="t" id="t0758c27"></a></p>
</blockquote>
<p><a class="t-linehead" id="t-linehead0758c27"></a>如魚在旱地，以離於深淵者，猶如彼魚以失<a class="t" id="t0758c28"></a>于淵宛轉于地，心意煩惱不得自在，是故<a class="t" id="t0758c29"></a>說曰，如魚在旱地，以離於深淵也。心識極惶<a class="t" id="t0759a01"></a>懅，魔眾而奔馳者，猶彼岸上魚跳踉不得自<a class="t" id="t0759a02"></a>在，心亦如是，馳趣諸結使不能自止，便為眾<a class="t" id="t0759a03"></a>邪所得便。是故說曰，心識極惶懅，魔眾而奔馳。<a class="t" id="t0759a04"></a></p>
<blockquote class="gatha">
<p><a class="verse-num-sc" id="verse-num-sc835"></a> <a class="vagga-gatha-num-sc" id="vagga-gatha-num-sc32.3"></a>心走非一處，　　猶如日光明，<a class="t" id="t0759a05"></a><br>
智者所能制，　　如鉤止惡象。<a class="t" id="t0759a06"></a></p>
</blockquote>
<p><a class="t-linehead" id="t-linehead0759a06"></a>心走非一處，猶如日光明者，如彼日光初出<a class="t" id="t0759a07"></a>之時，悉照四方靡不通達，心亦如是，奔趣色<a class="t" id="t0759a08"></a>聲香味細滑之法，不能自制使不流馳，如彼<a class="t" id="t0759a09"></a>惡象兇暴難御，以得鋼鉤然後乃制，是故說<a class="t" id="t0759a10"></a>曰，心走非一處，猶如日光明，智者所能制，如<a class="t" id="t0759a11"></a>鉤止惡象也。<a class="t" id="t0759a12"></a></p>
<blockquote class="gatha">
<p><a class="verse-num-sc" id="verse-num-sc836"></a> <a class="vagga-gatha-num-sc" id="vagga-gatha-num-sc32.4"></a>我今論此心，　　無牢不可見，<a class="t" id="t0759a13"></a><br>
我今欲訓誨，　　慎莫生瑕隙。<a class="t" id="t0759a14"></a></p>
</blockquote>
<p><a class="t-linehead" id="t-linehead0759a14"></a>我今論此心，無牢不可見者，彼修行之人專<a class="t" id="t0759a15"></a>其一意繫心在前，以若干方便誨責其心：「由<a class="t" id="t0759a16"></a>汝心本，無數劫中經歷生死，捨身受身不可<a class="t" id="t0759a17"></a>稱記，或在三塗八難之處，或在天上人中往<a class="t" id="t0759a18"></a>來；我今為人遭佛聖法，宜可捨本染著之<a class="t" id="t0759a19"></a>想。」以無數方便誨責心已，復更告心：「汝今輕<a class="t" id="t0759a20"></a>脆不可恃怙，於此見身當盡愛結。」是故說曰，<a class="t" id="t0759a21"></a>我今論此心，無牢不可見，我今欲訓誨，慎莫生<a class="t" id="t0759a22"></a>瑕隙也。<a class="t" id="t0759a23"></a></p>
<blockquote class="gatha">
<p><a class="verse-num-sc" id="verse-num-sc837"></a> <a class="vagga-gatha-num-sc" id="vagga-gatha-num-sc32.5"></a>汝心莫遊行，　　恣意而遊逸，<a class="t" id="t0759a24"></a><br>
我今還攝汝，　　如御暴逸象。<a class="t" id="t0759a25"></a></p>
</blockquote>
<p><a class="t-linehead" id="t-linehead0759a25"></a>汝心莫遊行，恣意而放逸者，心之為物猶豫不<a class="t" id="t0759a26"></a>定，著色聲香味細滑法，猶如猨猴貪著菓蓏，<a class="t" id="t0759a27"></a>捨一取一意不專定，心亦如是橫生萬端，造作<a class="t" id="t0759a28"></a>眾患不能捨離，是故說曰，汝心莫遊行，恣意<a class="t" id="t0759a29"></a>而放逸也。我今還攝汝，如御暴逸象者，我當<a class="t" id="t0759b01"></a>以不淨觀攝此心意使不流馳，如御暴象不<a class="t" id="t0759b02"></a>使放逸，是故說曰，我今還攝汝，如御放逸象。<a class="t" id="t0759b03"></a></p>
<blockquote class="gatha">
<p><a class="verse-num-sc" id="verse-num-sc838"></a> <a class="vagga-gatha-num-sc" id="vagga-gatha-num-sc32.6"></a>生死無有量，　　往來無端緒，<a class="t" id="t0759b04"></a><br>
求於屋舍者，　　數數受胞胎。<a class="t" id="t0759b05"></a></p>
</blockquote>
<p><a class="t-linehead" id="t-linehead0759b05"></a>生死無有量，往來無端緒者，人處生死經歷<a class="t" id="t0759b06"></a>劫數不可稱記，或在地獄畜生餓鬼，其中<a class="t" id="t0759b07"></a>受苦甚難可計，是故說曰，生死無有量，往來<a class="t" id="t0759b08"></a>無端緒也。求於屋舍者，數數受胞胎者，不滅<a class="t" id="t0759b09"></a>行跡往來不息，繫於肥白貪著形色數數受<a class="t" id="t0759b10"></a>胎，是故說曰，求於屋舍者，數數受胞胎也。<a class="t" id="t0759b11"></a></p>
<blockquote class="gatha">
<p><a class="verse-num-sc" id="verse-num-sc839"></a> <a class="vagga-gatha-num-sc" id="vagga-gatha-num-sc32.7"></a>以觀此屋，　　更不造舍，<br>
梁棧已壞，<a class="t" id="t0759b12"></a>　　臺閣摧折。<a class="t" id="t0759b13"></a></p>
</blockquote>
<p><a class="t-linehead" id="t-linehead0759b13"></a>以觀此屋者，危脆不牢要當壞敗為磨滅法，<a class="t" id="t0759b14"></a>正使安明巨海盡當融爛。更不造舍者，所<a class="t" id="t0759b15"></a>以然者？以知根原病之所由，更不受形造<a class="t" id="t0759b16"></a>五陰室，是故說曰，以觀此屋，更不造舍也。梁<a class="t" id="t0759b17"></a>棧已壞，臺閣摧折者，所以論此者，乃論結使<a class="t" id="t0759b18"></a>之原本；身壞四大散，萬物不久合，此乃論<a class="t" id="t0759b19"></a>成道之人，捨形神逝澹然虛空，<span class="corr" title="[肢&gt;支] cf.【麗】">支</span>節形體各<a class="t" id="t0759b20"></a>歸其本，地還歸地、水還歸水、火還歸火、風還<a class="t" id="t0759b21"></a>歸風，神逝無為不復懼畏更來受形，是故說<a class="t" id="t0759b22"></a>曰，梁棧已壞，臺閣摧折也。<a class="t" id="t0759b23"></a></p>
<blockquote class="gatha">
<p><a class="verse-num-sc" id="verse-num-sc840"></a> <a class="vagga-gatha-num-sc" id="vagga-gatha-num-sc32.8"></a>心已離行，　　中間已滅，<br>
心為輕躁，<a class="t" id="t0759b24"></a>　　難持難護。<a class="t" id="t0759b25"></a></p>
</blockquote>
<p><a class="t-linehead" id="t-linehead0759b25"></a>心已離行者，所謂行者眾結之首，所以群<a class="t" id="t0759b26"></a>萌沈湮生死者，皆由造行致斯災變，聖人降<a class="t" id="t0759b27"></a>世精懃自脩，斷諸行本使不復生，是故說曰，<a class="t" id="t0759b28"></a>心已離行也。中間已滅者，三世之法永盡<a class="t" id="t0759b29"></a>無餘，是故說曰，中間已滅也。心為輕躁者，<a class="t" id="t0759c01"></a>如佛契經所說：「我今說心之本輕躁速疾，一<a class="t" id="t0759c02"></a>日一夜有九百九十九億念，念念異想造行<a class="t" id="t0759c03"></a>不同。」是故說曰，心為輕躁也。難持難護者，發<a class="t" id="t0759c04"></a>心之頃造善惡行，念善之心尋響即至間無<a class="t" id="t0759c05"></a>滯礙，念惡之心如響應聲，欲令守護者未之<a class="t" id="t0759c06"></a>有也。猶若惡獸之類，虎狼蛇蚖蝮蠍之屬，欲<a class="t" id="t0759c07"></a>使將護其意，使不行惡者，亦未前聞。是故<a class="t" id="t0759c08"></a>說曰，難持難護。<a class="t" id="t0759c09"></a></p>
<blockquote class="gatha">
<p><a class="verse-num-sc" id="verse-num-sc841"></a> <a class="vagga-gatha-num-sc" id="vagga-gatha-num-sc32.9"></a>智者能自正，　　猶匠搦箭直，<a class="t" id="t0759c10"></a><br>
有恚則知恚，　　有恚知有恚。<a class="t" id="t0759c11"></a></p>
</blockquote>
<p><a class="t-linehead" id="t-linehead0759c11"></a>智者能自正，猶匠搦箭直者，夫人習行先正<a class="t" id="t0759c12"></a>其形，恒知苦空非身無我之法，六思念行以<a class="t" id="t0759c13"></a>自誡身使不邪曲，猶若巧匠善能治箭端直<a class="t" id="t0759c14"></a>無節，堪任御敵亦無所難，是故說曰，智者<a class="t" id="t0759c15"></a>能自正，猶匠搦箭直也。有恚則知恚，有恚知<a class="t" id="t0759c16"></a>有恚者，怨怨自茲為怨，息怨者自古未有，<a class="t" id="t0759c17"></a>要當息怨滅怨，然後乃知無怨，是故說曰，有<a class="t" id="t0759c18"></a>恚則知恚，有恚知有恚也。<a class="t" id="t0759c19"></a></p>
<blockquote class="gatha">
<p><a class="verse-num-sc" id="verse-num-sc842"></a> <a class="vagga-gatha-num-sc" id="vagga-gatha-num-sc32.10"></a>是意自造，　　非父母為，<br>
除邪就定，<a class="t" id="t0759c20"></a>　　為福勿迴。<a class="t" id="t0759c21"></a></p>
</blockquote>
<p><a class="t-linehead" id="t-linehead0759c21"></a>意造眾行為身招患，為惡斯惡斯由心造，<a class="t" id="t0759c22"></a>亦非父母兄弟宗族僕從奴婢之所為也；明<a class="t" id="t0759c23"></a>審此者，乃知從邪生此塵勞，復不守護使心<a class="t" id="t0759c24"></a>不亂，是故說曰，是意自造，非父母為，除邪就<a class="t" id="t0759c25"></a>定，為福勿迴也。<a class="t" id="t0759c26"></a></p>
<blockquote class="gatha">
<p><a class="verse-num-sc" id="verse-num-sc843"></a> <a class="vagga-gatha-num-sc" id="vagga-gatha-num-sc32.11"></a>蓋屋不密，　　天雨則漏，<br>
人不惟行，<a class="t" id="t0759c27"></a>　　漏婬怒癡。<a class="t" id="t0759c28"></a></p>
</blockquote>
<p><a class="t-linehead" id="t-linehead0759c28"></a>猶若世人造作宮殿屋舍亦不至密，天雨之<a class="t" id="t0759c29"></a>日無處不漏，人不正其行，便漏色聲香味細<a class="t" id="t0760a01"></a>滑法，亦不思惟不淨之觀，漏出三毒暴溢之<a class="t" id="t0760a02"></a>水，是故說曰，蓋屋不密，天雨則漏，人不惟行，<a class="t" id="t0760a03"></a>漏婬怒癡也。盡應為偈略說其要，愚癡亦爾、<a class="t" id="t0760a04"></a>瞋恚亦爾、慳嫉亦爾、憍慢亦爾、愛結亦爾。<a class="t" id="t0760a05"></a></p>
<blockquote class="gatha">
<p><a class="verse-num-sc" id="verse-num-sc844"></a> <a class="vagga-gatha-num-sc" id="vagga-gatha-num-sc32.12"></a>蓋屋緻密，　　天雨不漏，<br>
人自惟行，<a class="t" id="t0760a06"></a>　　無婬怒癡。<a class="t" id="t0760a07"></a></p>
</blockquote>
<p><a class="t-linehead" id="t-linehead0760a07"></a>猶如至密之人，造作宮殿屋舍緻密，天雨不<a class="t" id="t0760a08"></a>漏，人自惟行，去婬怒癡不漏諸患盡。應為偈<a class="t" id="t0760a09"></a>略說其要，愚癡亦爾、瞋恚亦爾、慳嫉亦爾、憍<a class="t" id="t0760a10"></a>慢亦爾、愛結亦爾。<a class="t" id="t0760a11"></a></p>
<blockquote class="gatha">
<p><a class="verse-num-sc" id="verse-num-sc845"></a> <a class="vagga-gatha-num-sc" id="vagga-gatha-num-sc32.13"></a>心為法本，　　心尊心使，<br>
中心念惡，<a class="t" id="t0760a12"></a>　　即言即行，<br>
罪苦自追，　　車轢于轍。<a class="t" id="t0760a13"></a></p>
</blockquote>
<p><a class="t-linehead" id="t-linehead0760a13"></a>爾時世尊告諸比丘：「自今以後先說勸食<a class="t" id="t0760a14"></a>偈，然後乃食。」舍衛城里有二乞兒，至眾僧<a class="t" id="t0760a15"></a>中乞食，正值聖眾未說勸食之偈，其中有<a class="t" id="t0760a16"></a>一乞兒，嫉妬心盛便發惡心：「設我後得自<a class="t" id="t0760a17"></a>在為國王者，當以車輪轢斷爾許道人頭。」說<a class="t" id="t0760a18"></a>偈之後，乞兒乞食得貲無央數，出在路側<a class="t" id="t0760a19"></a>飽滿睡眠，數百群車路由其中，轢斷其頭，死<a class="t" id="t0760a20"></a>入地獄受苦無量。<a class="t" id="t0760a21"></a></p>
<blockquote class="gatha">
<p><a class="verse-num-sc" id="verse-num-sc846"></a> <a class="vagga-gatha-num-sc" id="vagga-gatha-num-sc32.14"></a>心為法本，　　心尊心使，<br>
中心念善，<a class="t" id="t0760a22"></a>　　即言即行，<br>
福慶自隨，　　如影隨形。<a class="t" id="t0760a23"></a></p>
</blockquote>
<p><a class="t-linehead" id="t-linehead0760a23"></a>彼第二乞兒內心自念：「設我後得富貴為王<a class="t" id="t0760a24"></a>者，盡當供養爾許聖眾使不渴乏。」時彼乞兒<a class="t" id="t0760a25"></a>乞充本意，尋出臥在樹下睡眠，神識澹靜無<a class="t" id="t0760a26"></a>有亂想。爾時彼國喪失國主，更無復嗣繼王<a class="t" id="t0760a27"></a>者種，群臣百僚雲集共論：「今國無主復無繼<a class="t" id="t0760a28"></a>嗣，將恐人民散在不久，亡國破家，由是而<a class="t" id="t0760a29"></a>興君等，各各欲何方謀，令國全在民無異趣？」<a class="t" id="t0760b01"></a>中有智臣明達第一，告諸人民：「我等失主且<a class="t" id="t0760b02"></a>無繼嗣，宜可遣使巡行國界，若有威相福祿<a class="t" id="t0760b03"></a>足者，使紹王位。」即遣按行，見一樹下有人眠<a class="t" id="t0760b04"></a>睡，日光以轉樹影不移，蔭覆人身如蓋在上，<a class="t" id="t0760b05"></a>使者見之即往觀視：「人中奇異何復是過。此<a class="t" id="t0760b06"></a>人正應紹繼王位。」即喚使覺扶輿輦載，前後<a class="t" id="t0760b07"></a>圍繞將詣王宮，人稱萬歲國界清泰。爾時世<a class="t" id="t0760b08"></a>尊觀此二義已，即說斯偈：<a class="t" id="t0760b09"></a></p>
<blockquote class="gatha">
<p><a class="verse-num-sc" id="verse-num-sc847"></a> <a class="vagga-gatha-num-sc" id="vagga-gatha-num-sc32.15"></a>「心為法本，　　心尊心使，<br>
中心念惡，<a class="t" id="t0760b10"></a>　　即言即行，<br>
罪苦自追，　　車轢于轍。<a class="t" id="t0760b11"></a></p>
<p><a class="verse-num-sc" id="verse-num-sc848"></a> <a class="vagga-gatha-num-sc" id="vagga-gatha-num-sc32.16"></a>心為法本，　　心尊心使，<br>
中心念善，<a class="t" id="t0760b12"></a>　　即言即行，<br>
福慶自隨，　　如影隨形。」<a class="t" id="t0760b13"></a></p>
<p><a class="verse-num-sc" id="verse-num-sc849"></a> <a class="vagga-gatha-num-sc" id="vagga-gatha-num-sc32.17"></a>念無適止，　　不絕無邊，<br>
福能遏惡，<a class="t" id="t0760b14"></a>　　覺者為賢。<a class="t" id="t0760b15"></a></p>
</blockquote>
<p><a class="t-linehead" id="t-linehead0760b15"></a>念無適止，不絕無邊者，夫修行人縱意遊逸<a class="t" id="t0760b16"></a>不能專一，正使聞法不貫心懷；所謂不絕無<a class="t" id="t0760b17"></a>邊者，戒盜身邪也。是故說曰，念無適止，不絕<a class="t" id="t0760b18"></a>無邊也。福能遏惡，覺者為賢者，夫積善之人，<a class="t" id="t0760b19"></a>永去婬怒癡憍慢之心，如斯之人履道則易，<a class="t" id="t0760b20"></a>從是福慶漸至道場。是故說曰，福能遏惡，覺<a class="t" id="t0760b21"></a>者為賢也。<a class="t" id="t0760b22"></a></p>
<blockquote class="gatha">
<p><a class="verse-num-sc" id="verse-num-sc850"></a> <a class="vagga-gatha-num-sc" id="vagga-gatha-num-sc32.18"></a>不以不淨意，　　亦及瞋怒人，<a class="t" id="t0760b23"></a><br>
欲得知法者，　　三耶三佛說，<a class="t" id="t0760b24"></a></p>
<p><a class="verse-num-sc" id="verse-num-sc851"></a> <a class="vagga-gatha-num-sc" id="vagga-gatha-num-sc32.19"></a>諸有除貢高，　　心意極清淨，<a class="t" id="t0760b25"></a><br>
能捨傷害懷，　　乃得聞正法。<a class="t" id="t0760b26"></a></p>
</blockquote>
<p><a class="t-linehead" id="t-linehead0760b26"></a>諸佛世尊，恒以天眼觀三世事，知將來世愚<a class="t" id="t0760b27"></a>惑眾生，自憍蔑人不事三寶，吾身去世遺法<a class="t" id="t0760b28"></a>存在，族姓子汝傳吾經誡演布後人，眾生聞<a class="t" id="t0760b29"></a>者靡不蒙濟。有一比丘<span class="corr" title="[&gt;在] cf.【麗】">在</span>波羅梨大國鷄頭園<a class="t" id="t0760c01"></a>中，為數千萬眾前後圍遶，昇于高座敷演法<a class="t" id="t0760c02"></a>教，其聞法者，靡不蒙濟，隨行所趣各充其<a class="t" id="t0760c03"></a>願。外國舊典內法之宜，入寺聽法及禮佛者<a class="t" id="t0760c04"></a>皆當脫帽。時，有國王頭素少髮加復有瘡，又<a class="t" id="t0760c05"></a>且脚著履屣，自恃豪尊以<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>裹頭入內聽經。<a class="t" id="t0760c06"></a>王曰：「比丘與我說法。」比丘告曰：「如來有教，其<a class="t" id="t0760c07"></a>有眾生脚著履屣者不與說法。」王聞懷恚即<a class="t" id="t0760c08"></a>脫履屣，語比丘曰：「卿速說法稱悅我情，違我<a class="t" id="t0760c09"></a>本意者當梟汝首。」比丘告王：「又復如來禁戒<a class="t" id="t0760c10"></a>所忌，不得與覆頭者說法。」王聞斯語倍復瞋<a class="t" id="t0760c11"></a>恚奮赫天威，語比丘曰：「卿欲辱我今故前却，<a class="t" id="t0760c12"></a>我今正爾露頭聽卿說法，若不解吾疑結者，<a class="t" id="t0760c13"></a>當取汝身分為三分。」爾時比丘，尋向彼王而<a class="t" id="t0760c14"></a>說斯偈：<a class="t" id="t0760c15"></a></p>
<blockquote class="gatha">
<p><a class="verse-num-sc" id="verse-num-sc852"></a> <a class="vagga-gatha-num-sc" id="vagga-gatha-num-sc32.20"></a>「不以不淨意，　　亦及瞋怒人，<a class="t" id="t0760c16"></a><br>
欲得知法者，　　三耶三佛說，<a class="t" id="t0760c17"></a></p>
<p><a class="verse-num-sc" id="verse-num-sc853"></a> <a class="vagga-gatha-num-sc" id="vagga-gatha-num-sc32.21"></a>諸有<span class="corr" title="[餘&gt;除] cf.【麗】">除</span>貢高，　　心意極清淨，<a class="t" id="t0760c18"></a><br>
能捨傷害懷，　　乃得聞正法。」<a class="t" id="t0760c19"></a></p>
</blockquote>
<p><a class="t-linehead" id="t-linehead0760c19"></a>王聞斯偈慚顏愧<span class="corr" title="[形&gt;影] cf.【麗】">影</span>，即起于坐五體投地自<a class="t" id="t0760c20"></a>歸懺悔，求滅身口意過，長跪叉手白比丘言：<a class="t" id="t0760c21"></a>「不審此偈為是如來神口所說，為是尊人知<a class="t" id="t0760c22"></a>我心意然後說乎？」比丘告王：「此偈乃是如來<a class="t" id="t0760c23"></a>神口所說，此來久矣，非適今也。」王自思惟：<a class="t" id="t0760c24"></a>「善哉大聖三達之智靡所不通，乃知將來有<a class="t" id="t0760c25"></a>我之徒有恚害心，今重自悔更不造新。」爾時<a class="t" id="t0760c26"></a>比丘漸與說甚深之法，即於坐上諸塵垢盡<a class="t" id="t0760c27"></a>得法眼淨，見法得法無所畏難。<a class="t" id="t0760c28"></a></p>
<blockquote class="gatha">
<p><a class="verse-num-sc" id="verse-num-sc854"></a> <a class="vagga-gatha-num-sc" id="vagga-gatha-num-sc32.22"></a>心無住息，　　亦不知法，<br>
迷於世事，<a class="t" id="t0760c29"></a>　　無有正智。<a class="t" id="t0761a01"></a></p>
</blockquote>
<p><a class="t-linehead" id="t-linehead0761a01"></a>心無住息，亦不知法者，心如馳流難可制還，<a class="t" id="t0761a02"></a>水出泉源晝夜下流，欲使還入泉源者斯<a class="t" id="t0761a03"></a>難獲也，如此之人不知正法，亦復不知可就<a class="t" id="t0761a04"></a>知就可捨知捨；譬如有人聾聽五音，盲執於<a class="t" id="t0761a05"></a>燭，是故說曰，心無住息，亦不知法也。迷於<a class="t" id="t0761a06"></a>世事，無有正智者，如彼行人貪樂於世，信邪<a class="t" id="t0761a07"></a>倒見，或事諸神水火日月，祭祀先祖父母兄<a class="t" id="t0761a08"></a>弟，意中望得正法功德，如人空中欲安宮宅<a class="t" id="t0761a09"></a>者，甚為難也。如經文說：「殺生祀生，交受害<a class="t" id="t0761a10"></a>也。」是故說曰，迷於世事，無有正智也。<a class="t" id="t0761a11"></a></p>
<blockquote class="gatha">
<p><a class="verse-num-sc" id="verse-num-sc855"></a> <a class="vagga-gatha-num-sc" id="vagga-gatha-num-sc32.23"></a>三十六駃流，　　并及心意漏，<a class="t" id="t0761a12"></a><br>
<span class="corr" title="[敷&gt;數] cf.【麗】">數</span>數有邪見，　　依於欲想結。<a class="t" id="t0761a13"></a></p>
</blockquote>
<p><a class="t-linehead" id="t-linehead0761a13"></a>三十六駃流者，三十六邪，身邪有三，三界<a class="t" id="t0761a14"></a>各有一；邊見有三，欲界一色界一無色界一；<a class="t" id="t0761a15"></a>邪見有十二，欲界四色界四無色界四；見<a class="t" id="t0761a16"></a>盜有十二，欲界四色界四無色界四；戒盜有<a class="t" id="t0761a17"></a>六，欲界二色界二無色界二，取而合者合三<a class="t" id="t0761a18"></a>十六，使世人迷惑不覩正見，是以智人防慮<a class="t" id="t0761a19"></a>未然。是故說曰，三十六駛流，并及心意漏。三<a class="t" id="t0761a20"></a>十六邪由心而生，流溢萬端遂成邪見，是故<a class="t" id="t0761a21"></a>說曰，并及心意漏也。數數漏邪見，依於欲想<a class="t" id="t0761a22"></a>結者，此邪見者乃論計常見斷滅見，此二邪<a class="t" id="t0761a23"></a>見不與相應，計常見不與斷滅見相應，斷滅<a class="t" id="t0761a24"></a>見不與計常見相應，二人所見各各不同，緣<a class="t" id="t0761a25"></a>是邪見牽致地獄餓鬼畜生，復起三想，貪<a class="t" id="t0761a26"></a>恚想無明想，是故說曰，數數漏邪見，依於欲<a class="t" id="t0761a27"></a>想結也。<a class="t" id="t0761a28"></a></p>
<blockquote class="gatha">
<p><a class="verse-num-sc" id="verse-num-sc856"></a> <a class="vagga-gatha-num-sc" id="vagga-gatha-num-sc32.24"></a>捨意放其根，　　人隨意迴轉，<a class="t" id="t0761a29"></a><br>
為少滅名稱，　　如鳥捨空林。<a class="t" id="t0761b01"></a></p>
</blockquote>
<p><a class="t-linehead" id="t-linehead0761b01"></a>捨意放其根，人隨意迴轉者，世多有人好憙<a class="t" id="t0761b02"></a>五音，若眼見色起于眼識遂成眼根，若耳<a class="t" id="t0761b03"></a>聞聲起于耳識遂成耳根，若鼻嗅香起于<a class="t" id="t0761b04"></a>鼻識遂<span class="corr" title="[或&gt;成] cf.【麗】">成</span>鼻根，若口知味起于口識遂成<a class="t" id="t0761b05"></a>口根，若身知細滑起于身識遂成身根，若<a class="t" id="t0761b06"></a>意知法起于意法遂成意根，是故說曰，捨<a class="t" id="t0761b07"></a>意放其根，人隨意迴轉也。為少滅名稱，如鳥<a class="t" id="t0761b08"></a>捨空林者，人之為過不顧後慮，積日為善失<a class="t" id="t0761b09"></a>在斯須，為諸檀越施主所見譏論：「我等本呼<a class="t" id="t0761b10"></a>戒具清淨，何圖今日乃見瑕隙？」皆共薄賤不<a class="t" id="t0761b11"></a>復興敬。猶如群鳥恒宿茂林，貪五菓香華氣<a class="t" id="t0761b12"></a>味，華菓適盡各捨而逝，犯戒之人其喻如<a class="t" id="t0761b13"></a>此，福盡罪至自當除散。是故說曰，為少滅名<a class="t" id="t0761b14"></a>稱，如鳥捨空林。<a class="t" id="t0761b15"></a></p>
<blockquote class="gatha">
<p><a class="verse-num-sc" id="verse-num-sc857"></a> <a class="vagga-gatha-num-sc" id="vagga-gatha-num-sc32.25"></a>在靜自修學，　　慎勿逐欲跡，<a class="t" id="t0761b16"></a><br>
莫吞熱鐵丸，　　<span class="gaiji">［口＊睪］<!--gaiji,,1[口＊睪],2&#x3601;,3--></span>哭受其報。<a class="t" id="t0761b17"></a></p>
</blockquote>
<p><a class="t-linehead" id="t-linehead0761b17"></a>在靜自修學，慎勿逐欲跡者，常當端執意心<a class="t" id="t0761b18"></a>之行，不為欲意所見鉤連，欲者令人迷惑不<a class="t" id="t0761b19"></a>別尊卑，是故說曰，在靜自修學，慎勿逐欲跡<a class="t" id="t0761b20"></a>也。莫吞熱鐵丸，<span class="gaiji">［口＊睪］<!--gaiji,,1[口＊睪],2&#x3601;,3--></span>哭受其報者，如火所燒<a class="t" id="t0761b21"></a>痛徹骨髓，死入地獄酸楚萬端，抱熱銅柱吞<a class="t" id="t0761b22"></a>熱鐵丸，<span class="gaiji">［口＊睪］<!--gaiji,,1[口＊睪],2&#x3601;,3--></span>哭受報靡知所訴，是故說曰，莫吞<a class="t" id="t0761b23"></a>熱鐵丸，<span class="gaiji">［口＊睪］<!--gaiji,,1[口＊睪],2&#x3601;,3--></span>哭受其報也。<a class="t" id="t0761b24"></a></p>
<blockquote class="gatha">
<p><a class="verse-num-sc" id="verse-num-sc858"></a> <a class="vagga-gatha-num-sc" id="vagga-gatha-num-sc32.26"></a>應起而不起，　　恃力不精懃，<a class="t" id="t0761b25"></a><br>
自陷人形卑，　　懈怠不解慧。<a class="t" id="t0761b26"></a></p>
</blockquote>
<p><a class="t-linehead" id="t-linehead0761b26"></a>應起而不起者，形謂起者佛伴善知識，然不<a class="t" id="t0761b27"></a>造善功德，生雖遇時無益人行，天雨七寶遍<a class="t" id="t0761b28"></a>滿世界，愚者意惑不收其寶，恒受人形無有<a class="t" id="t0761b29"></a>遠慮，雖名為人無益於時。此亦如是，遭遇佛<a class="t" id="t0761c01"></a>世暢演深法，愚人執惑不肯承受，是故說曰，<a class="t" id="t0761c02"></a>應起而不起也。恃力不精懃者，如有行人氣<a class="t" id="t0761c03"></a>力強壯堪任受化，然復懈怠不大精懃，是故<a class="t" id="t0761c04"></a>說曰，恃力不精懃也。自陷人形卑，懈怠不解<a class="t" id="t0761c05"></a>慧者，自陷於生死不顧後世殃，雖遭佛世遭<a class="t" id="t0761c06"></a>善知識與賢聖相遇，不肯受慧分別義趣，是<a class="t" id="t0761c07"></a>故說曰，自陷人形卑，懈怠不解慧也。<a class="t" id="t0761c08"></a></p>
<blockquote class="gatha">
<p><a class="verse-num-sc" id="verse-num-sc859"></a> <a class="vagga-gatha-num-sc" id="vagga-gatha-num-sc32.27"></a>亂觀及正觀，　　皆由意所生，<a class="t" id="t0761c09"></a><br>
能覺知心觀，　　愚心數數亂。<a class="t" id="t0761c10"></a></p>
</blockquote>
<p><a class="t-linehead" id="t-linehead0761c10"></a>亂觀及正觀，皆由意所生者，所謂亂觀者，欲<a class="t" id="t0761c11"></a>觀恚觀無明觀，行人離此諸觀習於正觀，正<a class="t" id="t0761c12"></a>觀定意超越殊勝眾定中尊，自非聖人漏盡<a class="t" id="t0761c13"></a>無著得此觀定，是故說曰，亂觀及正觀，皆由<a class="t" id="t0761c14"></a>意所生也。能覺知心觀，愚心數數亂者，進學<a class="t" id="t0761c15"></a>之人當習出要之觀，空無想無願觀，洗除<a class="t" id="t0761c16"></a>心垢捨世八事，修清淨心解諸相好，一一虛<a class="t" id="t0761c17"></a>寂，所說教誡殊勝難及，四諦如爾晝夜修習。<a class="t" id="t0761c18"></a>愚人執惑數數意亂，猶甘美漿愚謂辛苦，豈<a class="t" id="t0761c19"></a>須聖人擘口與之，執意迷誤難革如斯。是故<a class="t" id="t0761c20"></a>說曰，能覺知心觀，愚心數數亂也。<a class="t" id="t0761c21"></a></p>
<blockquote class="gatha">
<p><a class="verse-num-sc" id="verse-num-sc860"></a> <a class="vagga-gatha-num-sc" id="vagga-gatha-num-sc32.28"></a>智者如是觀，　　念者專為行，<a class="t" id="t0761c22"></a><br>
咄嗟意無著，　　唯佛能滅此。<a class="t" id="t0761c23"></a></p>
</blockquote>
<p><a class="t-linehead" id="t-linehead0761c23"></a>智者如是觀，念者專為行者，所謂智者演說<a class="t" id="t0761c24"></a>微吐，或暢疑遣難豫明人情，處在大眾獨<a class="t" id="t0761c25"></a>步無侶，數問<span class="corr" title="[郡&gt;群] cf.【麗】">群</span>黨誰有疑惑，吾當以大慧之<a class="t" id="t0761c26"></a>火，焚燒汝等猶豫之聚，隨時觀察意不錯亂，<a class="t" id="t0761c27"></a>學人所修以此為業，是故說曰，智者如是觀，<a class="t" id="t0761c28"></a>念者專為行也。咄嗟意無著，唯佛能滅此者，<a class="t" id="t0761c29"></a>彼修行人得定三昧，盡捨世俗有漏之行，亦<a class="t" id="t0762a01"></a>復捨於世俗善本解脫定意。此者是誰？唯佛<a class="t" id="t0762a02"></a>世尊能捨之耳。是故說曰，咄嗟意無著，唯佛<a class="t" id="t0762a03"></a>能滅此。<a class="t" id="t0762a04"></a></p>
<blockquote class="gatha">
<p><a class="verse-num-sc" id="verse-num-sc861"></a> <a class="vagga-gatha-num-sc" id="vagga-gatha-num-sc32.29"></a>觀身如空瓶，　　安心如立城，<a class="t" id="t0762a05"></a><br>
以叡與魔戰，　　守勝勿復失。<a class="t" id="t0762a06"></a></p>
</blockquote>
<p><a class="t-linehead" id="t-linehead0762a06"></a>觀身如空瓶者，猶如朽故之瓶內外不牢，雖<a class="t" id="t0762a07"></a>可受盛亦不久停；此四大身亦復如是，恒苦<a class="t" id="t0762a08"></a>敗壞不得久停。如彼朽弊，亦盛於好亦盛於<a class="t" id="t0762a09"></a>醜會歸磨滅；就彼灰聚；此危脆身亦復如是，<a class="t" id="t0762a10"></a>亦受於好亦受於醜，所受善者諸善功德瓔<a class="t" id="t0762a11"></a>珞其身，所受惡者捨於善行染污其心，命<a class="t" id="t0762a12"></a>終之後浪在丘塚。是故說曰，觀身如空瓶也。<a class="t" id="t0762a13"></a>安心如立城者，所以立城牢固深壍者，但厭<a class="t" id="t0762a14"></a>患群賊盜竊民物；心亦如是，厭患諸結使所<a class="t" id="t0762a15"></a>纏裹故。城則牢固賊不得便，心正不邪結不<a class="t" id="t0762a16"></a>得便，是故說曰，安心如立城也。以叡與魔戰<a class="t" id="t0762a17"></a>者，伎術以備六藝具足，則能與彼自在天<a class="t" id="t0762a18"></a>子共戰，是故說曰，以叡與魔戰也，守勝勿復<a class="t" id="t0762a19"></a>失者，以勝婬怒癡無復餘想，恒繫意在前無<a class="t" id="t0762a20"></a>他異心，是故說曰，守勝勿復失。取要言之，觀<a class="t" id="t0762a21"></a>世亦爾。<a class="t" id="t0762a22"></a></p>
<blockquote class="gatha">
<p><a class="verse-num-sc" id="verse-num-sc862"></a> <a class="vagga-gatha-num-sc" id="vagga-gatha-num-sc32.30"></a>觀身如聚沫，　　解知焰野馬，<a class="t" id="t0762a23"></a><br>
以叡與魔戰，　　守勝勿復失。<a class="t" id="t0762a24"></a></p>
</blockquote>
<p><a class="t-linehead" id="t-linehead0762a24"></a>猶若聚沫生生便滅不得久停，此四大身亦<a class="t" id="t0762a25"></a>復如是，聚則為人散則為氣，本由父母得有<a class="t" id="t0762a26"></a>四大，推其本末皆虛皆寂，推之不見其前，尋<a class="t" id="t0762a27"></a>之不見其後；生生而滅、生生而生，滅滅而滅、<a class="t" id="t0762a28"></a>滅滅而生，生不見生、滅不見滅，凡夫所習顛<a class="t" id="t0762a29"></a>倒不寤，是故說曰，觀身如聚沫，解知焰野馬，<a class="t" id="t0762b01"></a>以叡與魔戰，守勝勿復失。取要言之，觀世亦<a class="t" id="t0762b02"></a>爾。<a class="t" id="t0762b03"></a></p>
<blockquote class="gatha">
<p><a class="verse-num-sc" id="verse-num-sc863"></a> <a class="vagga-gatha-num-sc" id="vagga-gatha-num-sc32.31"></a>心念七覺意，　　等意不差違，<a class="t" id="t0762b04"></a><br>
當捨愚惑意，　　樂於不起忍，<a class="t" id="t0762b05"></a><br>
盡漏無有穢，　　於世取滅度。<a class="t" id="t0762b06"></a></p>
</blockquote>
<p><a class="t-linehead" id="t-linehead0762b06"></a>心念七覺意，等意不差違者，如彼修行之人，<a class="t" id="t0762b07"></a>修習覺意之法，晝夜思惟不捨于懷，是故說<a class="t" id="t0762b08"></a>曰，心念七覺意，等意不差違也。當捨愚惑意，<a class="t" id="t0762b09"></a>樂於不起忍者，若有眾生不起慈心向一切<a class="t" id="t0762b10"></a>眾生，則不至道有所成就；要當捨愚惑之意<a class="t" id="t0762b11"></a>不著色想，乃應道真樂捨不起法忍，無生滅<a class="t" id="t0762b12"></a>意乃入道室，是故說曰，心念七覺意，等意不<a class="t" id="t0762b13"></a>差違也。盡漏無有穢，於世取滅度者，彼修行<a class="t" id="t0762b14"></a>人盡有漏成無漏，心得解脫叡得解脫，於現<a class="t" id="t0762b15"></a>法中而得自在，如斯之人入無為境取般泥<a class="t" id="t0762b16"></a>洹，永寂永滅更不復生，是故說曰，盡漏無有<a class="t" id="t0762b17"></a>穢，於世取滅度也。<a class="t" id="t0762b18"></a></p>
<blockquote class="gatha">
<p><a class="verse-num-sc" id="verse-num-sc864"></a> <a class="vagga-gatha-num-sc" id="vagga-gatha-num-sc32.32"></a>當自護其意，　　若氂牛護尾，<a class="t" id="t0762b19"></a><br>
有施於一切，　　終不離其樂。<a class="t" id="t0762b20"></a></p>
</blockquote>
<p><a class="t-linehead" id="t-linehead0762b20"></a>當自護其意，若氂牛護尾者，心為行道造作<a class="t" id="t0762b21"></a>無端，常當攝意使不有失，猶彼氂牛晝夜<a class="t" id="t0762b22"></a>護尾恐有斷絕，寧喪命根失其妻息，不使尾<a class="t" id="t0762b23"></a>毛墜落于地；比丘學道亦復如是，寧喪身命<a class="t" id="t0762b24"></a>不犯於戒。是故說曰，當自護其意，若氂牛護<a class="t" id="t0762b25"></a>尾也。有施於一切，終不離其樂者，要當興意<a class="t" id="t0762b26"></a>愍慈一切，視怨家如赤子，阿須倫、迦留羅、旃<a class="t" id="t0762b27"></a>陀羅、摩休勒、人若非人不能得其便，自然受<a class="t" id="t0762b28"></a>福快樂無極。是故說曰，有施於一切，終不離<a class="t" id="t0762b29"></a>其樂。<a class="t" id="t0762c01"></a></p>
<blockquote class="gatha">
<p><a class="verse-num-sc" id="verse-num-sc865"></a> <a class="vagga-gatha-num-sc" id="vagga-gatha-num-sc32.33"></a>一龍出眾龍，　　龍中六牙者，<a class="t" id="t0762c02"></a><br>
心心自平等，　　獨樂於曠野。<a class="t" id="t0762c03"></a></p>
</blockquote>
<p><a class="t-linehead" id="t-linehead0762c03"></a>昔拘深比丘好喜鬪訟未曾歡樂，不樂山野<a class="t" id="t0762c04"></a>閑靜之處。爾時世尊數往呵諫，不受如來言<a class="t" id="t0762c05"></a>教，如來數與說法，不肯承受，便捨而去。去彼<a class="t" id="t0762c06"></a>不遠見有一象，獨在空山閑靜無為，象自念<a class="t" id="t0762c07"></a>言：「我在大眾中時，為眾象所撓，逐群食草則<a class="t" id="t0762c08"></a>得弊惡草食，飲水得濁，今日在此不為眾象<a class="t" id="t0762c09"></a>所撓，何乃快哉？」爾時世尊便說斯偈：<a class="t" id="t0762c10"></a></p>
<blockquote class="gatha">
<p><a class="verse-num-sc" id="verse-num-sc866"></a> <a class="vagga-gatha-num-sc" id="vagga-gatha-num-sc32.34"></a>「一龍出眾龍，　　龍中六牙者，<a class="t" id="t0762c11"></a><br>
心心自平等，　　獨樂於曠野。」<a class="t" id="t0762c12"></a></p>
</blockquote>
<p><a class="t-linehead" id="t-linehead0762c12"></a>如來說此偈已，便捨而去。<a class="t" id="t0762c13"></a></p>
<blockquote class="gatha">
<p><a class="verse-num-sc" id="verse-num-sc867"></a> <a class="vagga-gatha-num-sc" id="vagga-gatha-num-sc32.35"></a>不以無害心，　　盡為一切人，<a class="t" id="t0762c14"></a><br>
慈心為眾生，　　彼無有怨恨。<a class="t" id="t0762c15"></a></p>
</blockquote>
<p><a class="t-linehead" id="t-linehead0762c15"></a>不以無害心，盡為一切人者，盡當除棄怨憎<a class="t" id="t0762c16"></a>恨心，慈愍一切眾生之類，是故說曰，不以無<a class="t" id="t0762c17"></a>害心，盡為一切人也。慈心為眾生，彼無有怨<a class="t" id="t0762c18"></a>恨者，視己如彼身而無有異，若聞好語醜語<a class="t" id="t0762c19"></a>不經心懷，無有怨恨無復害意，向一切眾生<a class="t" id="t0762c20"></a>戰戰兢兢終不捨離，是故說曰，慈心為眾生，<a class="t" id="t0762c21"></a>彼無有怨恨也。<a class="t" id="t0762c22"></a></p>
<blockquote class="gatha">
<p><a class="verse-num-sc" id="verse-num-sc868"></a> <a class="vagga-gatha-num-sc" id="vagga-gatha-num-sc32.36"></a>慈心愍一人，　　便獲諸善本，<a class="t" id="t0762c23"></a><br>
盡當為一切，　　賢聖稱福上。<a class="t" id="t0762c24"></a></p>
</blockquote>
<p><a class="t-linehead" id="t-linehead0762c24"></a>慈心愍一人者，如佛契經所說，若有人施一<a class="t" id="t0762c25"></a>切眾生，加以慈心施一人者，其福何者為多？<a class="t" id="t0762c26"></a>比丘報曰：「行慈之人愍念眾生者，其福甚<a class="t" id="t0762c27"></a>多。」是故說曰，慈心愍一人，便獲諸善本也。盡<a class="t" id="t0762c28"></a>當為一切，賢聖稱福上者，惠施一人其福難<a class="t" id="t0762c29"></a>量，況施一切眾生之類乎？其福無限無量不<a class="t" id="t0763a01"></a>可稱計，巨億萬倍不可以譬喻為比，是故說<a class="t" id="t0763a02"></a>曰，盡當為一切，賢聖稱福上也。<a class="t" id="t0763a03"></a></p>
<blockquote class="gatha">
<p><a class="verse-num-sc" id="verse-num-sc869"></a> <a class="vagga-gatha-num-sc" id="vagga-gatha-num-sc32.37"></a>普慈於一切，　　愍念眾生類，<a class="t" id="t0763a04"></a><br>
修行於慈心，　　後受無極樂。<a class="t" id="t0763a05"></a></p>
</blockquote>
<p><a class="t-linehead" id="t-linehead0763a05"></a>普慈於一切，愍念眾生類者，人之行慈發意<a class="t" id="t0763a06"></a>平等，眾生之類多於地種，能普慈心愍一切<a class="t" id="t0763a07"></a>眾生者，後受人身受樂無厭；若生天上受福<a class="t" id="t0763a08"></a>自然，視東望西玉女營從不可稱計；若生人<a class="t" id="t0763a09"></a>中，豪族富貴生四姓家，七寶具足無有減少，<a class="t" id="t0763a10"></a>父母真正不處卑賤。是故說曰，普慈於一切，<a class="t" id="t0763a11"></a>愍念眾生類，脩行於慈心，後受無極樂也。<a class="t" id="t0763a12"></a></p>
<blockquote class="gatha">
<p><a class="verse-num-sc" id="verse-num-sc870"></a> <a class="vagga-gatha-num-sc" id="vagga-gatha-num-sc32.38"></a>若以踊躍意，　　歡喜不懈怠，<a class="t" id="t0763a13"></a><br>
脩於諸善法，　　獲致安隱處。<a class="t" id="t0763a14"></a></p>
</blockquote>
<p><a class="t-linehead" id="t-linehead0763a14"></a>若以踊躍意，歡喜不懈怠者，彼修行人息婬<a class="t" id="t0763a15"></a>怒癡，執意剛強不捨本願，所獲功德盡施於<a class="t" id="t0763a16"></a>無上正真道等正覺，不待此福求轉輪聖王<a class="t" id="t0763a17"></a>粟散諸王，亦復不求帝釋梵天，亦不求作魔<a class="t" id="t0763a18"></a>若魔王，彼盡求作滅盡泥洹、無為無作無生<a class="t" id="t0763a19"></a>滅法，是故說曰，若以踊躍意，歡喜不懈怠，脩<a class="t" id="t0763a20"></a>於諸善法，獲致安隱處。<a class="t" id="t0763a21"></a></p>
<blockquote class="gatha">
<p><a class="verse-num-sc" id="verse-num-sc871"></a> <a class="vagga-gatha-num-sc" id="vagga-gatha-num-sc32.39"></a>息則致歡喜，　　身口意相應，<a class="t" id="t0763a22"></a><br>
以得等解脫，　　比丘息意快，<a class="t" id="t0763a23"></a><br>
一切諸結盡，　　無復有塵勞。<a class="t" id="t0763a24"></a></p>
</blockquote>
<p><a class="t-linehead" id="t-linehead0763a24"></a>息則致歡喜，身口意相應者，人意以息眾病<a class="t" id="t0763a25"></a>都廢，不復造於身口意行，若布施持戒攝意<a class="t" id="t0763a26"></a>受齋，皆求無為之道，正使出家脩習福業，捨<a class="t" id="t0763a27"></a>世辯聰習四辯才，以得八解脫法，比丘習法<a class="t" id="t0763a28"></a>不離賢聖，是故說曰。息則致歡喜，身口意相<a class="t" id="t0763a29"></a>應也。所謂結者結縛人心，結結相纏，如蛾自<a class="t" id="t0763b01"></a>裹，纏縛人心不見大明，除彼塵勞乃自照見，<a class="t" id="t0763b02"></a>是故說曰。一切諸結盡。無復有塵勞也。<a class="t" id="t0763b03"></a></p>
<blockquote class="gatha">
<p><a class="verse-num-sc" id="verse-num-sc872"></a> <a class="vagga-gatha-num-sc" id="vagga-gatha-num-sc32.40"></a>正使五樂音，　　不能悅人意，<a class="t" id="t0763b04"></a><br>
不如一正心，　　向於平等法。<a class="t" id="t0763b05"></a></p>
</blockquote>
<p><a class="t-linehead" id="t-linehead0763b05"></a>正使五樂音，不能悅人意者，彼修行人志在<a class="t" id="t0763b06"></a>禪定，分別五陰成敗所趣，正使諸天作倡伎<a class="t" id="t0763b07"></a>樂，欲使此人心意動轉，此事不然。何以故？由<a class="t" id="t0763b08"></a>心正見無顛倒故。是故說曰，正使五樂音，不<a class="t" id="t0763b09"></a>能悅人意，不如一正心，向於平等法也。<a class="t" id="t0763b10"></a></p>
<blockquote class="gatha">
<p><a class="verse-num-sc" id="verse-num-sc873"></a> <a class="vagga-gatha-num-sc" id="vagga-gatha-num-sc32.41"></a>最勝得善眠，　　亦不計有我，<a class="t" id="t0763b11"></a><br>
諸有心樂禪，　　不樂於欲意。<a class="t" id="t0763b12"></a></p>
</blockquote>
<p><a class="t-linehead" id="t-linehead0763b12"></a>最勝得善眠，亦不計有我者，如修行人不計<a class="t" id="t0763b13"></a>吾我染著榮職，寧取冷石宛轉土中，不<a class="t" id="t0763b14"></a>以縛著之心臥於高床幃帳之內。是故說曰，<a class="t" id="t0763b15"></a>最勝得善眠，亦不計有我也。諸有心樂禪，不<a class="t" id="t0763b16"></a>樂於欲意者，入定之人心不移變，當入定時<a class="t" id="t0763b17"></a>寂無音響，千車同響、萬雷同震，不能令入定<a class="t" id="t0763b18"></a>之人離於正受。所以然者？由其心意得普慈<a class="t" id="t0763b19"></a>故。是故說曰，諸有心樂禪，不樂於欲意。<a class="t" id="t0763b20"></a></p>
<blockquote class="gatha">
<p><a class="verse-num-sc" id="verse-num-sc874"></a> <a class="vagga-gatha-num-sc" id="vagga-gatha-num-sc32.42"></a>最勝踊躍意，　　亦不見有我，<a class="t" id="t0763b21"></a><br>
諸有心樂禪，　　不樂於欲意。<a class="t" id="t0763b22"></a></p>
</blockquote>
<p><a class="t-linehead" id="t-linehead0763b22"></a>最勝踊躍意者，見無我之人，分別內外所出<a class="t" id="t0763b23"></a>四大，一一解了虛而不真，是故說曰，最勝踊<a class="t" id="t0763b24"></a>躍意，亦不見有我，諸有心樂禪，不樂於欲意也。<a class="t" id="t0763b25"></a></p>
<blockquote class="gatha">
<p><a class="verse-num-sc" id="verse-num-sc875"></a> <a class="vagga-gatha-num-sc" id="vagga-gatha-num-sc32.43"></a>諸結永以盡，　　如山不可動，<a class="t" id="t0763b26"></a><br>
於染無所染，　　於恚不起恚。<a class="t" id="t0763b27"></a></p>
</blockquote>
<p><a class="t-linehead" id="t-linehead0763b27"></a>諸結永以盡，如山不可動者，如彼行人諸結<a class="t" id="t0763b28"></a>永盡，內外清淨無有瑕穢，意猶金剛不可沮<a class="t" id="t0763b29"></a>壞，亦如泰山不可移動。何以故？由其執心<a class="t" id="t0763c01"></a>甚牢固也，處欲不污在禍不懼，形神俱虛無<a class="t" id="t0763c02"></a>可戀著。是故說曰，諸結永以盡，如山不可動，<a class="t" id="t0763c03"></a>於染無所染，於恚不起恚也。<a class="t" id="t0763c04"></a></p>
<blockquote class="gatha">
<p><a class="verse-num-sc" id="verse-num-sc876"></a> <a class="vagga-gatha-num-sc" id="vagga-gatha-num-sc32.44"></a>諸有如此心，　　焉知苦蹤跡？<a class="t" id="t0763c05"></a><br>
無害無所染，　　具足於戒律，<a class="t" id="t0763c06"></a></p>
<p><a class="verse-num-sc" id="verse-num-sc877"></a> <a class="vagga-gatha-num-sc" id="vagga-gatha-num-sc32.45"></a>於食自知足，　　及諸床臥具，<a class="t" id="t0763c07"></a><br>
脩意求方便，　　是謂諸佛教。<a class="t" id="t0763c08"></a></p>
</blockquote>
<p><a class="t-linehead" id="t-linehead0763c08"></a>諸有如此心，焉知苦蹤跡者，如彼行人練精<a class="t" id="t0763c09"></a>其心去諸穢著，意存斷結日進不怠，爾時焉<a class="t" id="t0763c10"></a>知有苦蹤跡？是故說曰，諸有如此心，焉知苦<a class="t" id="t0763c11"></a>蹤跡？無害無所染，具足於戒律者，亦不自害<a class="t" id="t0763c12"></a>復不害人，戒律所說不失次緒，既自修德復<a class="t" id="t0763c13"></a>以此德轉教人民，是故說曰，無害無所染，具<a class="t" id="t0763c14"></a>足於戒律。於食知止足，及諸床臥具者，如彼<a class="t" id="t0763c15"></a>行人量食而進亦不貪餮，趣支其命行道而<a class="t" id="t0763c16"></a>已，所以取膏而膏車者，欲使重載有所致也；<a class="t" id="t0763c17"></a>如人瘡痍以膏傅之，所以傅者，欲使新者不<a class="t" id="t0763c18"></a>增、故者除愈。是故說曰，於食知止足，及諸床<a class="t" id="t0763c19"></a>臥具也。脩意求方便，是謂諸佛教者，修行之<a class="t" id="t0763c20"></a>人採取要義，行中所急者增上心是，是故說<a class="t" id="t0763c21"></a>曰，修意求方便，是謂諸佛教也。<a class="t" id="t0763c22"></a></p>
<blockquote class="gatha">
<p><a class="verse-num-sc" id="verse-num-sc878"></a> <a class="vagga-gatha-num-sc" id="vagga-gatha-num-sc32.46"></a>行人觀心相，　　分別念待意，<a class="t" id="t0763c23"></a><br>
以得入禪定，　　便獲喜安樂。<a class="t" id="t0763c24"></a></p>
</blockquote>
<p><a class="t-linehead" id="t-linehead0763c24"></a>行人觀心相者，如彼行人知心根源，適生即<a class="t" id="t0763c25"></a>滅不使滋長，知念待之進退分別善惡，永劫<a class="t" id="t0763c26"></a>以來所脩行事，是故說曰，行人觀心相，分別<a class="t" id="t0763c27"></a>念待意也。以得入禪定，便獲喜安樂者，入定<a class="t" id="t0763c28"></a>之人，何以故說入定之人？定有三義禪最為<a class="t" id="t0763c29"></a>首，猶如國王統領四方，正可富於世財無有<a class="t" id="t0764a01"></a>道財；禪定之人當富道財無有世財，所謂<a class="t" id="t0764a02"></a>道財者，三十七品禪定三昧諸善之本。樂有<a class="t" id="t0764a03"></a>二義：或有淨樂，或有不淨樂。不淨樂者，飲食<a class="t" id="t0764a04"></a>衣被服飾之具，香華脂粉繒綵幡蓋，斯謂<a class="t" id="t0764a05"></a>不淨樂也。有淨樂者，入禪正受澹然無為<a class="t" id="t0764a06"></a>無他異想，是謂有淨之樂也。是故說曰，以得<a class="t" id="t0764a07"></a>入禪定，便獲喜安樂也。<a class="t" id="t0764a08"></a></p>
<blockquote class="gatha">
<p><a class="verse-num-sc" id="verse-num-sc879"></a> <a class="vagga-gatha-num-sc" id="vagga-gatha-num-sc32.47"></a>護意自莊嚴，　　嫉彼而營己，<a class="t" id="t0764a09"></a><br>
遭憂不患苦，　　智者審諦住。<a class="t" id="t0764a10"></a></p>
</blockquote>
<p><a class="t-linehead" id="t-linehead0764a10"></a>護意自莊嚴，嫉彼而營己者，彼脩行者，恒護<a class="t" id="t0764a11"></a>結使縛著色聲香味細滑之法，不使眾想雜<a class="t" id="t0764a12"></a>錯其間，復以三十七品七覺意花而自莊嚴，<a class="t" id="t0764a13"></a>是故說曰，護意自莊嚴，嫉彼而營己也。遭憂<a class="t" id="t0764a14"></a>不患苦，智者審諦住者，彼修行人以得入無<a class="t" id="t0764a15"></a>畏之處，智者神審諦而不移動，是故說曰，遭<a class="t" id="t0764a16"></a>憂不患苦，智者審諦住也。<a class="t" id="t0764a17"></a></p>
<blockquote class="gatha">
<p><a class="verse-num-sc" id="verse-num-sc880"></a> <a class="vagga-gatha-num-sc" id="vagga-gatha-num-sc32.48"></a>人不守護心，　　為邪見所害，<a class="t" id="t0764a18"></a><br>
兼懷調戲意，　　斯等就死徑。<a class="t" id="t0764a19"></a></p>
</blockquote>
<p><a class="t-linehead" id="t-linehead0764a19"></a>人不守護心，為邪見所害者，行人不守護色<a class="t" id="t0764a20"></a>聲香味細滑法，其有眾生修習邪徑，便當趣<a class="t" id="t0764a21"></a>於地獄餓鬼畜生之道；不習邪見者生天上<a class="t" id="t0764a22"></a>人中，處在中國不在邊地八不閑處。是故說<a class="t" id="t0764a23"></a>曰，人不守護心，為邪見所害也。兼懷調戲意，<a class="t" id="t0764a24"></a>斯等就死徑者，行人所以迷於道者，皆由陰<a class="t" id="t0764a25"></a>蓋所覆，不得闚看智慧光明，加復調戲五<a class="t" id="t0764a26"></a>蓋所覆重雲所翳，欲得見慧明者此則不然，<a class="t" id="t0764a27"></a>命終之後必趣死徑。是故說曰，兼懷調戲意，<a class="t" id="t0764a28"></a>斯等就死徑也。<a class="t" id="t0764a29"></a></p>
<blockquote class="gatha">
<p><a class="verse-num-sc" id="verse-num-sc881"></a> <a class="vagga-gatha-num-sc" id="vagga-gatha-num-sc32.49"></a>是故當護心，　　等修清淨行，<a class="t" id="t0764b01"></a><br>
正見恒在前，　　分別起滅法。<a class="t" id="t0764b02"></a></p>
</blockquote>
<p><a class="t-linehead" id="t-linehead0764b02"></a>是故當護心，等修清淨行者，彼修行人恒常<a class="t" id="t0764b03"></a>擁護心意，行威儀法捨於非法，可行知行可<a class="t" id="t0764b04"></a>坐知坐，進止行來不失其儀。是故說曰，是故<a class="t" id="t0764b05"></a>當護心，等修清淨行也。正見恒在前，分別起<a class="t" id="t0764b06"></a>滅法者，人之修德深自知己，如家有財主自<a class="t" id="t0764b07"></a>能別，行道之人亦復如是，涉八直之正路御<a class="t" id="t0764b08"></a>四駛之穢濁，執智慧之庭燎，照三毒冥室，<a class="t" id="t0764b09"></a>分別起滅之所由，歸之一定而無礙，於中取<a class="t" id="t0764b10"></a>道有何難乎？是故說曰，正見恒在前，分別起<a class="t" id="t0764b11"></a>滅法也。<a class="t" id="t0764b12"></a></p>
<blockquote class="gatha">
<p><a class="verse-num-sc" id="verse-num-sc882"></a> <a class="vagga-gatha-num-sc" id="vagga-gatha-num-sc32.50"></a>比丘除睡眠，　　盡苦更不造，<a class="t" id="t0764b13"></a><br>
降心服於藥，　　護心勿復調。<a class="t" id="t0764b14"></a></p>
</blockquote>
<p><a class="t-linehead" id="t-linehead0764b14"></a>比丘除睡眠，盡苦更不造者，觀行比丘除去<a class="t" id="t0764b15"></a>睡眠陰蓋之患，盡諸苦際更不造新，是故說<a class="t" id="t0764b16"></a>曰，比丘除睡眠，盡苦更不造也。降心服於藥，<a class="t" id="t0764b17"></a>護心勿復調者，常當擁護心，所願必剋則能<a class="t" id="t0764b18"></a>及聖，修無漏行，斯由降心去穢所致也。行不<a class="t" id="t0764b19"></a>放逸不嬈於人，復是行者深要之業。是故說<a class="t" id="t0764b20"></a>曰，降心服於藥，護心勿復調也。<a class="t" id="t0764b21"></a></p>
<blockquote class="gatha">
<p><a class="verse-num-sc" id="verse-num-sc883"></a> <a class="vagga-gatha-num-sc" id="vagga-gatha-num-sc32.51"></a>眾生心所誤，　　盡受地獄苦，<a class="t" id="t0764b22"></a><br>
降心則致樂，　　護心勿復調。<a class="t" id="t0764b23"></a></p>
</blockquote>
<p><a class="t-linehead" id="t-linehead0764b23"></a>眾生心所誤，盡受地獄苦者，迷誤為心所使，<a class="t" id="t0764b24"></a>種地獄根栽，經歷無數億千萬劫，屠割剝裂<a class="t" id="t0764b25"></a>受苦無量，是故說曰，眾生心所誤，盡受地獄<a class="t" id="t0764b26"></a>苦，降心則致樂，護心勿復調也。<a class="t" id="t0764b27"></a></p>
<blockquote class="gatha">
<p><a class="verse-num-sc" id="verse-num-sc884"></a> <a class="vagga-gatha-num-sc" id="vagga-gatha-num-sc32.52"></a>護心勿復調，　　心為眾妙門，<a class="t" id="t0764b28"></a><br>
護而不漏失，　　便在泥洹門。<a class="t" id="t0764b29"></a></p>
</blockquote>
<p><a class="t-linehead" id="t-linehead0764b29"></a>心正則道存，邪者有高下，眾生愚<span class="corr" title="[感&gt;惑]">惑</span>不別真<a class="t" id="t0764c01"></a>偽，是以墜墮不至于道，惑者意迷謂道在<a class="t" id="t0764c02"></a>空，乃不自覺心為道本虛無寂寞，法之極尊<a class="t" id="t0764c03"></a>眾行究竟，永離三有不處三界，度眾苦惱畢<a class="t" id="t0764c04"></a>壽不生。是故說曰，護心勿復調，心為眾妙<a class="t" id="t0764c05"></a>門，護而不漏失，便在泥洹門也。<a class="t" id="t0764c06"></a></p>
<p><span class="t-juanname">◎出曜經卷第二十八</span></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
