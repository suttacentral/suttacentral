<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t59">
<article>
<div class="hgroup mirror"><h1 class="mirror-row"><span class="mirror-left latin">T59</span>
<span class="mirror-right">佛說諸法本經</span></h1></div>　<a class="t" id="t0855c03"></a><a class="t" id="t0855c04"></a><a class="t" id="t0855c05"></a><a class="t" id="t0855c06"></a><p class="suttainfo"><span class="t-juanname">佛說諸法本經<span class="t-note">（出《中阿含》別翻）</span></span><br><a class="t" id="t0855c07"></a><a class="t" id="t0855c08"></a>
<span class="t-byline">吳月支國居士支謙譯</span></p><a class="t" id="t0855c09"></a>
<p><a class="t-linehead" id="t-linehead0855c09"></a>聞如是：</p>
<p>一時，佛在舍衛國祇樹給孤獨園。佛<a class="t" id="t0855c10"></a>告諸比丘：「聽吾說諸法本。」對曰：「唯然。」</p>
<p><a class="t-linehead" id="t-linehead0855c10"></a>世尊<a class="t" id="t0855c11"></a>曰：「若有外道異學有來問者：『何謂法本？』當<a class="t" id="t0855c12"></a>答言：『欲為諸法本。何謂習？更為習。何謂<a class="t" id="t0855c13"></a>同趣？痛為同趣。何謂致有？念為致有。何謂<a class="t" id="t0855c14"></a>明道？思惟為明道。何謂第一？三昧為第一。<a class="t" id="t0855c15"></a>何謂最上？智慧為最上。何謂牢固？解脫為<a class="t" id="t0855c16"></a>牢固。何謂畢竟？泥洹為畢竟。』</p><a class="t" id="t0855c17"></a>
<p><a class="t-linehead" id="t-linehead0855c17"></a>「如是，諸比丘！欲為諸法本，更為諸法習，痛<a class="t" id="t0855c18"></a>為諸法同趣，念為諸法致有，思惟為諸法明<a class="t" id="t0855c19"></a>道，三昧為諸法第一，智慧為諸法最上，解<a class="t" id="t0855c20"></a>脫為諸法牢固，泥洹為諸法畢竟。</p><a class="t" id="t0855c21"></a>
<p><a class="t-linehead" id="t-linehead0855c21"></a>「諸比丘！當學是，常當有去家之想念，非常想<a class="t" id="t0855c22"></a>念，非常苦想念，苦非身想念，穢食想念，不淨<a class="t" id="t0855c23"></a>想念，死亡想念，一切世間無樂想念，知世<a class="t" id="t0855c24"></a>間邪正想念，別世間有無想念。世間所習<a class="t" id="t0855c25"></a>所取歡樂變失及其歸趣，當如事以正見知<a class="t" id="t0855c26"></a>之。諸比丘！念是為斷愛棄欲，入正慧得苦際。」<a class="t" id="t0855c27"></a>佛說經已，皆歡喜奉行。</p><a class="t" id="t0855c28"></a>
<p class="endsutta"><span class="t-juanname">佛說諸法本經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
