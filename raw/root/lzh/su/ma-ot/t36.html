<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t36">
<article>
<div class="hgroup mirror"><h1 class="mirror-row"><span class="mirror-left latin">T36</span>
<span class="mirror-right">佛說本相猗致經</span></h1></div>　<a class="t" id="t0819c16"></a><a class="t" id="t0819c17"></a><a class="t" id="t0819c18"></a><a class="t" id="t0819c19"></a><p class="suttainfo"><span class="t-juanname">佛說本相猗致經</span><br><a class="t" id="t0819c20"></a><a class="t" id="t0819c21"></a>
<span class="t-byline">後漢安息國三藏安世高譯</span></p><a class="t" id="t0819c22"></a>
<p><a class="t-linehead" id="t-linehead0819c22"></a>聞如是：</p>
<p>一時，佛在舍衛國祇樹給孤獨園。佛<a class="t" id="t0819c23"></a>便告比丘：「本有愛不見不了，今見有從有愛，<a class="t" id="t0819c24"></a>設是本有愛無有今為有，今見分明。從是本<a class="t" id="t0819c25"></a>因緣，令致有愛，有愛，比丘！從致有本，不為無<a class="t" id="t0819c26"></a>有本。何等為，比丘！從有愛致本？謂為癡。</p><a class="t" id="t0819c27"></a>
<p><a class="t-linehead" id="t-linehead0819c27"></a>「癡亦，比丘！有從致本，不為無有本。何等為，<a class="t" id="t0819c28"></a>比丘！癡有本從致？謂為五蓋。</p><a class="t" id="t0819c29"></a>
<p><a class="t-linehead" id="t-linehead0819c29"></a>「五蓋，比丘！亦從有本致，不為無有本。何等為，<a class="t" id="t0820a01"></a>比丘！五蓋從有致？謂為三惡行。</p>
<p><a class="t-linehead" id="t-linehead0820a01"></a>「三惡行，比丘！<a class="t" id="t0820a02"></a>亦有本從致，不為無有本。何等為，比丘！三惡<a class="t" id="t0820a03"></a>行本從致？謂為不攝根。</p><a class="t" id="t0820a04"></a>
<p><a class="t-linehead" id="t-linehead0820a04"></a>「不攝根，比丘！亦有本從致，不為無有本。何等<a class="t" id="t0820a05"></a>為，比丘！不攝根從致？謂非本念故。</p><a class="t" id="t0820a06"></a>
<p><a class="t-linehead" id="t-linehead0820a06"></a>「非本念，比丘！亦有本從致，不為無有本。何等<a class="t" id="t0820a07"></a>為，比丘！非本念從致？謂不信故。</p><a class="t" id="t0820a08"></a>
<p><a class="t-linehead" id="t-linehead0820a08"></a>「不信，比丘！亦有本從致，不為無有本。何等為，<a class="t" id="t0820a09"></a>比丘！不信本從致？謂惡非法聞故。</p><a class="t" id="t0820a10"></a>
<p><a class="t-linehead" id="t-linehead0820a10"></a>「非法聞，比丘！亦有本從致，不為無有本。何等<a class="t" id="t0820a11"></a>為，比丘！非法聞本從致？謂非賢者人事。</p><a class="t" id="t0820a12"></a>
<p><a class="t-linehead" id="t-linehead0820a12"></a>「非賢者亦有本從致，不為無有本。何等為，比<a class="t" id="t0820a13"></a>丘！非賢者從致？謂非賢者人共會樂。</p><a class="t" id="t0820a14"></a>
<p><a class="t-linehead" id="t-linehead0820a14"></a>「如是，比丘，已不賢者聚會滿，令不賢者事滿；<a class="t" id="t0820a15"></a>已不賢者事滿，令非法滿；已非法滿，令不<a class="t" id="t0820a16"></a>信滿；已不信滿，令非本念滿；已非本念滿，<a class="t" id="t0820a17"></a>令不攝根滿；已不攝根滿，令三惡行犯法<a class="t" id="t0820a18"></a>滿；已三惡行犯法滿，令五蓋滿；已五蓋滿，<a class="t" id="t0820a19"></a>令癡滿；已癡滿，令有世間愛滿。如是愛樂<a class="t" id="t0820a20"></a>滿，稍轉稍轉猗增有。</p><a class="t" id="t0820a21"></a>
<p><a class="t-linehead" id="t-linehead0820a21"></a>「度世智慧解脫亦有本，不為無有本。何等為<a class="t" id="t0820a22"></a>度世智慧解脫本？謂七覺意為本。</p><a class="t" id="t0820a23"></a>
<p><a class="t-linehead" id="t-linehead0820a23"></a>「七覺意從有本，不為無有本。何等為七覺意<a class="t" id="t0820a24"></a>從有本？謂為四意止。</p><a class="t" id="t0820a25"></a>
<p><a class="t-linehead" id="t-linehead0820a25"></a>「四意止從有本，不為無有本。何等為，比丘！四<a class="t" id="t0820a26"></a>意止從有本？謂三清淨行。</p><a class="t" id="t0820a27"></a>
<p><a class="t-linehead" id="t-linehead0820a27"></a>「三清淨，比丘！亦有本從行，不為無有本。何等<a class="t" id="t0820a28"></a>為，比丘！三清淨有本？謂為守攝根。</p><a class="t" id="t0820a29"></a>
<p><a class="t-linehead" id="t-linehead0820a29"></a>「守攝根亦有本，不為無有本。何等為，比丘！守<a class="t" id="t0820b01"></a>攝根有本？謂為本念故。</p><a class="t" id="t0820b02"></a>
<p><a class="t-linehead" id="t-linehead0820b02"></a>「本念，比丘！亦有本，不為無有本。何等為，比丘！<a class="t" id="t0820b03"></a>本念本？謂為信本。</p><a class="t" id="t0820b04"></a>
<p><a class="t-linehead" id="t-linehead0820b04"></a>「信本，比丘！亦有本，不為無有本。何等為，比丘！<a class="t" id="t0820b05"></a>信本有本？謂聞法經本。</p><a class="t" id="t0820b06"></a>
<p><a class="t-linehead" id="t-linehead0820b06"></a>「聞法經亦有本，不為無有本。何等為聞法經<a class="t" id="t0820b07"></a>本？謂事賢者本。</p><a class="t" id="t0820b08"></a>
<p><a class="t-linehead" id="t-linehead0820b08"></a>「事賢者亦有本，不為無有本。何等為事賢者<a class="t" id="t0820b09"></a>有本？謂賢者聚本。</p><a class="t" id="t0820b10"></a>
<p><a class="t-linehead" id="t-linehead0820b10"></a>「如是，比丘！聚賢者能得事賢者；已事賢者，<a class="t" id="t0820b11"></a>便聞法言；已聞法言，便致信本；已致信本，<a class="t" id="t0820b12"></a>便得念本；已得念本，便攝守根；已攝守根，<a class="t" id="t0820b13"></a>便得三清淨；已有三清淨，便得四意止；已<a class="t" id="t0820b14"></a>得四意止本，便有七覺意；已有七覺意，便<a class="t" id="t0820b15"></a>有無為解脫得度世。如是解脫度世，轉轉<a class="t" id="t0820b16"></a>本，令得度世。」</p>
<p><a class="t-linehead" id="t-linehead0820b16"></a>佛說如是，弟子受行。</p><a class="t" id="t0820b17"></a>
<p class="endsutta"><span class="t-juanname">佛說本相猗致經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
