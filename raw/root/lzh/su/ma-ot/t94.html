<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t94">
<article>
<div class="hgroup mirror"><h1 class="mirror-row"><span class="mirror-left latin">T94</span>
<span class="mirror-right">佛說箭喻經</span></h1></div>　<a class="t" id="t0917b10"></a><a class="t" id="t0917b11"></a><a class="t" id="t0917b12"></a><a class="t" id="t0917b13"></a><p class="suttainfo"><span class="t-juanname">佛說箭喻經</span><br><a class="t" id="t0917b14"></a><a class="t" id="t0917b15"></a>
<span class="t-byline">失譯人名今附東晉錄</span></p><a class="t" id="t0917b16"></a>
<p><a class="t-linehead" id="t-linehead0917b16"></a>聞如是：</p>
<p>一時，婆伽婆在舍衛城祇樹給孤獨<a class="t" id="t0917b17"></a>園。彼時，尊者摩羅鳩摩羅，獨在靜處，有是念<a class="t" id="t0917b18"></a>生：「謂世尊棄邪見、除邪見，不記說世間有常、<a class="t" id="t0917b19"></a>世間無常，世間有邊、世間無邊，命是身、命異<a class="t" id="t0917b20"></a>身異，有如此命終、無有命終，有此、無有此，無、<a class="t" id="t0917b21"></a>有命終。我不能忍、我所不用、我所不樂。世尊<a class="t" id="t0917b22"></a>若一向記世間有常者，我當從行梵行；若世<a class="t" id="t0917b23"></a>尊不一向記世間，世間有常者，論已當離去。<a class="t" id="t0917b24"></a>如是世間，世間有邊、世間無有邊，命是身、<a class="t" id="t0917b25"></a>命異身異，有如此命終、無有命終，有此、無有<a class="t" id="t0917b26"></a>此，無、有命終。若世尊一向記我言真諦、餘<a class="t" id="t0917b27"></a>者愚癡者，我當行梵行。若世尊不一向記<a class="t" id="t0917b28"></a>我言真諦、餘者愚癡者，我問已當離還。」於<a class="t" id="t0917b29"></a>是尊者摩羅鳩摩羅從下晡起，至世尊所，到<a class="t" id="t0917c01"></a>已禮世尊足，却坐一面。尊者摩羅鳩摩羅却<a class="t" id="t0917c02"></a>坐一面已，白世尊曰：「唯世尊！我在靜處，有是<a class="t" id="t0917c03"></a>念生：『謂世尊棄邪見、除邪見，不記說世間有<a class="t" id="t0917c04"></a>常乃至無有命終。此者我不欲，我不能忍、不<a class="t" id="t0917c05"></a>能樂。若世尊一向知世間有常者，世尊當記<a class="t" id="t0917c06"></a>之；世尊若一向不知世間有常者，但直言我<a class="t" id="t0917c07"></a>不能知。如是世間無常至無有命終，若世尊<a class="t" id="t0917c08"></a>一向知我言真諦、餘者愚癡，世尊當記之；若<a class="t" id="t0917c09"></a>世尊不知我言真諦、餘者愚癡者，直言我不<a class="t" id="t0917c10"></a>能知。』」</p>
<p><a class="t-linehead" id="t-linehead0917c10"></a>「此摩羅鳩摩羅！我前頗向汝說。若我記<a class="t" id="t0917c11"></a>世間有常，汝便從我行梵行耶？」</p>
<p><a class="t-linehead" id="t-linehead0917c11"></a>「不也。唯世尊！」</p><a class="t" id="t0917c12"></a>
<p><a class="t-linehead" id="t-linehead0917c12"></a>「如是世間無常至無有命終，若我記我言真<a class="t" id="t0917c13"></a>諦、餘者愚癡者，汝當從我行梵行耶？」</p>
<p><a class="t-linehead" id="t-linehead0917c13"></a>「不也。唯<a class="t" id="t0917c14"></a>世尊！」</p>
<p><a class="t-linehead" id="t-linehead0917c14"></a>「汝摩羅鳩摩羅前頭向我說：『若世尊一<a class="t" id="t0917c15"></a>向記世間有常者，我當從行梵行耶？』」</p>
<p><a class="t-linehead" id="t-linehead0917c15"></a>「不也。唯<a class="t" id="t0917c16"></a>世尊！」</p>
<p><a class="t-linehead" id="t-linehead0917c16"></a>「如是世間無常至無有命終，若世尊記<a class="t" id="t0917c17"></a>我言真諦、餘者愚癡者，我當從行梵行耶？」</p>
<p><a class="t-linehead" id="t-linehead0917c17"></a>「不<a class="t" id="t0917c18"></a>也。唯世尊！」</p>
<p><a class="t-linehead" id="t-linehead0917c18"></a>「此摩羅鳩摩羅！我本不向汝說，汝<a class="t" id="t0917c19"></a>本不向我說，汝愚癡人！無所因而罵耶？」於<a class="t" id="t0917c20"></a>是尊者摩羅鳩摩羅面被世尊責，默然無言，<a class="t" id="t0917c21"></a>身面汗，迴其面默然無言。</p>
<p><a class="t-linehead" id="t-linehead0917c21"></a>彼時世尊，面責摩<a class="t" id="t0917c22"></a>羅鳩摩羅已，告諸比丘：「若有愚癡人，作是念：<a class="t" id="t0917c23"></a>『我不從世尊行梵行，要令世尊一向記世間<a class="t" id="t0917c24"></a>有常。』彼愚癡人不自知，中間當命終。『如是世<a class="t" id="t0917c25"></a>間無常至無有命終，我不從世尊行梵行，要<a class="t" id="t0917c26"></a>令世尊記我言真諦、餘者愚癡。』彼人不自知，<a class="t" id="t0917c27"></a>中間命終。猶若有人身中毒箭，彼親屬慈愍<a class="t" id="t0917c28"></a>之，欲令安隱、欲饒益之，求索除毒箭師。於<a class="t" id="t0917c29"></a>是彼人作是念：『我不除箭，要知彼人己姓是、<a class="t" id="t0918a01"></a>字是、像是，若長若短若中，若黑若白，若剎利<a class="t" id="t0918a02"></a>姓、若婆羅門姓、若居士姓、若工師姓，若東<a class="t" id="t0918a03"></a>方南方西方北方誰以箭中我？我不除毒箭，<a class="t" id="t0918a04"></a>要當知彼弓，為是薩羅木、為是多羅木、為<a class="t" id="t0918a05"></a>是翅羅鴦掘梨木？我不除毒箭，要當知彼<a class="t" id="t0918a06"></a>筋，若牛筋、若羊筋、若氂牛筋，而用纏彼<a class="t" id="t0918a07"></a>弓？我不除毒箭，要知彼弓弝，為白骨耶、為黑<a class="t" id="t0918a08"></a>漆耶、為赤漆耶？我不除毒箭，我要當知彼<a class="t" id="t0918a09"></a>弓弦，為牛筋、羊筋、氂牛筋耶？我不除毒箭，<a class="t" id="t0918a10"></a>要當知彼箭，為是舍羅木、為是竹耶、為是羅<a class="t" id="t0918a11"></a>蛾梨木耶？我不除毒箭，要當知彼箭筋，為是<a class="t" id="t0918a12"></a>牛筋、羊筋、氂牛筋耶，而用纏箭耶？我不除毒<a class="t" id="t0918a13"></a>箭，要當知彼毛羽，是孔雀耶、為是鶬鶴耶、為<a class="t" id="t0918a14"></a>是鷲耶，取彼翅用作羽？我不除毒箭，要當知<a class="t" id="t0918a15"></a>彼鐵，為是婆蹉耶、為是婆羅耶、為是那羅耶、<a class="t" id="t0918a16"></a>為是伽羅鞞耶？我不除毒箭，要當知彼鐵師，<a class="t" id="t0918a17"></a>姓是、字是、像是，若長若短若中，若黑若白，若<a class="t" id="t0918a18"></a>在東方若南方若西方若北方？』彼人亦不能<a class="t" id="t0918a19"></a>知，於中間當命終。如是，若有愚癡人作是念：<a class="t" id="t0918a20"></a>『我不從彼世尊行梵行，要令世尊記世間是<a class="t" id="t0918a21"></a>常。』彼愚癡人不自知，於中間當命終。如是世<a class="t" id="t0918a22"></a>間非是常、世間有邊至無有命終。若有愚癡<a class="t" id="t0918a23"></a>人作是念：『我不從彼世尊行梵行，要令世尊<a class="t" id="t0918a24"></a>作是記我言真諦、餘者愚癡。』彼愚癡人不自<a class="t" id="t0918a25"></a>知，於中間當命終。世間有常，有此邪見，亦當<a class="t" id="t0918a26"></a>於我行於梵行。如是世間無常至無有命終，<a class="t" id="t0918a27"></a>此邪見者，亦當於我行梵行。世間有常，有此<a class="t" id="t0918a28"></a>邪見，不應從我行梵行。如是世間無常至無<a class="t" id="t0918a29"></a>有命終，有此邪見，不應從我行梵行。世間有<a class="t" id="t0918b01"></a>常，無此邪見，亦當從我行梵行。如是世間無<a class="t" id="t0918b02"></a>常至無有命終，無此邪見者，亦當從我行梵<a class="t" id="t0918b03"></a>行。世間有常，無此邪見，不應從我行梵行。<a class="t" id="t0918b04"></a>如是世間無常至無有命終，無此邪見，不應<a class="t" id="t0918b05"></a>從我行梵行。世間有常，有生有老有病有死，<a class="t" id="t0918b06"></a>有憂慼啼哭不樂，如是此大苦陰是習。如是<a class="t" id="t0918b07"></a>世間無常至無有命終，有生有老，至大苦陰<a class="t" id="t0918b08"></a>是習。世間有常，此不可記；如是世間無常至<a class="t" id="t0918b09"></a>無有命終，此不可記。云何不可記？此非是義，<a class="t" id="t0918b10"></a>亦非法，非是梵行，不成神通，不至等道，不與<a class="t" id="t0918b11"></a>涅槃相應，是故不可記。云何是我所一向記？<a class="t" id="t0918b12"></a>此苦我一向記。苦習、苦盡住處，我一向記。何<a class="t" id="t0918b13"></a>以故？我一向記，此是義，是法，得成神通，行梵<a class="t" id="t0918b14"></a>行，至等道，與涅槃相應，是故我一向記之。所<a class="t" id="t0918b15"></a>可不記者當棄彼，我所記者當持之。」</p>
<p><a class="t-linehead" id="t-linehead0918b15"></a>佛如是<a class="t" id="t0918b16"></a>說。彼諸比丘聞世尊所說，歡喜而樂。</p><a class="t" id="t0918b17"></a>
<p class="endsutta"><span class="t-juanname">佛說箭喻經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
