<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t83">
<article>
<div class="hgroup mirror"><h1 class="mirror-row"><span class="mirror-left latin">T83</span>
<span class="mirror-right">佛說應法經</span></h1></div>　<a class="t" id="t0902b01"></a><a class="t" id="t0902b02"></a><a class="t" id="t0902b03"></a><a class="t" id="t0902b04"></a><p class="suttainfo"><span class="t-juanname">佛說應法經</span><br><a class="t" id="t0902b05"></a><a class="t" id="t0902b06"></a>
<span class="t-byline">西晉三藏竺法護譯</span></p><a class="t" id="t0902b07"></a>
<p><a class="t-linehead" id="t-linehead0902b07"></a>聞如是：</p>
<p>一時，婆伽婆在拘類法治處。彼時，佛<a class="t" id="t0902b08"></a>告諸比丘：「謂今此世間，如是婬、如是欲、如是<a class="t" id="t0902b09"></a>愛、如是樂、如是喜，但不愛不念法敗壞，愛法<a class="t" id="t0902b10"></a>念增；彼如是婬，如是欲，如是愛、如是樂、如<a class="t" id="t0902b11"></a>是喜，而令不善法轉增，愛善法轉減。我法<a class="t" id="t0902b12"></a>甚深，難見難覺、難了難知。如是，我法甚深，難<a class="t" id="t0902b13"></a>見難覺、難了難知，而令今不愛善法減，愛善<a class="t" id="t0902b14"></a>法增，與此四法相應，世間有此。云何為四？有<a class="t" id="t0902b15"></a>與法相應，現在樂、後受苦報；有法與相應，現<a class="t" id="t0902b16"></a>在苦、後受樂報；有法與相應，現在苦、後受苦<a class="t" id="t0902b17"></a>報；有法與相應，現在樂、後受樂報。</p>
<p><a class="t-linehead" id="t-linehead0902b17"></a>「云何法相<a class="t" id="t0902b18"></a>應，現在樂、後受苦報？或有一自樂歡喜行於<a class="t" id="t0902b19"></a>殺，因殺以為樂、以為喜；彼喜彼歡喜不與取、<a class="t" id="t0902b20"></a>婬欲、行妄言至邪見，因邪見以為喜、以為樂；<a class="t" id="t0902b21"></a>此如是身樂、意樂，不善為不善，亦不成神通，<a class="t" id="t0902b22"></a>不至等道，不與涅槃相應。此法相應，現在樂、<a class="t" id="t0902b23"></a>後受苦報。</p>
<p><a class="t-linehead" id="t-linehead0902b23"></a>「云何法與相應，現在苦、後受樂報？<a class="t" id="t0902b24"></a>或有一自苦行不樂行棄於殺，因棄殺，以為<a class="t" id="t0902b25"></a>苦、以為不喜；彼自行苦，不喜行不與取、婬欲、<a class="t" id="t0902b26"></a>行妄言至邪見，因棄捨邪見為等見，以為苦、<a class="t" id="t0902b27"></a>以為不喜；如是身行苦、意行苦，善為善，成神<a class="t" id="t0902b28"></a>通至等道，與涅槃相應。與此法相應，現在<a class="t" id="t0902b29"></a>苦、後受樂報。</p>
<p><a class="t-linehead" id="t-linehead0902b29"></a>「云何法相應，現在苦、後受苦報？<a class="t" id="t0902c01"></a>或有一自行苦自不喜行於殺，因殺故，以為<a class="t" id="t0902c02"></a>苦、以為不喜；彼自苦，自行不喜不與取、婬欲、<a class="t" id="t0902c03"></a>行妄言至邪見，因邪見有不樂、有不喜；如是<a class="t" id="t0902c04"></a>身行苦、意行苦，不善受不善，不成神通不至<a class="t" id="t0902c05"></a>等道，不與涅槃相應。此法相應，現在苦、後受<a class="t" id="t0902c06"></a>苦報。</p>
<p><a class="t-linehead" id="t-linehead0902c06"></a>「云何法相應，現在樂、後受樂報？或有一<a class="t" id="t0902c07"></a>自行樂，自行喜棄於殺，因棄殺，以為樂、以為<a class="t" id="t0902c08"></a>喜；彼喜彼樂，不與取、婬欲、行妄言至邪見棄<a class="t" id="t0902c09"></a>捨離，因棄捨離邪，以為樂、以為喜；如是身樂<a class="t" id="t0902c10"></a>行、意樂行，行善為善，成神通至等道，與涅槃<a class="t" id="t0902c11"></a>相應。此法相應，現在樂、後受樂報。謂彼此法<a class="t" id="t0902c12"></a>相應，現在樂、後受苦報，非是慧慧者說，不知<a class="t" id="t0902c13"></a>如真；與此法相應，現在樂、後受苦報，彼如是<a class="t" id="t0902c14"></a>不知如真，彼行不棄。彼行不棄故，不愛不樂<a class="t" id="t0902c15"></a>法轉增，愛法轉減，猶若阿摩尼藥，色具足、<a class="t" id="t0902c16"></a>香具足、味具足，彼雜於毒，有人有患便飲之。<a class="t" id="t0902c17"></a>彼飲可口，飲時不住咽，飲已變為非藥。如是<a class="t" id="t0902c18"></a>與此法相應，現在樂、後受苦報，非智慧；無慧<a class="t" id="t0902c19"></a>故，不知如真。與此法相應，現在樂、後受苦<a class="t" id="t0902c20"></a>報，彼不知如真，彼行不棄。彼行不棄者，不<a class="t" id="t0902c21"></a>愛不樂法轉增，愛法樂法轉減，此法非智慧。<a class="t" id="t0902c22"></a>謂應此法，現在苦、後受樂報，非智慧；非智慧，<a class="t" id="t0902c23"></a>不知如真。與此法相應，現在苦、後受樂報，彼<a class="t" id="t0902c24"></a>不知如真，亦不行彼棄捨彼。不行棄捨者，不<a class="t" id="t0902c25"></a>愛不樂法轉增，愛喜法轉減，此法非智慧。彼<a class="t" id="t0902c26"></a>法相應，現在苦、後受苦報，非智慧非智慧。與<a class="t" id="t0902c27"></a>此法相應，現在苦、後受苦報，不知如真，彼行<a class="t" id="t0902c28"></a>不棄。彼行不棄者，不愛不樂法轉增，愛法樂<a class="t" id="t0902c29"></a>法轉減，猶若大小便雜毒已，有人有病而取<a class="t" id="t0903a01"></a>飲之。彼飲時，咽苦不下及臭無味，飲時壞咽，<a class="t" id="t0903a02"></a>飲已變為非藥。如是應此法，現在苦、後受苦<a class="t" id="t0903a03"></a>報，不知如真。謂應此法，現在苦、後受苦報，彼<a class="t" id="t0903a04"></a>不知如真，彼行不棄捨。彼行不棄捨已，不愛<a class="t" id="t0903a05"></a>不喜法轉增，愛喜法轉減，此法非智慧。謂應<a class="t" id="t0903a06"></a>此法，現在樂、後受樂報，非智慧慧者所說，<a class="t" id="t0903a07"></a>不知如真。應此法，現在樂、後受樂報，彼不知<a class="t" id="t0903a08"></a>如真，彼不行棄捨離。彼不棄不捨離，不愛不<a class="t" id="t0903a09"></a>喜法轉增，愛喜法轉減，此法非智慧。</p>
<p><a class="t-linehead" id="t-linehead0903a09"></a>「彼行<a class="t" id="t0903a10"></a>法知如真，彼不行法知如真，彼行法知如真，<a class="t" id="t0903a11"></a>彼不行法知如真者，未行法當行，應行法當<a class="t" id="t0903a12"></a>不行。彼未行經當行，應行法當不行者，不善<a class="t" id="t0903a13"></a>法轉增，善法轉減，此法非智慧。謂彼應此<a class="t" id="t0903a14"></a>法，現在樂、後受苦報，智慧慧者所說，知如真。<a class="t" id="t0903a15"></a>彼應此法，現在樂、後受苦報，彼如是知如<a class="t" id="t0903a16"></a>真，彼不行彼棄捨離。不行棄捨離已，彼便<a class="t" id="t0903a17"></a>不行棄捨離，不善法減，善法轉增，此法智<a class="t" id="t0903a18"></a>慧。謂彼應此法，現在苦、後受樂報，是智慧慧<a class="t" id="t0903a19"></a>者所說，知<span class="corr" title="[此&gt;如] cf.【麗】">如</span>真。彼應此法，現在苦、後受樂<a class="t" id="t0903a20"></a>報，彼如是知如真，彼行彼不棄。不行不棄捨<a class="t" id="t0903a21"></a>已，不愛不喜法轉減，愛喜法轉增，此法是智<a class="t" id="t0903a22"></a>慧。猶若大小便種種藥草雜，有人有患取飲<a class="t" id="t0903a23"></a>之。彼飲時不住咽，飲時壞咽，飲已應如藥<a class="t" id="t0903a24"></a>法。如是應此法，現在苦、後受樂報，是智慧慧<a class="t" id="t0903a25"></a>者所說，知如真。謂應此法，現在苦、後受樂報，<a class="t" id="t0903a26"></a>彼如是知如真，彼行不棄捨。彼<span class="corr" title="[已&gt;行] cf.【麗】">行</span>不棄捨已，<a class="t" id="t0903a27"></a>不愛不喜法轉減，愛喜法轉增，此法是智慧。<a class="t" id="t0903a28"></a>謂彼應此法，現在苦、後受苦報，是智慧慧者<a class="t" id="t0903a29"></a>所說，知如真。謂應此法，現在苦、後受苦報，彼<a class="t" id="t0903b01"></a>如是知如真，彼不行棄捨離。不行棄捨離已，<a class="t" id="t0903b02"></a>不愛不喜法轉減，愛喜法轉增，此法是智慧。<a class="t" id="t0903b03"></a>謂應此法，現在樂、後受樂報，是智慧慧者所<a class="t" id="t0903b04"></a>說。謂應此法，現在樂、後受樂報，彼如是知如<a class="t" id="t0903b05"></a>真，彼行不捨離。<span class="corr" title="[不&gt;彼]">彼</span>行不捨離已，不愛不喜法<a class="t" id="t0903b06"></a>轉減，愛喜法轉增，此法是智慧。猶若酥蜜<a class="t" id="t0903b07"></a>種種藥雜，有人有病取便飲之。彼飲利咽，飲<a class="t" id="t0903b08"></a>時不住咽，飲已應如藥法。如是應此法，現在<a class="t" id="t0903b09"></a>樂、後受樂報，是智慧慧者所說，知如真。謂應<a class="t" id="t0903b10"></a>此法，現在樂、後受樂報，彼如是知如真，彼行<a class="t" id="t0903b11"></a>不捨離。彼行不捨離已，不愛不念法轉減，愛<a class="t" id="t0903b12"></a>念法轉增，此法是智慧慧者所說。彼行法已<a class="t" id="t0903b13"></a>知如真，不行法已知如真，彼行法知如真，不<a class="t" id="t0903b14"></a>行法知如真，不行法便不行，應行法當行。彼<a class="t" id="t0903b15"></a>不行法便不行，應行法當行者，不善法轉減，<a class="t" id="t0903b16"></a>善法轉增，此法是智慧慧者。應此四法，世間<a class="t" id="t0903b17"></a>有此說，此者是所因說。」</p>
<p><a class="t-linehead" id="t-linehead0903b17"></a>佛如是說。彼諸比丘，<a class="t" id="t0903b18"></a>聞世尊所說，歡喜而樂。</p><a class="t" id="t0903b19"></a>
<p class="endsutta"><span class="t-juanname">佛說應法經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
