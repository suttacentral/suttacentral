<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t73">
<article>
<div class="hgroup mirror"><h1 class="mirror-row"><span class="mirror-left latin">T73</span>
<span class="mirror-right">佛說須達經</span></h1></div>　<a class="t" id="t0879a03"></a><a class="t" id="t0879a04"></a><a class="t" id="t0879a05"></a><a class="t" id="t0879a06"></a><a class="t" id="t0879a08"></a><p class="suttainfo"><span class="t-juanname">佛說須達經</span><br><a class="t" id="t0879a09"></a><a class="t" id="t0879a10"></a>
<span class="t-byline">蕭齊中印度三藏求那毗地譯</span></p><a class="t" id="t0879a11"></a>
<p><a class="t-linehead" id="t-linehead0879a11"></a>聞如是：</p>
<p>一時，婆伽婆在舍衛城祇樹給孤獨<a class="t" id="t0879a12"></a>園。彼時，須達居士至世尊所，到已禮世尊足，<a class="t" id="t0879a13"></a>却坐一面。須達居士却坐一面已，世尊告曰：<a class="t" id="t0879a14"></a>「頗有，居士！在家施與不？」</p>
<p><a class="t-linehead" id="t-linehead0879a14"></a>「唯世尊！在家有施與<a class="t" id="t0879a15"></a>者，所有施不能妙食，有雜穬麻子為羹，薑<a class="t" id="t0879a16"></a>一枚以為施。」</p>
<p><a class="t-linehead" id="t-linehead0879a16"></a>「此，居士！非妙施。有妙施者，二俱<a class="t" id="t0879a17"></a>有報。此居士！為非妙施者，彼不信施，亦不時<a class="t" id="t0879a18"></a>施，不自手施，亦不就往而施，不知、不有信，亦<a class="t" id="t0879a19"></a>不知有報而行施。當知有如是報，意亦不在<a class="t" id="t0879a20"></a>妙有屋舍，意亦不在諸妙物，意亦不在衣被，<a class="t" id="t0879a21"></a>亦不在妙食，意亦不在妙五樂婬。何以故？此<a class="t" id="t0879a22"></a>居士！行非施報故。居士！行非施者，當有信，隨<a class="t" id="t0879a23"></a>時施、自手施、往而施，有知、有信，知有報因緣<a class="t" id="t0879a24"></a>已而施與。當知彼有此報，意便在妙家業，報<a class="t" id="t0879a25"></a>極妙諸具、極妙衣、有極妙食、意作妙五樂婬。<a class="t" id="t0879a26"></a>何以故？此居士！當知彼有施。此居士！行妙施，<a class="t" id="t0879a27"></a>不信施與，不隨時與，不自以手施與，不往而<a class="t" id="t0879a28"></a>施，亦不知亦不信，亦不知有因緣行果報，而<a class="t" id="t0879b01"></a>行施與。當知彼受如是報，意亦不在妙家業，<a class="t" id="t0879b02"></a>意亦不在好衣，意亦不在好食，意亦不在妙<a class="t" id="t0879b03"></a>五樂婬。何以故？居士！此非施故。此居士！妙好<a class="t" id="t0879b04"></a>施者，信樂施，隨時施，自手施，往而施與，有<a class="t" id="t0879b05"></a>知有信，知有行果報而行施與。當知彼如是<a class="t" id="t0879b06"></a>得報，意在妙家業，至妙五樂婬、意在食。何以<a class="t" id="t0879b07"></a>故？此居士！當如是隨時施報。何以故？此居<a class="t" id="t0879b08"></a>士！昔有過去世，有鞞藍大婆羅門，大富極富，<a class="t" id="t0879b09"></a>多錢財多諸雜物，彼如是作大施，以八十四<a class="t" id="t0879b10"></a>千金鉢碎銀滿中；彼如是行大施，以八十四<a class="t" id="t0879b11"></a>千銀鉢滿中碎金；彼如是行大施，彼以八<a class="t" id="t0879b12"></a>十四千象，諸具嚴飾象白如雪；彼如是行大<a class="t" id="t0879b13"></a>施，以八十四千馬，諸具嚴飾金為珓珞；如<a class="t" id="t0879b14"></a>是行大施，以八十四千牛以衣繫之，<span class="gaiji">［（殼－一）／牛］<!--gaiji,,1[（殼－一）／牛],2&#x246D3;,3--></span>之常<a class="t" id="t0879b15"></a>滿器；彼如是行大施，以八十四千玉女端正<a class="t" id="t0879b16"></a>姝妙，一切諸珓珞極嚴飾之；如是行大施，<a class="t" id="t0879b17"></a>餘不可數餘食諸味。謂彼居士鞞藍大富婆<a class="t" id="t0879b18"></a>羅門作如是大施，施與閻浮提凡夫人，寧施<a class="t" id="t0879b19"></a>與彼一仙人，得福多。雖居士鞞藍大富婆羅<a class="t" id="t0879b20"></a>門作如是大施，施與閻浮提仙人者，不如施<a class="t" id="t0879b21"></a>與一須陀洹，此得福多。雖彼居士鞞藍大富<a class="t" id="t0879b22"></a>婆羅門，施與閻浮提凡夫人及仙人、<a class="t" id="t0879b23"></a>百須陀洹，不如施與一斯陀含，此得福多。雖<a class="t" id="t0879b24"></a>居士鞞藍大富婆羅門，作如是施與閻浮提<a class="t" id="t0879b25"></a>凡夫人、仙人、百須陀洹、百斯陀含，不如施與<a class="t" id="t0879b26"></a>一阿那含，此得福多。雖居士鞞藍大富婆羅<a class="t" id="t0879b27"></a>門，作如是施與閻浮提凡夫人至百阿那含，<a class="t" id="t0879b28"></a>不如施與一阿羅漢，得福多。謂居士！雖鞞藍<a class="t" id="t0879c01"></a>大富婆羅門，作如是施與閻浮提凡夫人至<a class="t" id="t0879c02"></a>百阿羅漢，不如施一辟支佛，得福多。謂居士！<a class="t" id="t0879c03"></a>雖鞞藍大富婆羅門作如是施，施與閻浮提<a class="t" id="t0879c04"></a>凡夫人至百辟支佛，不如施與如來、無所著、<a class="t" id="t0879c05"></a>等正覺，此得福多。謂居士鞞藍大富婆羅門<a class="t" id="t0879c06"></a>作如是施，施與閻浮提凡夫人至百辟支佛，<a class="t" id="t0879c07"></a>作房舍以施與招提僧者，得福多。謂居士鞞<a class="t" id="t0879c08"></a>藍大富婆羅門作如是施，施與閻浮提凡夫<a class="t" id="t0879c09"></a>人，至作房舍已施與招提僧，不如以清淨意<a class="t" id="t0879c10"></a>作三自歸佛法及比丘僧、受其戒，此得福多。<a class="t" id="t0879c11"></a>謂居士鞞藍大富婆羅門作如是大施，施與<a class="t" id="t0879c12"></a>閻浮提凡夫人至以清淨行三自歸佛法及<a class="t" id="t0879c13"></a>比丘僧、受其戒，不如於一切眾生行於慈至<a class="t" id="t0879c14"></a><span class="gaiji">［（殼－一）／牛］<!--gaiji,,1[（殼－一）／牛],2&#x246D3;,3--></span>牛頃，此得福多。謂居士鞞藍大富婆羅門<a class="t" id="t0879c15"></a>作如是施與閻浮提凡夫人，至謂於一切眾<a class="t" id="t0879c16"></a>生分別行慈，下至<span class="gaiji">［（殼－一）／牛］<!--gaiji,,1[（殼－一）／牛],2&#x246D3;,3--></span>牛頃；謂一切行無常、苦、<a class="t" id="t0879c17"></a>空、無我，思惟念者，下至彈指頃，此得福多。汝<a class="t" id="t0879c18"></a>居士！作如是念：『彼居士鞞藍大富婆羅門異<a class="t" id="t0879c19"></a>耶？』莫作是念，我即是彼名鞞藍大富婆羅門！<a class="t" id="t0879c20"></a>如是，居士！自住於饒益及饒益他、饒益多人，<a class="t" id="t0879c21"></a>愍於世間，以義以樂安隱天及人，如是為說<a class="t" id="t0879c22"></a>法，未至竟盡，未至竟無垢，未至竟梵行，未<a class="t" id="t0879c23"></a>至竟行梵行，彼故未脫生老病死憂慼不樂，<a class="t" id="t0879c24"></a>我說未脫苦。此居士！今如來出世間，無所著、<a class="t" id="t0879c25"></a>等正覺、明行成為、善逝、世間解、無上士、道法御、<a class="t" id="t0879c26"></a>天人師、佛、世尊，今自為故、為他故、為多人故、<a class="t" id="t0879c27"></a>愍世間故，以義以樂安隱天及人。我今為說<a class="t" id="t0879c28"></a>法，至竟盡、至竟無垢、至竟梵行、至竟行梵行，<a class="t" id="t0880a01"></a>今以得脫生老病死憂慼不樂苦，我說已離<a class="t" id="t0880a02"></a>苦。」</p>
<p><a class="t-linehead" id="t-linehead0880a02"></a>佛如是說。居士須達聞世尊所說，歡喜<a class="t" id="t0880a03"></a>而樂。</p><a class="t" id="t0880a04"></a>
<p class="endsutta"><span class="t-juanname">佛說須達經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
