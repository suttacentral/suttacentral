<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t31">
<article>
<div class="hgroup mirror"><h1 class="mirror-row"><span class="mirror-left latin">T31</span>
<span class="mirror-right">佛說一切流攝守因經</span></h1></div>　<a class="t" id="t0813a03"></a><a class="t" id="t0813a04"></a><a class="t" id="t0813a05"></a><p class="suttainfo"><span class="t-juanname">佛說一切流攝守因經</span><br><a class="t" id="t0813a06"></a><a class="t" id="t0813a07"></a>
<span class="t-byline">後漢安息國三藏安世高譯</span></p><a class="t" id="t0813a08"></a>
<p><a class="t-linehead" id="t-linehead0813a08"></a>聞如是：</p>
<p>一時，佛在拘留國留國聚會法議思<a class="t" id="t0813a09"></a>惟。是時，佛告比丘：「比丘！」應：「唯然。」比丘便從<a class="t" id="t0813a10"></a>佛受教。佛便說是：「智者見者，比丘！為得流盡，<a class="t" id="t0813a11"></a>不智者不見者流不得盡。何等，比丘！智者見<a class="t" id="t0813a12"></a>者令流得盡，不智不見者流不得盡？但為本<a class="t" id="t0813a13"></a>觀非本觀。非本觀者，未有欲便有欲生，已生<a class="t" id="t0813a14"></a>欲，欲便增生不致；未生有流亦癡流便生，已<a class="t" id="t0813a15"></a>生有亦癡便增多不致。癡者，比丘！不聞者，世<a class="t" id="t0813a16"></a>間人，不見慧者，亦不從慧人聞法，亦不從慧<a class="t" id="t0813a17"></a>人受教誡，亦不從慧人分別解，便得非本念。<a class="t" id="t0813a18"></a>令未生流便生，已生流令增饒不致，未生有<a class="t" id="t0813a19"></a>亦癡便生，已生有亦癡便增饒不致。以不<a class="t" id="t0813a20"></a>知不解，如有令不可念法便念，可應念法者<a class="t" id="t0813a21"></a>便不念。以應念法不念，不應念法者便念，<a class="t" id="t0813a22"></a>便愛流生，已愛流生便增多不致，未生愛<a class="t" id="t0813a23"></a>流亦癡流便生，已生愛流亦癡流便增多不<a class="t" id="t0813a24"></a>致。聞者，比丘！道德弟子，以見慧者，以從慧者<a class="t" id="t0813a25"></a>受教誡，亦從慧者分別解，便是如有知。非本<a class="t" id="t0813a26"></a>念者，未生愛流便生，已生愛流便增多不致，<a class="t" id="t0813a27"></a>未生愛流亦癡流便生，已生愛流亦癡流便<a class="t" id="t0813a28"></a>增多不致。本念者，未生愛流不生，已生愛<a class="t" id="t0813a29"></a>流能捨，未生愛流亦癡流不生，已生愛流亦<a class="t" id="t0813b01"></a>癡流能捨。若是如有知便所法，不應念便<a class="t" id="t0813b02"></a>不念，所應念法便念。以不應念法不念，應<a class="t" id="t0813b03"></a>念法者念，令未生愛流不生，已生愛流便<a class="t" id="t0813b04"></a>捨解，未生愛流亦癡流不生，已生愛流亦癡<a class="t" id="t0813b05"></a>流便捨解。</p>
<p><a class="t-linehead" id="t-linehead0813b05"></a>「亦有比丘為七流，從是惱生、從是<a class="t" id="t0813b06"></a>熱、從是憂。何等為七？有，比丘！有流從見斷，有<a class="t" id="t0813b07"></a>流從攝斷，有流從避斷，有流從更斷，有流<a class="t" id="t0813b08"></a>從忍斷，有流從曉斷，有流從行念斷。</p>
<p><a class="t-linehead" id="t-linehead0813b08"></a>「何等，<a class="t" id="t0813b09"></a>比丘！流從見斷？是聞，比丘！癡，不聞者，世間人，<a class="t" id="t0813b10"></a>不見賢者，亦不從賢者解，亦不從賢者解教<a class="t" id="t0813b11"></a>誡，令如是非本念：前世我為有不？前世我為<a class="t" id="t0813b12"></a>無有不？前世我為何等？前世我為云何？未來<a class="t" id="t0813b13"></a>世我當有不？未來世我當無有不？未來世我<a class="t" id="t0813b14"></a>當云何？未來世我云何為？自身爭疑有何等<a class="t" id="t0813b15"></a>有？是人從何來？當復往至何許？是要當云何？<a class="t" id="t0813b16"></a>以如是非本念者，為六處疑生、異異結生。莊<a class="t" id="t0813b17"></a>有是身？莊無有是身？是為疑生，生自計身身<a class="t" id="t0813b18"></a>見。如是疑生，生自計是身、是我身；為是疑生<a class="t" id="t0813b19"></a>身、生身相見，為是疑生，生非身見是身，為是<a class="t" id="t0813b20"></a>疑生，生計是為是我身。所覺所說、所作所更、<a class="t" id="t0813b21"></a>所舉所起，彼彼處處，所作所行善惡受罪，止<a class="t" id="t0813b22"></a>不生亦生亦爾。</p><a class="t" id="t0813b23"></a>
<p><a class="t-linehead" id="t-linehead0813b23"></a>「是，比丘！結令結、疑令疑，惡疑不正見，跳疑結<a class="t" id="t0813b24"></a>疑相著，比丘！不聞者世間人，從是苦習有，從<a class="t" id="t0813b25"></a>是生致。聞者，比丘！道弟子，是苦如有知，是<a class="t" id="t0813b26"></a>習如有知，是盡滅如有知，是苦滅行令滅如<a class="t" id="t0813b27"></a>有知。如是知已，如是見，便三縛結畢盡：一者<a class="t" id="t0813b28"></a>身結，二者疑結，三者行願結。以是三結盡，便<a class="t" id="t0813b29"></a>隨道得一，不復墮惡處，當得度世。在人間天<a class="t" id="t0813c01"></a>上，不過七世，已更七世便畢苦。若，比丘！不知<a class="t" id="t0813c02"></a>者、不見者所生流，從惱熱憂令從見者斷，為<a class="t" id="t0813c03"></a>是流惱熱憂不復有，是名為，比丘！從見流斷。</p><a class="t" id="t0813c04"></a>
<p><a class="t-linehead" id="t-linehead0813c04"></a>「何等為，比丘！流從守斷？是聞比丘行者，眼見<a class="t" id="t0813c05"></a>色，攝眼根自守，行惡露觀；念本從所生。比丘！<a class="t" id="t0813c06"></a>眼根不守攝，行令從惡露觀，從念本所生流<a class="t" id="t0813c07"></a>惱熱憂，以眼根守攝止，便從惡露見本觀，便<a class="t" id="t0813c08"></a>所流惱熱憂便不有，是為，比丘！流從守斷。耳、<a class="t" id="t0813c09"></a>鼻、口、身、意亦爾。</p><a class="t" id="t0813c10"></a>
<p><a class="t-linehead" id="t-linehead0813c10"></a>「何等為，比丘！流從避斷？是聞比丘行者，所應<a class="t" id="t0813c11"></a>從自守，避弊象、避弊馬、避弊牛、避弊狗、避弊<a class="t" id="t0813c12"></a>虺、避深坑、避蒺<span class="gaiji">［卄／梨］<!--gaiji,,1[卄／梨],2&#x4527;,3--></span>、避溪、避危、避陂池、避山、避<a class="t" id="t0813c13"></a>不安、避河、避深<span class="gaiji">澗<!--gaiji,澗,1[澗-日＋月],2&#x3D4E;,3--></span>、避惡知識、避惡伴、避惡求、避<a class="t" id="t0813c14"></a>惡受、避惡處、避惡臥具所臥具。從賢者疑生，<a class="t" id="t0813c15"></a>如是應，比丘！當避，如是上說不離，所生流<a class="t" id="t0813c16"></a>惱熱憂已得避，令是流惱熱憂不復有，是名<a class="t" id="t0813c17"></a>為，比丘！流從避斷。</p>
<p><a class="t-linehead" id="t-linehead0813c17"></a>「何等為，比丘！流從用斷？是<a class="t" id="t0813c18"></a>聞比丘行者，從所用被服，不綺故、不樂故、不<a class="t" id="t0813c19"></a>貪故、不嚴事故，但為令是身却蚊、蚋、風、日曝、<a class="t" id="t0813c20"></a>含毒相更從，亂意生亦自守，所食不樂故、不<a class="t" id="t0813c21"></a>貪故、不健故、不端正故，但令是身得住行道<a class="t" id="t0813c22"></a>故，供養令斷故。痛痒、新痛痒不復起，令從<a class="t" id="t0813c23"></a>是差不隨罪，得力安隱行，令從所更臥具牀<a class="t" id="t0813c24"></a>席，不綺故、不樂故、不貪故、不嚴事故，但令從<a class="t" id="t0813c25"></a>是是身以有用劇苦疲惓令得止，亦令從<a class="t" id="t0813c26"></a>所樂用、樂所用，不綺故、不樂故、不貪故、不嚴<a class="t" id="t0813c27"></a>事故，但為令從是是身以生有痛惱大劇甚<a class="t" id="t0813c28"></a>痛不可意從斷，令救令解止，若比丘從不用<a class="t" id="t0813c29"></a>故，生流惱熱憂以從用得止，為所流惱熱憂<a class="t" id="t0814a01"></a>不復有，是名為，諸比丘！流從以更得斷。</p><a class="t" id="t0814a02"></a>
<p><a class="t-linehead" id="t-linehead0814a02"></a>「何等為，比丘！流從忍斷？是聞比丘行者，發精<a class="t" id="t0814a03"></a>進行令斷惡法，受清淨法行，增發膽力，堅精<a class="t" id="t0814a04"></a>進方便，不捨清淨法。方便聽令是身肌肉骨<a class="t" id="t0814a05"></a>消乾壞并髓肪皮，但令所應發精進所得，令<a class="t" id="t0814a06"></a>得膽者、堅者、精進方便者，所求未得精進，不<a class="t" id="t0814a07"></a>可中止。便行者比丘，能忍寒熱飢渴、蚊蚋風<a class="t" id="t0814a08"></a>日曝令止含毒，從聞不可語言憍慢意以來，<a class="t" id="t0814a09"></a>能忍能暇，以生有含毒痛惱、不可意劇痛能過<a class="t" id="t0814a10"></a>止。若，比丘！從不忍耐所生流熱惱憂，令從過、<a class="t" id="t0814a11"></a>令從是行，不復流惱熱憂，令得止，是名為，比<a class="t" id="t0814a12"></a>丘！流從忍耐斷。</p><a class="t" id="t0814a13"></a>
<p><a class="t-linehead" id="t-linehead0814a13"></a>「何等為比丘流從曉斷？是聞，諸比丘！比丘已<a class="t" id="t0814a14"></a>生欲，令不聽、不過；捨、曉相、却離；已生瞋恚，不<a class="t" id="t0814a15"></a>聽、不過；捨、曉相、却離；已生殺欺盜，不聽，不過，<a class="t" id="t0814a16"></a>捨，曉相，却離。若，諸比丘！不從曉，生流惱熱憂，<a class="t" id="t0814a17"></a>已從曉不生，便所流惱熱憂令無復有，是名<a class="t" id="t0814a18"></a>為，諸比丘！流從曉斷。</p><a class="t" id="t0814a19"></a>
<p><a class="t-linehead" id="t-linehead0814a19"></a>「何等為，比丘！流從增行斷？是聞諸比丘意，<a class="t" id="t0814a20"></a>比丘意覺有增念行，獨坐止却猗離惡轉法。<a class="t" id="t0814a21"></a>分別覺亦如是，精進覺亦如是，喜覺亦如是，<a class="t" id="t0814a22"></a>猗覺亦如是，定覺亦如是，觀却覺行亦如是，<a class="t" id="t0814a23"></a>不聽、不過、捨、曉相、却。若，諸比丘！不行不增所<a class="t" id="t0814a24"></a>生流惱熱憂已行增，為所流惱熱憂不復有，<a class="t" id="t0814a25"></a>是名為，諸比丘！流從行增斷。</p><a class="t" id="t0814a26"></a>
<p><a class="t-linehead" id="t-linehead0814a26"></a>「若，諸比丘！所流應從見斷，已從見斷；若所流<a class="t" id="t0814a27"></a>應從守攝斷，已從守攝斷；若流因從避斷，已<a class="t" id="t0814a28"></a>從避斷；若流因從用斷，已從用斷；若流因從<a class="t" id="t0814a29"></a>忍過斷，已從忍過斷；若流因從曉斷，已從<a class="t" id="t0814b01"></a>曉斷；若流因從行增斷，已從行增斷；是名<a class="t" id="t0814b02"></a>為，諸比丘！一切流攝守因，已壞惡愛，從世間<a class="t" id="t0814b03"></a>逮得度世，捨縛結，得要離苦。」</p>
<p><a class="t-linehead" id="t-linehead0814b03"></a>佛說是，從是聞<a class="t" id="t0814b04"></a>比丘，意受喜行，得度世竟得道。</p><a class="t" id="t0814b05"></a>
<p class="endsutta"><span class="t-juanname">佛說一切流攝守因經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
