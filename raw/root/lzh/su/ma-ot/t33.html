<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t33">
<article>
<div class="hgroup mirror"><h1 class="mirror-row"><span class="mirror-left latin">T33</span>
<span class="mirror-right">佛說恒水經</span></h1></div>　<a class="t" id="t0817a01"></a><a class="t" id="t0817a02"></a><a class="t" id="t0817a03"></a><p class="suttainfo"><span class="t-juanname">佛說恒水經</span><br><a class="t" id="t0817a04"></a><a class="t" id="t0817a05"></a>
<span class="t-byline">西晉三藏法師法炬譯</span></p><a class="t" id="t0817a06"></a>
<p><a class="t-linehead" id="t-linehead0817a06"></a>聞如是：</p>
<p>一時，佛與大比丘僧、諸弟子、菩薩俱行<a class="t" id="t0817a07"></a>到恒水。諸天人民、鬼神、龍、人非人，及初發道<a class="t" id="t0817a08"></a>意者無央數，各持華香伎樂皆追從佛，已到<a class="t" id="t0817a09"></a>恒水，施座而坐，眾會皆定。月十五日說戒時，<a class="t" id="t0817a10"></a>阿難從坐起，正衣服，前作禮，以頭腦著佛<a class="t" id="t0817a11"></a>足，却長跪叉手白佛言：「諸弟子坐安定，願佛<a class="t" id="t0817a12"></a>可說戒經。」佛默然不應，阿難還就坐甚久。<a class="t" id="t0817a13"></a>到夜半，阿難復起前，長跪叉手白佛言：「夜已<a class="t" id="t0817a14"></a>半，諸弟子坐皆安定，願聞佛說戒經。」佛復默<a class="t" id="t0817a15"></a>然不應，阿難復還就坐大久。鷄向欲鳴，阿難<a class="t" id="t0817a16"></a>復起前，長跪叉手白佛言：「鷄欲鳴，諸弟子願<a class="t" id="t0817a17"></a>欲聞說佛戒經。」</p>
<p><a class="t-linehead" id="t-linehead0817a17"></a>佛告阿難言：「人生死展轉五<a class="t" id="t0817a18"></a>道以往來，在世間甚大勤苦，不自識知前世<a class="t" id="t0817a19"></a>宿命本末者，皆坐心意不端故。人身甚難得，<a class="t" id="t0817a20"></a>已得人身，佛經戒復難得值聞，已得聞佛經<a class="t" id="t0817a21"></a>戒，信入佛道復難，已入佛道，守持經戒復難<a class="t" id="t0817a22"></a>得。佛欲說戒經，今坐中有一弟子，不能持佛<a class="t" id="t0817a23"></a>戒經，用是故佛不說戒經。」</p>
<p><a class="t-linehead" id="t-linehead0817a23"></a>阿難白佛言：「我不<a class="t" id="t0817a24"></a>知何所弟子不持佛戒經？」</p>
<p><a class="t-linehead" id="t-linehead0817a24"></a>摩訶目乾連三昧<a class="t" id="t0817a25"></a>徹視，見不持戒弟子，即起往至其前謂之言：<a class="t" id="t0817a26"></a>「卿為佛作弟子，不能持戒法，是為捐棄之人，<a class="t" id="t0817a27"></a>不應與尊者共同坐席，當起出，不得復入眾<a class="t" id="t0817a28"></a>中。」佛告摩訶目乾連：「汝好曉令出不持戒弟<a class="t" id="t0817a29"></a>子。」即自慚愧出去。</p>
<p><a class="t-linehead" id="t-linehead0817a29"></a>佛告諸弟子：「善聽今說法。」<a class="t" id="t0817b01"></a>諸弟子皆叉手言：「唯然受教。」</p>
<p><a class="t-linehead" id="t-linehead0817b01"></a>佛言：「大海水有<a class="t" id="t0817b02"></a>朝夕來往時不過故際，還去亦不過故際。諸<a class="t" id="t0817b03"></a>弟子皆當端心正汝意，還自視中表五藏，思<a class="t" id="t0817b04"></a>惟生死甚勤苦，當奉持戒經不當缺犯。持五<a class="t" id="t0817b05"></a>戒者，還生世間作人。持十善者得生天。持二<a class="t" id="t0817b06"></a>百五十戒者，現世可得阿羅漢、辟支佛、菩薩、<a class="t" id="t0817b07"></a>佛泥洹大道。以道以受人身，當奉持經戒，死<a class="t" id="t0817b08"></a>死不當缺犯大如毛髮；譬如海水朝夕來往<a class="t" id="t0817b09"></a>時不敢過故際。海中有七寶。何謂七寶？一者<a class="t" id="t0817b10"></a>白銀，二者黃金，三者珊瑚，四者白珠，五者車<a class="t" id="t0817b11"></a><span class="gaiji">璩<!--gaiji,璩,1[（王＊巨）／木],2&#x249B2;,3--></span>，六者明月珠，七者摩尼珠，是為海中七寶。<a class="t" id="t0817b12"></a>今佛道中亦有七寶。」</p>
<p><a class="t-linehead" id="t-linehead0817b12"></a>佛言：「道寶是也。一者須<a class="t" id="t0817b13"></a>陀洹，二者斯陀含，三者阿那含，四者阿羅漢，<a class="t" id="t0817b14"></a>五者辟支佛，六者發意念度一切菩薩，七者<a class="t" id="t0817b15"></a>佛泥洹大道，是為七寶。欲得道寶者，皆當棄<a class="t" id="t0817b16"></a>捐婬泆、瞋恚、愚癡，持戒精進累積功德，中外<a class="t" id="t0817b17"></a>清淨自守，無常高士如是。海水不受惡露，若<a class="t" id="t0817b18"></a>有死人、污穢臭處、不清潔者，疾風吹著岸上。<a class="t" id="t0817b19"></a>今佛道中不受污穢不持經戒惡人，諸有犯<a class="t" id="t0817b20"></a>經戒者，乃牽臂出之。譬如四輩鼠：一者屋間<a class="t" id="t0817b21"></a>鼠，二者家中鼠，三者野田鼠，四者清溷中鼠。<a class="t" id="t0817b22"></a>屋間鼠不能居平地，平地鼠不能居屋間，野<a class="t" id="t0817b23"></a>田中鼠不能居人家，人家鼠不能居野田，清<a class="t" id="t0817b24"></a>溷中鼠不能出清溷中也，不知倉中饒穀故<a class="t" id="t0817b25"></a>也。人復有四輩。何謂四輩？一輩人端心正意<a class="t" id="t0817b26"></a>持戒不犯，欲得阿羅漢道。二輩人者持戒精<a class="t" id="t0817b27"></a>進，欲得辟支佛道。三輩人持戒學問明經智<a class="t" id="t0817b28"></a>慧，念度一切欲得佛道。四輩人託名為弟子，<a class="t" id="t0817b29"></a>不能奉持明戒不欲學問，心意猶豫恐不得<a class="t" id="t0817c01"></a>道故。是為前却弟子，如是四輩鼠。」</p>
<p><a class="t-linehead" id="t-linehead0817c01"></a>佛言：「諸<a class="t" id="t0817c02"></a>弟子！天下有五江，東流一江字沙祿，南流一<a class="t" id="t0817c03"></a>江字阿夷，西流一江字恒，北流一江字默徘<a class="t" id="t0817c04"></a>徊，中流名字為江；轉流入海皆棄本名字，當<a class="t" id="t0817c05"></a>為海水。」</p>
<p><a class="t-linehead" id="t-linehead0817c05"></a>佛言：「諸弟子！有婆羅門種，有剎利種，<a class="t" id="t0817c06"></a>有工師種，有田家種，有乞人。有若于輩，各<a class="t" id="t0817c07"></a>自道說言：『我種豪貴。』如愧富樂貧賤，當如<a class="t" id="t0817c08"></a>五江水入海，若干輩為佛作弟子，皆當棄本<a class="t" id="t0817c09"></a>名字，乃為是佛弟子耳！安得復有貴賤自貢<a class="t" id="t0817c10"></a>高？先知當教後知，不得言：『我知道。』自憍貴；不<a class="t" id="t0817c11"></a>得言：『學久知經多。』不得言：『我所作意應道，彼<a class="t" id="t0817c12"></a>所作非作。』是者皆為犯戒，不得入眾中也。道<a class="t" id="t0817c13"></a>法長幼相教護，當相承用，有未解經道者，不<a class="t" id="t0817c14"></a>得向說深事，此為大過。天下大雨水，水流入<a class="t" id="t0817c15"></a>水溝，水溝流入溪<span class="gaiji">澗<!--gaiji,澗,1[澗-日＋月],2&#x3D4E;,3--></span>，溪<span class="gaiji">澗<!--gaiji,澗,1[澗-日＋月],2&#x3D4E;,3--></span>流入江，江流入海<a class="t" id="t0817c16"></a>中，海水不增不減。諸弟子！學道得須陀洹<a class="t" id="t0817c17"></a>者，有得斯陀含、阿那含者，有得阿羅漢者，有<a class="t" id="t0817c18"></a>得辟支佛者，有得阿惟越致者，有得佛泥洹<a class="t" id="t0817c19"></a>道者，來者去者，佛道亦不增亦不減，如海水<a class="t" id="t0817c20"></a>不增不減也。」</p>
<p><a class="t-linehead" id="t-linehead0817c20"></a>佛言：「海中有大魚，一者長四千<a class="t" id="t0817c21"></a>里，二者長八千里，三者長萬二千里，四者長<a class="t" id="t0817c22"></a>萬六千里，五者長二萬里，六者長二萬四千<a class="t" id="t0817c23"></a>里，七者長二萬八千里。學問不值明師，安知<a class="t" id="t0817c24"></a>天下有大道乎？乘船遊於洿池泉流，安知天<a class="t" id="t0817c25"></a>下有江海？佛經如江海，一切世間經書皆因<a class="t" id="t0817c26"></a>佛經而出，經難得再見聞，當取諷誦讀，却後<a class="t" id="t0817c27"></a>數千萬億歲，乃復有佛經戒耳。日月星宿當<a class="t" id="t0817c28"></a>有壞敗時，奉行佛經戒無有壞滅時。自今已<a class="t" id="t0817c29"></a>後，佛不復說經戒。佛經戒甚重，中有受持戒<a class="t" id="t0818a01"></a>犯惡者，頭破作七分故也。」</p>
<p><a class="t-linehead" id="t-linehead0818a01"></a>佛說經訖，諸弟子<a class="t" id="t0818a02"></a>皆一心重持戒法，諸天人民、鬼神、龍皆起前，<a class="t" id="t0818a03"></a>以頭面著地，為佛作禮而去。</p><a class="t" id="t0818a04"></a>
<p class="endsutta"><span class="t-juanname">佛說恒水經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
