<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t38">
<article>
<div class="hgroup mirror"><h1 class="mirror-row"><span class="mirror-left latin">T38</span>
<span class="mirror-right">佛說輪王七寶經</span></h1></div>　<a class="t" id="t0821a14"></a><a class="t" id="t0821a15"></a><a class="t" id="t0821a16"></a><a class="t" id="t0821a17"></a><a class="t" id="t0821a18"></a><p class="suttainfo"><span class="t-juanname">佛說輪王七寶經</span><br><a class="t" id="t0821a19"></a><a class="t" id="t0821a20"></a>
<span class="t-byline">西天譯經三藏朝奉大夫試鴻臚卿<a class="t" id="t0821a21"></a>傳法大師臣施護奉　詔譯</span></p>
<a class="t" id="t0821a22"></a>
<p><a class="t-linehead" id="t-linehead0821a22"></a>如是我聞：</p>
<p>一時，佛在舍衛國，與大芻苾眾俱。<a class="t" id="t0821a23"></a>是時佛告諸苾芻言：「汝等當知，有剎帝利大<a class="t" id="t0821a24"></a>灌頂王——已受灌頂得輪王位，威德自在人所<a class="t" id="t0821a25"></a>尊重——出現世間，其王出時有七寶現。何等為<a class="t" id="t0821a26"></a>七？所謂輪寶、象寶、馬寶、主藏臣寶、主兵臣寶、摩<a class="t" id="t0821a27"></a>尼寶、女寶，如是七寶隨王出現。</p>
<p><a class="t-linehead" id="t-linehead0821a27"></a>「何名輪寶？所<a class="t" id="t0821a28"></a>謂千輻金輪最上殊妙，諸相圓滿有大威力，<a class="t" id="t0821a29"></a>其金輪寶從空而下住王宮門，是時彼剎帝<a class="t" id="t0821b01"></a>利大灌頂輪王，見是輪寶出已心大歡喜，即<a class="t" id="t0821b02"></a>告侍臣言：『汝今速嚴四兵，當出遊幸。』是時侍<a class="t" id="t0821b03"></a>臣受王命已，即嚴四兵，既嚴整已，即詣王所<a class="t" id="t0821b04"></a>而白王言：『四兵已嚴，王出遊幸今正是時。』爾<a class="t" id="t0821b05"></a>時彼剎帝利大灌頂輪王，即從座起整其衣<a class="t" id="t0821b06"></a>服，出於宮門；彼千輻輪導於王前，從王右手<a class="t" id="t0821b07"></a>順次而轉。是時彼王遊於四海，於少時間即<a class="t" id="t0821b08"></a>還王宮，以其輪寶功能勝故。諸苾芻！此名剎<a class="t" id="t0821b09"></a>帝利大灌頂輪王出時第一輪寶出現。</p><a class="t" id="t0821b10"></a>
<p><a class="t-linehead" id="t-linehead0821b10"></a>「復次，諸苾芻！彼剎帝利大灌頂輪王出時，復<a class="t" id="t0821b11"></a>有象寶出現，其相殊妙純白無雜，猶如大龍，<a class="t" id="t0821b12"></a>七處具足圓滿而住，從於北方乘空而來住<a class="t" id="t0821b13"></a>王宮門。是時臣寮見是事已，即馭王所，具以<a class="t" id="t0821b14"></a>其事而白於王。彼大灌頂輪王見是象寶出<a class="t" id="t0821b15"></a>已，心大歡喜內自思惟：『甚為賢善，最大殊勝，<a class="t" id="t0821b16"></a>我有所用而必當取。』是時彼王謂諸臣言：『象<a class="t" id="t0821b17"></a>寶出現，汝等宜應專勤守護備吾所用。』是時<a class="t" id="t0821b18"></a>侍臣受王命已，於長時中專勤守護，善巧調<a class="t" id="t0821b19"></a>習，無少損失，備王所用。」</p>
<p><a class="t-linehead" id="t-linehead0821b19"></a>佛告諸苾芻：「往昔有<a class="t" id="t0821b20"></a>剎帝利大灌頂輪王出世，是時亦有象寶出<a class="t" id="t0821b21"></a>現，其王於晨朝時乘彼象寶，遊於四海即時<a class="t" id="t0821b22"></a>還宮。汝等當知，象寶有是勝妙功能。諸苾芻！<a class="t" id="t0821b23"></a>此名大灌頂輪王出時第二象寶出現。</p><a class="t" id="t0821b24"></a>
<p><a class="t-linehead" id="t-linehead0821b24"></a>「復次，諸苾芻！大灌頂輪王出時，復有馬寶出<a class="t" id="t0821b25"></a>現，其數有四，諸分圓滿而各有其上妙色相，<a class="t" id="t0821b26"></a>所謂青、黃、赤、白，項頸妙好猶如謨囉，行步迅<a class="t" id="t0821b27"></a>疾而復調善。是四馬寶出現宮門，爾時臣寮<a class="t" id="t0821b28"></a>見是馬寶希有妙好，即馭王所。彼大灌頂輪<a class="t" id="t0821b29"></a>王見是四馬寶已，心大歡喜內自思惟：『馬寶<a class="t" id="t0821c01"></a>出現甚為賢善，我有所用必當如意。』彼大灌<a class="t" id="t0821c02"></a>頂輪王而復宣言：『汝等諸臣！於長時中當勤<a class="t" id="t0821c03"></a>守護善巧調習，我有所用而必當取。』是時臣<a class="t" id="t0821c04"></a>寮受王命已，長時守護備王所用。諸苾芻！<a class="t" id="t0821c05"></a>往昔有大灌頂輪王出世，是時亦有馬寶出<a class="t" id="t0821c06"></a>現，其王於晨朝時乘是馬寶，遊於四海即復<a class="t" id="t0821c07"></a>還宮。汝等當知，馬寶有是殊勝功能。諸苾芻！<a class="t" id="t0821c08"></a>此名大灌頂輪王出時第三馬寶出現。</p><a class="t" id="t0821c09"></a>
<p><a class="t-linehead" id="t-linehead0821c09"></a>「復次，諸苾芻！輪王出時復有主藏臣寶出現。<a class="t" id="t0821c10"></a>是時有大寶藏，堅牢具足大財大富，彼臣所<a class="t" id="t0821c11"></a>主。時主藏臣，即詣王所作是白言：『有大寶藏，<a class="t" id="t0821c12"></a>一切殊妙珍寶具足，所謂金等一切寶物；王<a class="t" id="t0821c13"></a>有所用，我當授王一切如意無少闕失。』是時<a class="t" id="t0821c14"></a>輪王見是主藏臣寶出已，心大歡喜，又聞其<a class="t" id="t0821c15"></a>言金等諸寶一切具足獲大如意。時王即謂<a class="t" id="t0821c16"></a>彼主藏臣寶言：『汝今有如是色相神通威力，<a class="t" id="t0821c17"></a>能主地中廣大伏藏，金等諸寶一切具足。觀<a class="t" id="t0821c18"></a>如是事，甚為希有最上賢善，汝善主持，我有<a class="t" id="t0821c19"></a>所欲汝當供給，餘非欲者亦善主持。』諸苾芻！<a class="t" id="t0821c20"></a>汝等當知，此地伏藏，人所不見非人即見，輪<a class="t" id="t0821c21"></a>王出時有主藏臣而自出現，為王守護一切<a class="t" id="t0821c22"></a>供給，此名輪王出時第四主藏臣寶出現。</p><a class="t" id="t0821c23"></a>
<p><a class="t-linehead" id="t-linehead0821c23"></a>「復次，諸苾芻！輪王出時復有主兵臣寶出現。<a class="t" id="t0821c24"></a>是時彼臣，有大智略勇猛威德，大力色相一<a class="t" id="t0821c25"></a>切具足，善御兵眾護王國界不令侵擾。時主<a class="t" id="t0821c26"></a>兵臣詣於王所，白如是言：『大王當知，我善主<a class="t" id="t0821c27"></a>兵守護王境，若時非時諸有所作，當如王意<a class="t" id="t0821c28"></a>無少闕失。』是時彼王見是主兵臣寶出現已，<a class="t" id="t0821c29"></a>心大歡喜即謂彼言：『汝今有大智略勇猛威德<a class="t" id="t0822a01"></a>大力色相。若時非時一切能作，善御兵眾，守<a class="t" id="t0822a02"></a>護國界，甚為賢善。汝當長時親輔於我，諸有<a class="t" id="t0822a03"></a>所為汝善方便，汝今於王是大守護。』諸苾芻！<a class="t" id="t0822a04"></a>此名輪王出時第五主兵臣寶出現。</p><a class="t" id="t0822a05"></a>
<p><a class="t-linehead" id="t-linehead0822a05"></a>「復次，諸苾芻！輪王出時復有大摩尼寶出現。<a class="t" id="t0822a06"></a>彼摩尼寶，最上色相妙好殊勝，有大光明圓滿<a class="t" id="t0822a07"></a>具足，其光廣大普照一切，有大功能。於王<a class="t" id="t0822a08"></a>宮中若有是寶，而彼夜暗非燈所照，寶出光<a class="t" id="t0822a09"></a>明自然照曜猶如日光。諸苾芻！往昔有大輪<a class="t" id="t0822a10"></a>王出世，是時亦有大摩尼寶出現，有大光明。<a class="t" id="t0822a11"></a>彼王爾時欲驗其能，即勅臣寮速嚴四兵，當<a class="t" id="t0822a12"></a>於夜分出遊園林。是時臣寮受王命已，即嚴<a class="t" id="t0822a13"></a>四兵，速詣王所白如是言：『四兵已集，王出遊<a class="t" id="t0822a14"></a>幸今正是時。』爾時彼王，即以大摩尼寶置旌<a class="t" id="t0822a15"></a>旗上引導王前，於夜分中出遊園林。其寶光<a class="t" id="t0822a16"></a>明照一由旬，其王四兵皆悉光明互相映曜，<a class="t" id="t0822a17"></a>如天光明等無有異。諸苾芻！此名輪王出時<a class="t" id="t0822a18"></a>第六大摩尼寶出現。</p><a class="t" id="t0822a19"></a>
<p><a class="t-linehead" id="t-linehead0822a19"></a>「復次、諸苾芻！輪王出時復有女寶出現，最上<a class="t" id="t0822a20"></a>色相諸分圓滿妙好第一，諸世間人無有等<a class="t" id="t0822a21"></a>者，輕妙柔軟如幹唧梨，身諸毛孔出諸妙香。<a class="t" id="t0822a22"></a>譬如盛香寶器，於一切時香氣常在。又復女<a class="t" id="t0822a23"></a>寶所有出入之息，一一皆如青蓮華香，人所<a class="t" id="t0822a24"></a>愛樂。如王所行女寶從後，諸有所作適悅自<a class="t" id="t0822a25"></a>在，性行貞正不受邪染，常出愛語人所樂聞，<a class="t" id="t0822a26"></a>面有光明人所喜見。諸苾芻！此名輪王出時<a class="t" id="t0822a27"></a>第七女寶出現。」</p><a class="t" id="t0822a28"></a>
<p><a class="t-linehead" id="t-linehead0822a28"></a>佛告諸苾芻：「如是名為輪王出時七寶出現。<a class="t" id="t0822a29"></a>汝等當知，如來、應供、正等正覺出時，宣說七<a class="t" id="t0822b01"></a>覺支法。何等為七？所謂念覺支、擇法覺支、精<a class="t" id="t0822b02"></a>進覺支、喜覺支、輕安覺支、定覺支、捨覺支，<a class="t" id="t0822b03"></a>如是名為七覺支法。唯除如來、應供、正等正<a class="t" id="t0822b04"></a>覺出世宣說，如前七寶亦如是，唯除大灌頂<a class="t" id="t0822b05"></a>輪王出時其寶出現。汝等當知，如來所說七<a class="t" id="t0822b06"></a>覺支法，令諸眾生如理修行，一切皆得安樂<a class="t" id="t0822b07"></a>利益，汝等當勤如是修學。」</p><a class="t" id="t0822b08"></a>
<p class="endsutta"><span class="t-juanname">佛說輪王七寶經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
