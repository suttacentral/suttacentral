<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t75">
<article>
<div class="hgroup mirror"><h1 class="mirror-row"><span class="mirror-left latin">T75</span>
<span class="mirror-right">佛為黃竹園老婆羅門說學經</span></h1></div>　<a class="t" id="t0882a18"></a><a class="t" id="t0882a19"></a><a class="t" id="t0882a20"></a><p class="suttainfo"><span class="t-juanname">佛為黃竹園老婆羅門說學經</span><br><a class="t" id="t0882a21"></a><a class="t" id="t0882a22"></a>
<span class="t-byline">失譯人名今附宋錄</span></p><a class="t" id="t0882a23"></a>
<p><a class="t-linehead" id="t-linehead0882a23"></a>聞如是：</p>
<p>一時，婆伽婆在鞞蘭若黃竹園。彼時，<a class="t" id="t0882a24"></a>鞞蘭若婆羅門，年老耆宿命趣後世，生年百<a class="t" id="t0882a25"></a>二十，手執杖，中食後行，彷徉而行至世尊所。<a class="t" id="t0882a26"></a>到已，共世尊面相慰勞。世尊面相慰勞已，柱<a class="t" id="t0882a27"></a>杖世尊前立，鞞蘭若却住一面已，白世尊曰：<a class="t" id="t0882a28"></a>「此瞿曇！我聞沙門瞿曇年幼、學亦初，謂有大<a class="t" id="t0882a29"></a>沙門婆羅門，彼來到亦不隨時恭敬，亦不從<a class="t" id="t0882b01"></a>坐起而不請坐。此瞿曇！我不然可汝。」</p>
<p><a class="t-linehead" id="t-linehead0882b01"></a>「此婆<a class="t" id="t0882b02"></a>羅門！我亦不見天及世間魔梵、沙門婆羅門、眾<a class="t" id="t0882b03"></a>天及人，令如來恭敬從坐起而請者。此婆羅<a class="t" id="t0882b04"></a>門！謂如來若恭敬從坐起者，彼人頭破為七<a class="t" id="t0882b05"></a>分」</p>
<p><a class="t-linehead" id="t-linehead0882b05"></a>「此沙門瞿曇！但懈怠慢！」</p>
<p>「此婆羅門！有方便<a class="t" id="t0882b06"></a>我可有慢，不如汝所說。此婆羅門！有色之味、<a class="t" id="t0882b07"></a>聲之味、香之味、細滑之味，是如來已盡、已知，<a class="t" id="t0882b08"></a>斷除根本，當來恐怖不復生法。此婆羅門！有<a class="t" id="t0882b09"></a>是方便，令我有慢，不如汝所說。」</p>
<p><a class="t-linehead" id="t-linehead0882b09"></a>「沙門瞿曇！無<a class="t" id="t0882b10"></a>有恐怖。」</p>
<p><a class="t-linehead" id="t-linehead0882b10"></a>「此婆羅門！復有方便，令我無有恐怖，<a class="t" id="t0882b11"></a>不如汝所說。謂婆羅門！諸有色恐怖、聲恐怖、<a class="t" id="t0882b12"></a>香恐怖、味恐怖、細滑恐怖，彼，如來已盡、已知，<a class="t" id="t0882b13"></a>斷除根本，當來恐怖不復生。此婆羅門！有是<a class="t" id="t0882b14"></a>方便，令我無有恐怖，不如汝所說。」</p>
<p><a class="t-linehead" id="t-linehead0882b14"></a>「此沙門瞿<a class="t" id="t0882b15"></a>曇！不復入胎。」</p>
<p><a class="t-linehead" id="t-linehead0882b15"></a>「此婆羅門！有方便令我不入胎，<a class="t" id="t0882b16"></a>不如汝所說。此婆羅門！諸有沙門婆羅門，當<a class="t" id="t0882b17"></a>還於有、入於胎，我已盡、已知，斷除根本，當來<a class="t" id="t0882b18"></a>恐怖不復生，我說不入胎。此婆羅門！如來、無<a class="t" id="t0882b19"></a>所著、等正覺，不復還入有於胎，已盡、已知，斷<a class="t" id="t0882b20"></a>除根本，當來恐怖不復生，我不入胎。此婆羅<a class="t" id="t0882b21"></a>門！有是方便，令我不入胎，不如汝所說。復次，<a class="t" id="t0882b22"></a>婆羅門！我者於世，皆有愚癡、樂於愚癡、為愚<a class="t" id="t0882b23"></a>癡所纏裹，我初分別法，我於眾生最在前說。<a class="t" id="t0882b24"></a>猶若，婆羅門！有鷄，產或十或二十卵，以時隨<a class="t" id="t0882b25"></a>時在上伏，以時隨時伏，以時隨時轉側。謂彼<a class="t" id="t0882b26"></a>鷄有所行，彼在卵中，以<span class="gaiji">［口＊（隹／乃）］<!--gaiji,,1[口＊（隹／乃）],2,3--></span>以足破卵已，安<a class="t" id="t0882b27"></a>隱自出，是彼初之行。如是，婆羅門！為愚癡所<a class="t" id="t0882b28"></a>纏裹、以愚癡為陰覆。我初分別法，我於眾生<a class="t" id="t0882b29"></a>最上說。此婆羅門！手抱草至道場樹下，到已<a class="t" id="t0882c01"></a>於道場樹下以草敷之，依敷尼師壇結加趺<a class="t" id="t0882c02"></a>坐，要不破坐至成有漏盡。此婆羅門！我不壞<a class="t" id="t0882c03"></a>坐至有漏盡。此婆羅門！於婬解脫，於諸惡不<a class="t" id="t0882c04"></a>善法得解脫，自覺自行得愛喜，於初禪正受<a class="t" id="t0882c05"></a>住。此婆羅門！我於彼時得初思惟，見法安樂，<a class="t" id="t0882c06"></a>住有樂行，不失安隱住乘於涅槃。此婆羅門！<a class="t" id="t0882c07"></a>息自覺自行，內有信樂，意應一心，無覺無行，<a class="t" id="t0882c08"></a>得定歡喜，於二禪正受住。此婆羅門！於彼時<a class="t" id="t0882c09"></a>得二思惟，見法安樂，住樂行，不失安隱住乘<a class="t" id="t0882c10"></a>於涅槃。此婆羅門！愛喜無染，作於護，意念等<a class="t" id="t0882c11"></a>知，身得安樂，謂聖所觀所護念安樂住，於三<a class="t" id="t0882c12"></a>禪正受住。此婆羅門！我於彼時得三思惟，<a class="t" id="t0882c13"></a>見法安樂，住樂行，不失安樂住乘於涅槃。此<a class="t" id="t0882c14"></a>婆羅門！止樂止苦，棄前歡喜愛滅，無苦無樂<a class="t" id="t0882c15"></a>護意清淨，於四禪正受住。此婆羅門！我於彼<a class="t" id="t0882c16"></a>時得四思惟，見法安樂，住樂行，不失安樂住<a class="t" id="t0882c17"></a>乘於涅槃。此婆羅門！以此三昧意清淨白無<a class="t" id="t0882c18"></a>有結，除諸結，柔濡行，常住不變異，念宿命<a class="t" id="t0882c19"></a>智為證，以自御意。此婆羅門！有行有說，念無<a class="t" id="t0882c20"></a>量宿所受，若一生二生百生千生，若一劫半<a class="t" id="t0882c21"></a>劫無量諸劫，彼彼眾生字是姓是，作性如<a class="t" id="t0882c22"></a>是，食如是，苦樂如是，命長短，此間終生彼<a class="t" id="t0882c23"></a>間，彼間終生此間，在此間字是姓是，食如是<a class="t" id="t0882c24"></a>食，命如是長短。此婆羅門！我於彼時於夜半<a class="t" id="t0882c25"></a>得初聖明，本無放逸行，今為定行，謂無智<a class="t" id="t0882c26"></a>滅、智得生，闇冥除、明得生，無明盡、明得成，謂<a class="t" id="t0882c27"></a>念宿命明智為證。此婆羅門！以三昧意清淨白<a class="t" id="t0882c28"></a>無有結，除諸結，柔濡行，常住無變異，得天<a class="t" id="t0882c29"></a>眼智為證，以自御意。此婆羅門！我以天眼見<a class="t" id="t0883a01"></a>清淨出過於人，眾生生者終者，有好有惡，有<a class="t" id="t0883a02"></a>妙有醜，生善處惡處，隨眾生所作行，我知如<a class="t" id="t0883a03"></a>真。此眾生與身惡行俱、口惡行俱、意惡行俱，<a class="t" id="t0883a04"></a>聖所不美，邪見與邪見俱，彼因彼緣，彼身壞<a class="t" id="t0883a05"></a>死時生惡趣泥犁中。有眾生身與善俱、口善<a class="t" id="t0883a06"></a>行、意善行，信有善行，等見與等行俱，彼因彼<a class="t" id="t0883a07"></a>緣，彼身壞死時生善處天上。此婆羅門！我於<a class="t" id="t0883a08"></a>彼時，於夜過半得二明，本無放逸行，今得定<a class="t" id="t0883a09"></a>行，謂棄無智、得於智，闇得除、明得成，無明盡、<a class="t" id="t0883a10"></a>得有明，謂得天眼明智為證。此婆羅門！我<a class="t" id="t0883a11"></a>以此三昧意清淨白無有結，除諸結，柔濡行，<a class="t" id="t0883a12"></a>常住無變異，有漏盡智為證明，以自御意。<a class="t" id="t0883a13"></a>此婆羅門！有此苦，知如真，苦習、苦盡、苦盡<a class="t" id="t0883a14"></a>住處，知如真，此有漏、有漏習、有漏盡、有漏<a class="t" id="t0883a15"></a>盡住處，知如真，彼知彼見漏有漏意解脫，<a class="t" id="t0883a16"></a>有有漏、癡有漏意解脫，解脫已得解脫知，<a class="t" id="t0883a17"></a>生以盡、梵行以成、所作以辦、名色已有，<a class="t" id="t0883a18"></a>知如真。此婆羅門！我於彼時夜欲曉得於三<a class="t" id="t0883a19"></a>明，本無放逸行，今得定行，無智盡、得有智，<a class="t" id="t0883a20"></a>無明盡、得有明，謂有漏盡智為證得明。此婆<a class="t" id="t0883a21"></a>羅門！謂有等說而說無愚癡，人生世間於眾<a class="t" id="t0883a22"></a>生尠得離苦樂。此婆羅門！有說我等而說。何<a class="t" id="t0883a23"></a>以故？此婆羅門！我非愚癡人出於世，於此世<a class="t" id="t0883a24"></a>間最為妙，無有苦樂。」</p>
<p><a class="t-linehead" id="t-linehead0883a24"></a>於是鞞蘭若婆羅門放<a class="t" id="t0883a25"></a>杖著地，頭面禮世尊足，在世尊前讚世尊：「世<a class="t" id="t0883a26"></a>尊為最！世尊為妙！世尊為最妙！世尊無與等，<a class="t" id="t0883a27"></a>無有與世尊等者！世尊無有患，世尊於人亦<a class="t" id="t0883a28"></a>無恚。此世尊！我今自歸法及比丘僧，惟世尊！<a class="t" id="t0883a29"></a>我今持優婆塞，從今日始盡命離於殺，今<a class="t" id="t0883b01"></a>自歸。」佛如是說。鞞蘭若婆羅門聞世尊所說，<a class="t" id="t0883b02"></a>歡喜而樂。</p><a class="t" id="t0883b03"></a>
<p class="endsutta"><span class="t-juanname">佛為黃竹園老婆羅門說學經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
