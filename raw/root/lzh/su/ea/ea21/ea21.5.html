<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea21.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">21.5</span> <span class="mirror-right">（五）瞿波離</span>
</h1>
</div>
<p><a class="t-linehead" id="t-linehead0603b02"></a>聞如是：</p>
<p>一時，佛在舍衛國祇樹給孤獨 <a class="t" id="t0603b03"></a>園。</p>
<p><a class="t-linehead" id="t-linehead0603b03"></a>爾時，瞿波離比丘至世尊所，頭面禮足， <a class="t" id="t0603b04"></a>在一面坐。爾時，彼比丘白世尊曰：「此舍利弗、 <a class="t" id="t0603b05"></a>目揵連比丘所行甚惡，造諸惡行。」</p>
<p><a class="t-linehead" id="t-linehead0603b05"></a>世尊告曰： <a class="t" id="t0603b06"></a>「勿作是語。汝發歡喜心於如來所，舍利弗、 <a class="t" id="t0603b07"></a>目揵連比丘所行純善，無有諸惡。」</p>
<p><a class="t-linehead" id="t-linehead0603b07"></a>是時，瞿 <a class="t" id="t0603b08"></a>波離比丘再三白世尊曰：「如來所說誠無虛 <a class="t" id="t0603b09"></a>妄；然舍利弗、目揵連比丘所行甚惡，無有善 <a class="t" id="t0603b10"></a>本。」</p>
<p><a class="t-linehead" id="t-linehead0603b10"></a>世尊告曰：「汝是愚人，不信如來之所說 <a class="t" id="t0603b11"></a>乎？方言：『舍利弗、目揵連比丘所行甚惡。』汝今 <a class="t" id="t0603b12"></a>造此惡行，後受報不久。」</p>
<p><a class="t-linehead" id="t-linehead0603b12"></a>爾時，彼比丘即於 <a class="t" id="t0603b13"></a>坐上，身生惡瘡，大如芥子，轉如大豆，漸 <a class="t" id="t0603b14"></a>如阿摩勒果，稍如胡桃，遂如合掌，膿血 <a class="t" id="t0603b15"></a>流逸，身壞命終，生蓮華地獄中。</p>
<p><a class="t-linehead" id="t-linehead0603b15"></a>是時，尊者 <a class="t" id="t0603b16"></a>大目揵連聞瞿波離命終，便至世尊所， <a class="t" id="t0603b17"></a>頭面禮足，在一面坐。斯須退坐，白世尊 <a class="t" id="t0603b18"></a>曰：「瞿波離比丘為生何處？」</p>
<p><a class="t-linehead" id="t-linehead0603b18"></a>世尊告曰：「彼命終 <a class="t" id="t0603b19"></a>者生蓮華地獄中。」</p>
<p><a class="t-linehead" id="t-linehead0603b19"></a>是時，目連白世尊曰：「我 <a class="t" id="t0603b20"></a>今欲往至彼地獄，教化彼人。」</p>
<p><a class="t-linehead" id="t-linehead0603b20"></a>世尊告曰：「目 <a class="t" id="t0603b21"></a>連！不須往彼。」</p>
<p><a class="t-linehead" id="t-linehead0603b21"></a>目連復重白世尊曰：「欲往 <a class="t" id="t0603b22"></a>至彼地獄中，教化彼人。」</p>
<p><a class="t-linehead" id="t-linehead0603b22"></a>爾時，世尊亦默然不 <a class="t" id="t0603b23"></a>對。</p>
<p><a class="t-linehead" id="t-linehead0603b23"></a>是時，尊者大目揵連如力士屈申臂頃， <a class="t" id="t0603b24"></a>從舍衛沒不現，便至蓮華大地獄中。當爾 <a class="t" id="t0603b25"></a>時，瞿波離比丘身體火然，又有百頭牛，以 <a class="t" id="t0603b26"></a>犁其舌。</p>
<p><a class="t-linehead" id="t-linehead0603b26"></a>爾時，尊者大目揵連在虛空中結跏 <a class="t" id="t0603b27"></a>趺坐，彈指告彼比丘。</p>
<p><a class="t-linehead" id="t-linehead0603b27"></a>彼比丘即仰問曰： <a class="t" id="t0603b28"></a>「汝是何人？」</p>
<p><a class="t-linehead" id="t-linehead0603b28"></a>目揵連報曰：「瞿波離！我是釋迦文 <a class="t" id="t0603b29"></a>佛弟子，字目揵連，姓拘利陀。」</p>
<p><a class="t-linehead" id="t-linehead0603b29"></a>是時，比丘見 <a class="t" id="t0603c01"></a>目連已，吐此惡言：「我今墮此惡趣，猶不免 <a class="t" id="t0603c02"></a>汝前乎？」說此語訖，即其時以有千頭牛 <a class="t" id="t0603c03"></a>以犁其舌。</p>
<p><a class="t-linehead" id="t-linehead0603c03"></a>目連見已，倍增愁悒，生變悔心， <a class="t" id="t0603c04"></a>即於彼沒，還至舍衛國至世尊所，頭面 <a class="t" id="t0603c05"></a>禮足，在一面住。爾時，目連以此因緣具白 <a class="t" id="t0603c06"></a>世尊。</p>
<p><a class="t-linehead" id="t-linehead0603c06"></a>世尊告曰：「我前語汝，不須至彼見此 <a class="t" id="t0603c07"></a>惡人。」</p>
<p><a class="t-linehead" id="t-linehead0603c07"></a>爾時，世尊便說此偈：</p>
<a class="t" id="t0603c08"></a>
<blockquote class="gatha">
<p>「夫士之生，　　斧在口中，　　所以斬身， <a class="t" id="t0603c09"></a><br>
由其惡言；　　彼息我息，　　此二俱善。 <a class="t" id="t0603c10"></a><br>
已造惡行，　　斯墮惡趣，　　此為最惡， <a class="t" id="t0603c11"></a><br>
有盡無盡，　　向如來惡，　　此者最重。 <a class="t" id="t0603c12"></a><br>
一萬三千，　　六一灰獄，　　謗聖墮彼， <a class="t" id="t0603c13"></a><br>
身口所造。」</p>
</blockquote>
<a class="t" id="t0603c14"></a>
<p><a class="t-linehead" id="t-linehead0603c14"></a>爾時，世尊告諸比丘：「當學三法，成就其行。 <a class="t" id="t0603c15"></a>云何為三？身行善、口行善、意行善。如是，比丘！ <a class="t" id="t0603c16"></a>當作是學。」</p>
<p><a class="t-linehead" id="t-linehead0603c16"></a>爾時，諸比丘聞佛所說，歡喜奉 <a class="t" id="t0603c17"></a>行。</p>
<a class="t" id="t0603c18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
