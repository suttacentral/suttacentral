<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea21.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">21.4</span> <span class="mirror-right">（四）三安</span>
</h1>
</div>
<p><a class="t-linehead" id="t-linehead0603a15"></a>聞如是：</p>
<p>一時，佛在舍衛國祇樹給孤獨 <a class="t" id="t0603a16"></a>園。</p>
<p><a class="t-linehead" id="t-linehead0603a16"></a>爾時，世尊告諸比丘：「若有眾生，欲起慈 <a class="t" id="t0603a17"></a>心，有篤信意，承受奉事父母、兄弟、宗族、室家、 <a class="t" id="t0603a18"></a>朋友、知識，當安三處，令不移動。云何為三？ <a class="t" id="t0603a19"></a>當發歡喜，於如來所，心不移動，彼如來、至 <a class="t" id="t0603a20"></a>真、等正覺、明行成為、善逝、世間解、無上士、道法 <a class="t" id="t0603a21"></a>御、天人師，號佛、世尊。</p>
<p><a class="t-linehead" id="t-linehead0603a21"></a>「復當發意於正法中。如 <a class="t" id="t0603a22"></a>來法者，善說無礙，極為微妙，由此成果。如 <a class="t" id="t0603a23"></a>是智者當學知之！</p>
<p><a class="t-linehead" id="t-linehead0603a23"></a>「亦當發意 <span class="corr" title="[此&gt;於] cf.【麗】">於</span> 聖眾所。如 <a class="t" id="t0603a24"></a>來聖眾，悉皆和合，無有錯亂，法法成就：戒 <a class="t" id="t0603a25"></a>成就、三昧成就、智慧成就、解脫成就、解脫 <a class="t" id="t0603a26"></a>見慧成就。所謂聖眾者，四雙八輩、十二賢聖， <a class="t" id="t0603a27"></a>此是如來聖眾，可敬、可貴，此是世間無上福 <a class="t" id="t0603a28"></a>田。諸有比丘學此三處，則成大果報。如是， <a class="t" id="t0603a29"></a>諸比丘！當作是學。」</p>
<p><a class="t-linehead" id="t-linehead0603a29"></a>爾時，諸比丘聞佛所說， <a class="t" id="t0603b01"></a>歡喜奉行。</p>
<a class="t" id="t0603b02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
