<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea21.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">21.7</span> <span class="mirror-right">（七）病</span>
</h1>
</div>
<p><a class="t-linehead" id="t-linehead0604a28"></a>聞如是：</p>
<p>一時，佛在舍衛國祇樹給孤獨 <a class="t" id="t0604a29"></a>園。</p>
<p><a class="t-linehead" id="t-linehead0604a29"></a>爾時，世尊告諸比丘：「有三大患。云何為 <a class="t" id="t0604b01"></a>三？所謂風為大患，痰為大患，冷為大患。 <a class="t" id="t0604b02"></a>是謂，比丘！有此三大患，然復此三大患有三 <a class="t" id="t0604b03"></a>良藥。云何為三？若風患者酥為良藥，及 <a class="t" id="t0604b04"></a>酥所作飯食。若痰患者蜜為良藥，及蜜 <a class="t" id="t0604b05"></a>所作飯食。若冷患者油為良藥，及油所作 <a class="t" id="t0604b06"></a>飯食。是謂，比丘！此三大患有此三藥。</p>
<p><a class="t-linehead" id="t-linehead0604b06"></a>「如是， <a class="t" id="t0604b07"></a>比丘亦有此三大患。云何為三？所謂貪欲、 <a class="t" id="t0604b08"></a>瞋恚，愚癡。是謂，比丘！有此三大患。然復此三 <a class="t" id="t0604b09"></a>大患，有三良藥。云何為三？若貪欲起時，以 <a class="t" id="t0604b10"></a>不淨往治，及思惟不淨道。瞋恚大患者，以 <a class="t" id="t0604b11"></a>慈心往治，及思惟慈心道。愚癡大患者，以 <a class="t" id="t0604b12"></a>智慧往治，及因緣所起道。是謂，比丘！此三 <a class="t" id="t0604b13"></a>患有此三藥。是故，比丘！當求方便，索此 <a class="t" id="t0604b14"></a>三藥。如是，比丘！當作是學。」</p>
<p><a class="t-linehead" id="t-linehead0604b14"></a>爾時，諸比丘聞 <a class="t" id="t0604b15"></a>佛所說，歡喜奉行。</p>
<a class="t" id="t0604b16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
