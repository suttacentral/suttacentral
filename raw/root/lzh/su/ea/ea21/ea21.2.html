<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea21.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">21.2</span> <span class="mirror-right">（二）福業</span>
</h1>
</div>
<p><a class="t-linehead" id="t-linehead0602b12"></a>聞如是：</p>
<p>一時，佛在舍衛國祇樹給孤獨 <a class="t" id="t0602b13"></a>園。</p>
<p><a class="t-linehead" id="t-linehead0602b13"></a>爾時，世尊告諸比丘：「有此三福之業。云 <a class="t" id="t0602b14"></a>何為三？施為福業，平等為福業，思惟為福 <a class="t" id="t0602b15"></a>業。</p>
<p><a class="t-linehead" id="t-linehead0602b15"></a>「彼云何名施為福業？若有一人，開心布 <a class="t" id="t0602b16"></a>施沙門、婆羅門、極貧窮者、孤獨者、無所趣 <a class="t" id="t0602b17"></a>向者，須食與食，須漿給漿，衣被、飯食、床臥 <a class="t" id="t0602b18"></a>之具、病瘦醫藥、香花、宿止，隨身所便，無所 <a class="t" id="t0602b19"></a>愛惜，此名曰施福之業。</p>
<p><a class="t-linehead" id="t-linehead0602b19"></a>「云何名平等為 <a class="t" id="t0602b20"></a>福業？若有一人不殺、不盜，恒知慚愧，不 <a class="t" id="t0602b21"></a>興惡想。亦不盜竊，好惠施人，無貪悋心，語 <a class="t" id="t0602b22"></a>言和雅，不傷人心。亦不他淫，自修梵行， <a class="t" id="t0602b23"></a> <span class="corr" title="[已&gt;己]">己</span> 色自足。亦不妄語，恒念至誠，不欺誑言， <a class="t" id="t0602b24"></a>世人所敬，無有增損。亦不飲酒，恒知避 <a class="t" id="t0602b25"></a>亂。復以慈心遍滿一方，二方、三方、四方亦 <a class="t" id="t0602b26"></a>爾，八方、上下遍滿其中，無量無限，不可限， <a class="t" id="t0602b27"></a>不可稱計。以此慈心普覆一切，令得安 <a class="t" id="t0602b28"></a>隱。復以悲、喜、護心，普滿一方，二方、三方、四 <a class="t" id="t0602b29"></a>方亦爾，八方、上下悉滿其中，無量無限，不 <a class="t" id="t0602c01"></a>可稱計。以此悲、喜、護心悉滿其中，是謂名 <a class="t" id="t0602c02"></a>為平等為福之業。</p>
<p><a class="t-linehead" id="t-linehead0602c02"></a>「彼法云何名思惟為 <a class="t" id="t0602c03"></a>福業？於是，比丘！修行念覺意，依無欲、依無 <a class="t" id="t0602c04"></a>觀、依滅盡、依出要。修法覺意，修念覺意， <a class="t" id="t0602c05"></a>修猗覺意，修定覺意，修護覺意，依無欲、 <a class="t" id="t0602c06"></a>依無觀、依滅盡、依出要。是謂名 <span class="corr" title="[&gt;為] cf.【麗】">為</span> 思惟為 <a class="t" id="t0602c07"></a>福業。</p>
<p><a class="t-linehead" id="t-linehead0602c07"></a>「如是。比丘！有此三福之業。」</p>
<p><a class="t-linehead" id="t-linehead0602c07"></a>爾時，世尊 <a class="t" id="t0602c08"></a>便說此偈：</p>
<a class="t" id="t0602c09"></a>
<blockquote class="gatha">
<p>「布施及平等，　　慈心護思惟； <a class="t" id="t0602c10"></a><br>
有此三處所，　　智者所親近。 <a class="t" id="t0602c11"></a><br>
此間受其報，　　天上亦復然； <a class="t" id="t0602c12"></a><br>
緣有此三處，　　生天必不疑。</p>
</blockquote>
<a class="t" id="t0602c13"></a>
<p><a class="t-linehead" id="t-linehead0602c13"></a>「是故，諸比丘！當求方便，索此三處。如是，諸 <a class="t" id="t0602c14"></a>比丘！當作如是學。」</p>
<p><a class="t-linehead" id="t-linehead0602c14"></a>爾時，諸比丘聞佛所說， <a class="t" id="t0602c15"></a>歡喜奉行。</p>
<a class="t" id="t0602c16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
