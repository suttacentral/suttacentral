<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea21.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 21</span> <span class="mirror-right">三寶品第二十一</span></p>
<h1 class="mirror-row">
<span class="mirror-left latin">21.1</span> <span class="mirror-right">（一）第一德</span>
</h1>
</div>
<a class="t" id="t0601c21"></a> <a class="t" id="t0601c22"></a> <a class="t" id="t0601c23"></a>
<p class="suttainfo"><span class="t-juanname">增壹阿含經卷第十二</span><br>
<a class="t" id="t0601c24"></a> <a class="t" id="t0601c25"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0601c26"></a> <a class="t" id="t0601c27"></a>
<p><a class="t-linehead" id="t-linehead0601c27"></a>聞如是：</p>
<p>一時，佛在舍衛國 <span class="corr" title="[給&gt;祇]">祇</span> 樹給孤獨 <a class="t" id="t0601c28"></a>園。</p>
<p><a class="t-linehead" id="t-linehead0601c28"></a>爾時，世尊告諸比丘：「有三自歸之德。云 <a class="t" id="t0601c29"></a>何為三？所謂歸佛第一之德，歸法第二之德， <a class="t" id="t0602a01"></a>歸僧第三之德。</p>
<p><a class="t-linehead" id="t-linehead0602a01"></a>「彼云何名為歸佛之德？諸 <a class="t" id="t0602a02"></a>有眾生，二足、四足、眾多足者，有色、無色，有想、 <a class="t" id="t0602a03"></a>無想，至尼維先天上，如來於中，最尊、最上， <a class="t" id="t0602a04"></a>無能及者。由牛得乳，由乳得酪，由酪得 <a class="t" id="t0602a05"></a>酥，由酥得醍醐；然復醍醐於中，最尊、最 <a class="t" id="t0602a06"></a>上，無能及者。此亦如是，諸有眾生，二足、四 <a class="t" id="t0602a07"></a>足、眾多足者，有色、無色，有想、無想，至尼維先 <a class="t" id="t0602a08"></a>天上，如來於中，最尊、最上，無能及者。諸有 <a class="t" id="t0602a09"></a>眾生承事佛者，是謂承事第一之德。以 <a class="t" id="t0602a10"></a>獲第一之德，便受天上、人中之福，此名第 <a class="t" id="t0602a11"></a>一之德。</p>
<p><a class="t-linehead" id="t-linehead0602a11"></a>「云何名為自歸法者？所謂諸法：有 <a class="t" id="t0602a12"></a>漏、無漏，有為、無為，無欲、無染，滅盡、涅槃；然涅 <a class="t" id="t0602a13"></a>槃法於諸法中，最尊、最上，無能及者。由牛 <a class="t" id="t0602a14"></a>得乳，由乳得酪，由酪得酥，由酥得醍醐； <a class="t" id="t0602a15"></a>然復醍醐於中，最尊、最上，無能及者。此亦 <a class="t" id="t0602a16"></a>如是，所謂諸法：有漏、無漏，有為、無為，無欲、無 <a class="t" id="t0602a17"></a>染，滅盡、涅槃；然涅槃法，於諸法中，最尊、最上， <a class="t" id="t0602a18"></a>無能及者。諸有眾生承事法者，是謂承事 <a class="t" id="t0602a19"></a>第一之德，以獲第一之德，便受天上、人中 <a class="t" id="t0602a20"></a>之福，此名第一之德。</p>
<p><a class="t-linehead" id="t-linehead0602a20"></a>「云何名為自歸聖眾？ <a class="t" id="t0602a21"></a>所謂聖眾者，大眾大聚有形之類。眾生之中， <a class="t" id="t0602a22"></a>如來眾僧於此眾中，最尊、最上，無能及者。 <a class="t" id="t0602a23"></a>由牛得乳，由乳得酪，由酪得酥，由酥 <a class="t" id="t0602a24"></a>得醍醐；然復醍醐於中，最尊、最上，無能及 <a class="t" id="t0602a25"></a>者。此亦如是，所謂聖眾者，大眾大聚者，有 <a class="t" id="t0602a26"></a>形之類眾生之中，如來眾僧於此眾中，最尊、 <a class="t" id="t0602a27"></a>最上，無能及者。是謂承事第一之德，以 <a class="t" id="t0602a28"></a>獲第一之德，便受天上、人中之福，此名第 <a class="t" id="t0602a29"></a>一之德。」</p>
<p><a class="t-linehead" id="t-linehead0602a29"></a>爾時，世尊便說此偈：</p>
<a class="t" id="t0602b01"></a>
<blockquote class="gatha">
<p>「第一承事佛，　　最尊無有上； <a class="t" id="t0602b02"></a><br>
次復承事法，　　無欲無所著； <a class="t" id="t0602b03"></a><br>
敬奉賢聖眾，　　最是良福田； <a class="t" id="t0602b04"></a><br>
彼人第一智，　　受福最在前。 <a class="t" id="t0602b05"></a><br>
若在天人中，　　處眾為正導； <a class="t" id="t0602b06"></a><br>
亦得最妙座，　　自然食甘露。 <a class="t" id="t0602b07"></a><br>
身著七寶衣，　　為人之所敬； <a class="t" id="t0602b08"></a><br>
戒具最完全，　　諸根不缺漏。 <a class="t" id="t0602b09"></a><br>
亦獲智慧海，　　漸至涅槃界； <a class="t" id="t0602b10"></a><br>
有此三歸者，　　趣道亦不難。」</p>
</blockquote>
<a class="t" id="t0602b11"></a>
<p><a class="t-linehead" id="t-linehead0602b11"></a>爾時，諸比丘聞佛所說，歡喜奉行。</p>
<a class="t" id="t0602b12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
