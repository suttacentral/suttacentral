<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea27.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">27.7</span> <span class="mirror-right">（七）</span>
</h1>
</div>
<p><a class="t-linehead" id="t-linehead0645c18"></a>聞如是：</p>
<p>一時，佛在舍衛國祇樹給孤獨 <a class="t" id="t0645c19"></a>園。</p>
<p><a class="t-linehead" id="t-linehead0645c19"></a>爾時，世尊告諸比丘：「今有四人，聰明勇 <a class="t" id="t0645c20"></a>悍，博古明今，法法成就。云何為四？比丘多 <a class="t" id="t0645c21"></a>聞博古明今，在大眾中最為第一。比丘尼 <a class="t" id="t0645c22"></a>多聞博古明今，在大眾中最為第一，優婆 <a class="t" id="t0645c23"></a>塞多聞博古明今，在大眾中最為第一，優 <a class="t" id="t0645c24"></a>婆斯多聞博古明今，在大眾中最為第一。 <a class="t" id="t0645c25"></a>是謂，比丘！有此四人在大眾中最為第一。」</p>
<a class="t" id="t0645c26"></a>
<p><a class="t-linehead" id="t-linehead0645c26"></a>爾時，世尊便說此偈：</p>
<a class="t" id="t0645c27"></a>
<blockquote class="gatha">
<p>「勇悍無所畏，　　多聞能說法， <a class="t" id="t0645c28"></a><br>
在眾為師子，　　能除怯弱法。 <a class="t" id="t0645c29"></a><br>
比丘戒成就，　　比丘尼多聞， <a class="t" id="t0646a01"></a><br>
優婆塞有信，　　優婆斯亦爾。 <a class="t" id="t0646a02"></a><br>
在眾為第一，　　若能和順眾， <a class="t" id="t0646a03"></a><br>
欲知此義者，　　如日初出時。</p>
</blockquote>
<a class="t" id="t0646a04"></a>
<p><a class="t-linehead" id="t-linehead0646a04"></a>「是故，諸比丘！當學博古明今，法法成就。如 <a class="t" id="t0646a05"></a>是，諸比丘！當作是學。」</p>
<p><a class="t-linehead" id="t-linehead0646a05"></a>爾時，諸比丘聞佛所 <a class="t" id="t0646a06"></a>說，歡喜奉行。</p>
<a class="t" id="t0646a07"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
