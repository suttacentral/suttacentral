<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea27.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">27.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0645a16"></a>聞如是：</p>
<p>一時，佛在舍衛國祇樹給孤獨 <a class="t" id="t0645a17"></a>園。</p>
<p><a class="t-linehead" id="t-linehead0645a17"></a>爾時，世尊告諸比丘：「若日初出之時，人民 <a class="t" id="t0645a18"></a>之類普共田作，百鳥悲鳴，嬰姟哀喚。我今，比 <a class="t" id="t0645a19"></a>丘當知，此是譬喻，當解其義。此義云何當 <a class="t" id="t0645a20"></a>解？若日初出之時，此譬如來出世。人民之 <a class="t" id="t0645a21"></a>類普共田作，此譬如檀越施主，隨時供給衣 <a class="t" id="t0645a22"></a>被、飯食、床臥具、病瘦醫藥。百鳥悲鳴者，此高 <a class="t" id="t0645a23"></a>德法師之喻，能與四部之眾說微妙之法。 <a class="t" id="t0645a24"></a>嬰姟喚呼者，此弊魔波旬之喻。是故，諸比 <a class="t" id="t0645a25"></a>丘！如日初出，如來出世，除去闇冥，靡不照 <a class="t" id="t0645a26"></a>明。如是，諸比丘！當作是學。」</p>
<p><a class="t-linehead" id="t-linehead0645a26"></a>爾時，諸比丘聞 <a class="t" id="t0645a27"></a>佛所說，歡喜奉行。</p>
<a class="t" id="t0645a28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
