<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea22.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">22.9</span> <span class="mirror-right">（九）春</span>
</h1>
</div>
<p><a class="t-linehead" id="t-linehead0608c03"></a>聞如是：</p>
<p>一時，佛在舍衛國祇樹給孤獨 <a class="t" id="t0608c04"></a>園。</p>
<p><a class="t-linehead" id="t-linehead0608c04"></a>爾時，世尊告諸比丘：「猶如春時天雨大 <a class="t" id="t0608c05"></a>雹，設如來不出世，眾生入地獄，亦復如是。 <a class="t" id="t0608c06"></a>是時，女人入地獄多於男子。所以然者，比 <a class="t" id="t0608c07"></a>丘當知，以三事故，眾生之類，身壞命終，入 <a class="t" id="t0608c08"></a>三惡趣。云何為三？所謂貪欲、睡眠、調戲，有 <a class="t" id="t0608c09"></a>此三事纏著心意，身壞命終，入三惡趣。</p>
<p><a class="t-linehead" id="t-linehead0608c09"></a>「女 <a class="t" id="t0608c10"></a>人竟日習翫三法而自娛樂。云何為三？晨 <a class="t" id="t0608c11"></a>朝以嫉妬心而自纏縛，若至日中，復以睡 <a class="t" id="t0608c12"></a>眠結而自纏裹，向暮以貪欲心而自纏 <a class="t" id="t0608c13"></a>縛。以此因緣，使彼女人身壞命終，生三惡 <a class="t" id="t0608c14"></a>趣。是故，諸比丘！當念離此三法。」</p>
<p><a class="t-linehead" id="t-linehead0608c14"></a>爾時，世尊 <a class="t" id="t0608c15"></a>便說此偈：</p>
<a class="t" id="t0608c16"></a>
<blockquote class="gatha">
<p>「嫉妬睡眠調，　　貪欲是惡法， <a class="t" id="t0608c17"></a><br>
牽人至地獄，　　至竟無解脫。 <a class="t" id="t0608c18"></a><br>
是以當捨離，　　嫉妬及睡調， <a class="t" id="t0608c19"></a><br>
亦當捨於欲，　　莫造彼惡行。</p>
</blockquote>
<a class="t" id="t0608c20"></a>
<p><a class="t-linehead" id="t-linehead0608c20"></a>「是故，諸比丘！當念去離嫉妬，無慳悋心，常 <a class="t" id="t0608c21"></a>行惠施，不著睡眠，當行不染，不著貪 <a class="t" id="t0608c22"></a>欲。如是，諸比丘！當作是學。」</p>
<p><a class="t-linehead" id="t-linehead0608c22"></a>爾時，諸比丘聞 <a class="t" id="t0608c23"></a>佛所說，歡喜奉行。</p>
<a class="t" id="t0608c24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
