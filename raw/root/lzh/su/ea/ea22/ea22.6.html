<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea22.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">22.6</span> <span class="mirror-right">（六）法</span>
</h1>
</div>
<p><a class="t-linehead" id="t-linehead0607c24"></a>聞如是：</p>
<p>一時，佛在舍衛國祇樹給孤獨 <a class="t" id="t0607c25"></a>園。</p>
<p><a class="t-linehead" id="t-linehead0607c25"></a>爾時，世尊告諸比丘：「愚人有三相三法， <a class="t" id="t0607c26"></a>不可恃怙。云何為三？於是，愚者不可思惟 <a class="t" id="t0607c27"></a>而思惟之；不可論說而論說之；不可行 <a class="t" id="t0607c28"></a>者而修習之。</p>
<p><a class="t-linehead" id="t-linehead0607c28"></a>「云何愚者不可思惟而思念 <a class="t" id="t0607c29"></a>之？於是，愚者意三行便思憶之。云何為三？ <a class="t" id="t0608a01"></a>於是，愚者起嫉心，於他財物及於女色，心 <a class="t" id="t0608a02"></a>念惡言悉興嫉心：『彼之所有，願是我許。』如 <a class="t" id="t0608a03"></a>是，愚者不可思惟而思惟之。</p>
<p><a class="t-linehead" id="t-linehead0608a03"></a>「云何愚者不 <a class="t" id="t0608a04"></a>可論說而論說之？於是，愚者造口四過。云 <a class="t" id="t0608a05"></a>何為四？於是，愚者恒喜妄言、綺語、惡口、鬪亂 <a class="t" id="t0608a06"></a>彼此。如是，愚者造口四過。</p>
<p><a class="t-linehead" id="t-linehead0608a06"></a>「云何愚者造於 <a class="t" id="t0608a07"></a>惡行？於是，愚者造身惡行，常念殺生、竊盜、 <a class="t" id="t0608a08"></a>淫泆。如是，愚者造於惡行。如是，比丘！愚 <a class="t" id="t0608a09"></a>者有此三行，愚癡之人習此三事。</p>
<p><a class="t-linehead" id="t-linehead0608a09"></a>「復次，比 <a class="t" id="t0608a10"></a>丘！智者有三事，當念修行。云何為三？於是， <a class="t" id="t0608a11"></a>智者應思惟者，便思惟之；應論說者，便 <a class="t" id="t0608a12"></a>論說之；應行善者，便修行善。</p>
<p><a class="t-linehead" id="t-linehead0608a12"></a>「彼云何智 <a class="t" id="t0608a13"></a>者應思惟事，便思惟之？於是，智者思惟意 <a class="t" id="t0608a14"></a>三行。云何為三？於是，智者不嫉妬、恚、癡， <a class="t" id="t0608a15"></a>常行正見，見他財貨，不生想念。如是，智者 <a class="t" id="t0608a16"></a>應思惟者，便思惟之。</p>
<p><a class="t-linehead" id="t-linehead0608a16"></a>「云何智者應論說 <a class="t" id="t0608a17"></a>之？於是，智者成就口四行。云何為四？於是， <a class="t" id="t0608a18"></a>智者不行妄語，亦不教人妄語，見人妄語 <a class="t" id="t0608a19"></a>者意不喜樂，是謂智者而護其口。復次，智 <a class="t" id="t0608a20"></a>者不行綺語、惡口、鬪亂彼此，亦不教人使 <a class="t" id="t0608a21"></a>行綺語、惡口、鬪亂。如是，智者成就口四行。</p>
<a class="t" id="t0608a22"></a>
<p><a class="t-linehead" id="t-linehead0608a22"></a>「云何智者成就身三行？於是，智者思惟身 <a class="t" id="t0608a23"></a>行，無所觸犯。然復智者自不殺生，亦不教 <a class="t" id="t0608a24"></a>人殺生，見人殺者心不喜樂。自不偷竊， <a class="t" id="t0608a25"></a>不教人盜，見人盜者心不喜樂。亦不淫 <a class="t" id="t0608a26"></a>泆，見他女人色，心不起想，亦不教人使 <a class="t" id="t0608a27"></a>行淫泆。設見老母，視之如己親，中者如 <a class="t" id="t0608a28"></a>姊，小者如妹，意無高下。如是，智者身成就 <a class="t" id="t0608a29"></a>三行，是謂智者所行。如是，比丘！有此三有 <a class="t" id="t0608b01"></a>為之相。是故，諸比丘！愚者三相常當捨離，此 <a class="t" id="t0608b02"></a>三智者所行，不發斯須。如是，諸比丘！當作 <a class="t" id="t0608b03"></a>是學。」</p>
<p><a class="t-linehead" id="t-linehead0608b03"></a>爾時，諸比丘聞佛所說，歡喜奉行。</p>
<a class="t" id="t0608b04"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
