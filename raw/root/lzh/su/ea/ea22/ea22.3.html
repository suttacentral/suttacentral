<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea22.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">22.3</span> <span class="mirror-right">（三）三痛</span>
</h1>
</div>
<p><a class="t-linehead" id="t-linehead0607b09"></a>聞如是：</p>
<p>一時，佛在舍衛國祇樹給孤獨 <a class="t" id="t0607b10"></a>園。</p>
<p><a class="t-linehead" id="t-linehead0607b10"></a>爾時，世尊告諸比丘：「有此三痛。云何為 <a class="t" id="t0607b11"></a>三？所謂樂痛、苦痛、不苦不樂痛。諸比丘當知， <a class="t" id="t0607b12"></a>彼樂痛者，欲愛使也；彼苦痛者，瞋恚使也；不 <a class="t" id="t0607b13"></a>苦不樂痛者，是癡使也。是故，諸比丘！當學 <a class="t" id="t0607b14"></a>方便，求滅此使。所以然者，當自熾然，當 <a class="t" id="t0607b15"></a>自修行法，得無比法。諸比丘當知，我滅度 <a class="t" id="t0607b16"></a>後，其有比丘念自熾然，修其行法，得無 <a class="t" id="t0607b17"></a>比法，此則是第一聲聞。</p>
<p><a class="t-linehead" id="t-linehead0607b17"></a>「云何，比丘！當自熾 <a class="t" id="t0607b18"></a>然，當自修行，得修行法，獲無比法？於是， <a class="t" id="t0607b19"></a>比丘！內自觀身，外自觀身，內外自觀身而 <a class="t" id="t0607b20"></a>自遊戲；內觀痛，外觀痛，內外觀痛；內觀意， <a class="t" id="t0607b21"></a>外觀意，內外觀意；內觀法，外觀法，內外觀 <a class="t" id="t0607b22"></a>法而自遊戲。如是，比丘！當自熾然，盛修 <a class="t" id="t0607b23"></a>行其法，得無比法。諸比丘行此法者，於 <a class="t" id="t0607b24"></a>聲聞中第一弟子。如是，比丘！當作是學。」</p>
<p><a class="t-linehead" id="t-linehead0607b24"></a>爾 <a class="t" id="t0607b25"></a>時，諸比丘聞佛所說，歡喜奉行。</p>
<a class="t" id="t0607b26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
