<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea22.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">22.10</span> <span class="mirror-right">（一〇）無足</span>
</h1>
</div>
<p><a class="t-linehead" id="t-linehead0608c24"></a>聞如是：</p>
<p>一時，佛在舍衛國祇樹給孤獨 <a class="t" id="t0608c25"></a>園。</p>
<p><a class="t-linehead" id="t-linehead0608c25"></a>爾時，世尊告諸比丘：「有此三法，習之、翫 <a class="t" id="t0608c26"></a>之，不知厭足，亦復不能至休息處。云何為 <a class="t" id="t0608c27"></a>三？所謂貪欲。若有人習此法，初無厭足。若 <a class="t" id="t0608c28"></a>復有人習飲酒者，初無厭足。若復有人修 <a class="t" id="t0608c29"></a>習睡眠，初無厭足。是謂，比丘！若有人習此 <a class="t" id="t0609a01"></a>三法者，初無厭足，亦復不能至滅盡之 <a class="t" id="t0609a02"></a>處。是故，諸比丘！常當捨離此三法，不親近 <a class="t" id="t0609a03"></a>之。如是，諸比丘！當作是學。」</p>
<p><a class="t-linehead" id="t-linehead0609a03"></a>爾時，諸比丘聞 <a class="t" id="t0609a04"></a>佛所說，歡喜奉行。</p>
<a class="t" id="t0609a05"></a>
<blockquote class="gatha">
<p>供養、三善根　　三痛、三覆露 <a class="t" id="t0609a06"></a><br>
相、法、三不覺　　愛敬、春、無足</p>
</blockquote>
<a class="t" id="t0609a07"></a>
<p class="endsection"><span class="t-juanname">增壹阿含經卷第十二</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
