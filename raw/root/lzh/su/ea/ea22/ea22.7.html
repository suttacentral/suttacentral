<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea22.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">22.7</span> <span class="mirror-right">（七）三不覺</span>
</h1>
</div>
<p><a class="t-linehead" id="t-linehead0608b04"></a>聞如是：</p>
<p>一時，佛在舍衛國祇樹給孤獨 <a class="t" id="t0608b05"></a>園。</p>
<p><a class="t-linehead" id="t-linehead0608b05"></a>爾時，世尊告諸比丘：「有此三法，不可覺 <a class="t" id="t0608b06"></a>知，不見、不聞，經歷生死，未曾瞻覩，我及 <a class="t" id="t0608b07"></a>爾等曾不見聞。云何為三？所謂賢聖戒，不 <a class="t" id="t0608b08"></a>可覺知，不見、不聞，經歷生死，未曾瞻覩， <a class="t" id="t0608b09"></a>我及爾等曾不見聞。賢聖三昧、賢聖智慧， <a class="t" id="t0608b10"></a>不可覺知，不見、不聞，如今我身并及汝等， <a class="t" id="t0608b11"></a>皆悉覺知賢聖禁戒、賢聖三昧、賢聖智慧， <a class="t" id="t0608b12"></a>皆悉成就，不復受有，已斷生死根原。是故， <a class="t" id="t0608b13"></a>諸比丘！當念修行此三法。如是，諸比丘！當 <a class="t" id="t0608b14"></a>作是學。」</p>
<p><a class="t-linehead" id="t-linehead0608b14"></a>爾時，諸比丘聞佛所說，歡喜奉 <a class="t" id="t0608b15"></a>行。</p>
<a class="t" id="t0608b16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
