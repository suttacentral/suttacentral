<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea22.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">22.4</span> <span class="mirror-right">（四）三覆露</span>
</h1>
</div>
<p><a class="t-linehead" id="t-linehead0607b26"></a>聞如是：</p>
<p>一時，佛在舍衛國祇樹給孤獨 <a class="t" id="t0607b27"></a>園。</p>
<p><a class="t-linehead" id="t-linehead0607b27"></a>爾時，世尊告諸比丘：「有三事，覆則妙，露 <a class="t" id="t0607b28"></a>則不妙。云何為三？一者女人，覆則妙，露則 <a class="t" id="t0607b29"></a>不妙；婆羅門呪術，覆則妙，露則不妙；邪見之 <a class="t" id="t0607c01"></a>業，覆則妙，露則不妙。是謂，比丘！有此三事， <a class="t" id="t0607c02"></a>覆則妙，露則不妙。</p>
<p><a class="t-linehead" id="t-linehead0607c02"></a>「復有三事，露則妙，覆則 <a class="t" id="t0607c03"></a>不妙。云何為三？日、月，露則妙，覆則不妙；如 <a class="t" id="t0607c04"></a>來法語，露則妙，覆則不妙。是謂，比丘！有此 <a class="t" id="t0607c05"></a>三事，露則妙，覆則不妙。」</p>
<p><a class="t-linehead" id="t-linehead0607c05"></a>爾時，世尊便說此偈：</p>
<a class="t" id="t0607c06"></a>
<blockquote class="gatha">
<p>「女人及呪術，　　邪見不善行， <a class="t" id="t0607c07"></a><br>
此是世三法，　　覆隱而最妙。 <a class="t" id="t0607c08"></a><br>
日月廣所照，　　如來正法語， <a class="t" id="t0607c09"></a><br>
此是三世法，　　露則第一妙。</p>
</blockquote>
<a class="t" id="t0607c10"></a>
<p><a class="t-linehead" id="t-linehead0607c10"></a>「是故，諸比丘！當露現如來法，勿使覆隱。如 <a class="t" id="t0607c11"></a>是，比丘！當作是學。」</p>
<p><a class="t-linehead" id="t-linehead0607c11"></a>爾時，諸比丘聞佛所說， <a class="t" id="t0607c12"></a>歡喜奉行。</p>
<a class="t" id="t0607c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
