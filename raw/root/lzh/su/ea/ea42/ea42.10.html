<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea42.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">42.10</span> <span class="mirror-right">（一〇）道</span>
</h1>
</div>
<p><a class="t-linehead" id="t-linehead0755c08"></a>聞如是：</p>
<p>一時，佛在舍衛國祇樹給孤獨 <a class="t" id="t0755c09"></a>園。</p>
<p><a class="t-linehead" id="t-linehead0755c09"></a>爾時，世尊告諸比丘：「我今當說趣泥犁 <a class="t" id="t0755c10"></a>之路，向涅槃之道，善思念之，無令漏失。」</p>
<a class="t" id="t0755c11"></a>
<p><a class="t-linehead" id="t-linehead0755c11"></a>諸比丘白佛言：「如是。世尊！」諸比丘從佛受 <a class="t" id="t0755c12"></a>教。</p>
<p><a class="t-linehead" id="t-linehead0755c12"></a>佛告比丘：「彼云何趣泥犁之路，向涅 <a class="t" id="t0755c13"></a>槃之道？邪見趣泥犁路，正見向涅槃 <a class="t" id="t0755c14"></a>之道；邪治趣泥犁之路，正治向涅槃之 <a class="t" id="t0755c15"></a>道；邪語趣泥犁之路，正語向涅槃之 <a class="t" id="t0755c16"></a>道；邪業趣泥犁之路，正業向涅槃之道； <a class="t" id="t0755c17"></a>邪命趣泥犁之路，正命向涅槃之道；邪 <a class="t" id="t0755c18"></a>方便趣泥犁之路；正方便向涅槃之道； <a class="t" id="t0755c19"></a>邪念趣泥犁之路，正念向涅槃之道；邪 <a class="t" id="t0755c20"></a>定趣泥犁之路，正定向涅槃之道。是 <a class="t" id="t0755c21"></a>謂，比丘！趣泥犁之路，向涅槃之道。諸佛 <a class="t" id="t0755c22"></a>世尊常所應說法，今已果矣！汝等樂在閑 <a class="t" id="t0755c23"></a>居處，樹下露坐，念行善法，無起懈慢。今 <a class="t" id="t0755c24"></a>不勤行，後悔無及。」</p>
<p><a class="t-linehead" id="t-linehead0755c24"></a>爾時，諸比丘聞佛所說， <a class="t" id="t0755c25"></a>歡喜奉行。</p>
<a class="t" id="t0755c26"></a>
<blockquote class="gatha">
<p>非時、泥犁、道　　須倫天、地動 <a class="t" id="t0755c27"></a><br>
大人八念、眾　　善男子施、道</p>
</blockquote>
<a class="t" id="t0755c28"></a>
<p class="endsection"><span class="t-juanname">增壹阿含經卷第三十七</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
