<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea42.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">42.3</span> <span class="mirror-right">（三）道</span>
</h1>
</div>
<p><a class="t-linehead" id="t-linehead0748c24"></a>聞如是：</p>
<p>一時，佛在毘舍離 <span class="gaiji">［木＊奈］ <!--gaiji,,1[木*奈],2&#x3B88;,3--></span>祇園中，與 <a class="t" id="t0748c25"></a>大比丘眾五百人俱。漸漸復在人中遊化。</p>
<a class="t" id="t0748c26"></a>
<p><a class="t-linehead" id="t-linehead0748c26"></a>是時，世尊還顧觀毘舍離城，尋時便說此偈：</p>
<a class="t" id="t0749a01"></a>
<blockquote class="gatha">
<p>「今觀毘舍離，　　更後不復覩， <a class="t" id="t0749a02"></a><br>
亦復更不入，　　於是當別去。」</p>
</blockquote>
<a class="t" id="t0749a03"></a>
<p><a class="t-linehead" id="t-linehead0749a03"></a>是時，毘舍離城中人民，聞說此偈，普懷愁 <a class="t" id="t0749a04"></a>憂，從世尊後，各各墮淚，自相謂曰：「如來滅 <a class="t" id="t0749a05"></a>度將在不久，世間當失光明。」</p>
<p><a class="t-linehead" id="t-linehead0749a05"></a>世尊告曰：「止！ <a class="t" id="t0749a06"></a>止！諸人勿懷愁憂，應壞之物欲使不壞者， <a class="t" id="t0749a07"></a>終無此理。吾先以有四事之教，由此得 <a class="t" id="t0749a08"></a>作證，亦復以四部之眾，說此四事之教。 <a class="t" id="t0749a09"></a>云何為四？一切行無常，是謂一法；一切行 <a class="t" id="t0749a10"></a>苦，是謂二法，一切行無我，是謂三法；涅槃 <a class="t" id="t0749a11"></a>為滅盡，是謂第四法之本。如是不久，如來 <a class="t" id="t0749a12"></a>當取滅度。汝等當知，四法之本，普與一切 <a class="t" id="t0749a13"></a>眾生而說其義。」</p>
<p><a class="t-linehead" id="t-linehead0749a13"></a>爾時，世尊欲使毘舍離城 <a class="t" id="t0749a14"></a>人民還歸，即化作大坑，如來將諸比丘 <a class="t" id="t0749a15"></a>眾在彼岸，國土人民而在此岸。是時，世尊 <a class="t" id="t0749a16"></a>即擲己鉢在虛空中與彼人民，又告之 <a class="t" id="t0749a17"></a>曰：「汝等，好供養此鉢，亦當供養高才法師， <a class="t" id="t0749a18"></a>長夜之中獲福無量。」是時，世尊與彼鉢已， <a class="t" id="t0749a19"></a>即時詣拘尸那竭國。</p>
<p><a class="t-linehead" id="t-linehead0749a19"></a>是時，拘尸那竭國人民 <a class="t" id="t0749a20"></a>五百餘力士集在一處，各作此論：「我同共 <a class="t" id="t0749a21"></a>造奇特之事，使後命終之時，名稱遠布，子孫 <a class="t" id="t0749a22"></a>共傳：『昔日拘尸那竭力士勢叵及。』」斯須，復 <a class="t" id="t0749a23"></a>作是念：「當造立何功德？爾時，去拘尸那 <a class="t" id="t0749a24"></a>竭國不遠有大方石，長百二十步，廣六十 <a class="t" id="t0749a25"></a>步。我等當共竪之。」盡其筋力，欲得竪立， <a class="t" id="t0749a26"></a>而不剋獲，亦不動搖，何況能舉乎？是時，世 <a class="t" id="t0749a27"></a>尊便往至彼所，而告之曰：「諸童子，欲何所 <a class="t" id="t0749a28"></a>施為？」</p>
<p><a class="t-linehead" id="t-linehead0749a28"></a>時，諸童子白佛言：「我向者各作此 <a class="t" id="t0749a29"></a>論，欲移此石，使世世稱傳其名。施功已 <a class="t" id="t0749b01"></a>來，乃經七日，然不能令此石移轉。」</p>
<p><a class="t-linehead" id="t-linehead0749b01"></a>佛告 <a class="t" id="t0749b02"></a>諸童子：「卿等欲使如來竪此石乎？」</p>
<p><a class="t-linehead" id="t-linehead0749b02"></a>童子報 <a class="t" id="t0749b03"></a>言：「今正是時，唯願世尊當安此石。」</p>
<p><a class="t-linehead" id="t-linehead0749b03"></a>是時， <a class="t" id="t0749b04"></a>世尊以右手摩抆此石，舉著左手中， <a class="t" id="t0749b05"></a>擲著虛空中。是時，彼石乃至梵天上。</p>
<p><a class="t-linehead" id="t-linehead0749b05"></a>是時， <a class="t" id="t0749b06"></a>拘尸那竭力士不見此石，而白世尊曰： <a class="t" id="t0749b07"></a>「此石今何所至？我等今日咸共不見。」</p>
<p><a class="t-linehead" id="t-linehead0749b07"></a>世尊 <a class="t" id="t0749b08"></a>告曰：「此石今乃至梵天上。」</p>
<p><a class="t-linehead" id="t-linehead0749b08"></a>童子白佛言： <a class="t" id="t0749b09"></a>「此石何時當來閻浮利地上。」</p>
<p><a class="t-linehead" id="t-linehead0749b09"></a>世尊告曰： <a class="t" id="t0749b10"></a>「我今當引譬喻，智者以譬喻自解。設復 <a class="t" id="t0749b11"></a>有人往梵天上，取此石投閻浮地者，十二 <a class="t" id="t0749b12"></a>年乃到；然今如來威神所感，正爾當還。」</p>
<p><a class="t-linehead" id="t-linehead0749b12"></a>如來 <a class="t" id="t0749b13"></a>說此語已，是時彼石尋時還來，虛空之中雨 <a class="t" id="t0749b14"></a>諸天華若干百種。</p>
<p><a class="t-linehead" id="t-linehead0749b14"></a>是時，彼童子五百餘人 <a class="t" id="t0749b15"></a>遙見石來，各各馳散，不安本處。佛告童子： <a class="t" id="t0749b16"></a>「勿懷恐懼，如來自當知時。」</p>
<p><a class="t-linehead" id="t-linehead0749b16"></a>爾時，世尊舒左 <a class="t" id="t0749b17"></a>手 <span class="corr" title="[搖&gt;遙]">遙</span> 接彼石，著右手中而竪之。是時，三 <a class="t" id="t0749b18"></a>千大千剎土六變震動，虛空之中神妙之 <a class="t" id="t0749b19"></a>天，散種種憂鉢蓮華。是時，五百童子皆嘆 <a class="t" id="t0749b20"></a>未曾有：「甚奇！甚特！如來威神實不可及，此 <a class="t" id="t0749b21"></a>石今長百二十步，廣六十步，然以一手而 <a class="t" id="t0749b22"></a>安處之。」</p>
<p><a class="t-linehead" id="t-linehead0749b22"></a>是時，五百童子白佛言：「如來以何 <a class="t" id="t0749b23"></a>力移動此石，為神足之力，為用智慧之 <a class="t" id="t0749b24"></a>力安處此石乎？」</p>
<p><a class="t-linehead" id="t-linehead0749b24"></a>佛告童子曰：「吾亦不用 <a class="t" id="t0749b25"></a>神足之力，亦復不用智慧之力，吾今用父 <a class="t" id="t0749b26"></a>母之力安處此石。」</p>
<p><a class="t-linehead" id="t-linehead0749b26"></a>諸童子白佛：「不審如 <a class="t" id="t0749b27"></a>來用父母之力，其事云何？」</p>
<a class="t" id="t0749b28"></a>
<p><a class="t-linehead" id="t-linehead0749b28"></a>世尊告曰：「吾今當與汝引譬，智者以譬 <a class="t" id="t0749b29"></a>喻自解。童子當知，十駱駝之力，不如一凡 <a class="t" id="t0749c01"></a>象力；又復十駱駝及一凡象之力，不如 <a class="t" id="t0749c02"></a>一迦羅勒象力；又復十駱駝及一凡象力并 <a class="t" id="t0749c03"></a>迦羅勒象力，不如一鳩陀延象力也；正使 <a class="t" id="t0749c04"></a>十駱駝、一凡象力，乃至鳩陀延象力，不如 <a class="t" id="t0749c05"></a>一婆摩那象力也；復計此象之力，不如 <a class="t" id="t0749c06"></a>一迦泥留象力也；復計諸象之力，復不 <a class="t" id="t0749c07"></a>如一優鉢象力也；復計爾許象之力， <a class="t" id="t0749c08"></a>復不如一鉢頭摩象力也；復計挍爾許 <a class="t" id="t0749c09"></a>象力，復不如一拘牟陀象力也；復取計 <a class="t" id="t0749c10"></a>挍之，復不如一分陀利象力也；復取計 <a class="t" id="t0749c11"></a>挍，復不如一香象之力；復取計挍之， <a class="t" id="t0749c12"></a>復不如一摩呵那極之力；復計挍之，復 <a class="t" id="t0749c13"></a>不如一那羅延之力；復取計挍之，復不如 <a class="t" id="t0749c14"></a>一轉輪聖王之力；復取計挍之，不如一 <a class="t" id="t0749c15"></a>阿維越致之力；復取計挍之，不如一補 <a class="t" id="t0749c16"></a>處菩薩之力；復取計挍之，復不如一道樹 <a class="t" id="t0749c17"></a>下坐菩薩之力；復取計挍之，復不如一 <a class="t" id="t0749c18"></a>如來父母遺體之力。吾今以父母之力安處 <a class="t" id="t0749c19"></a>此石。」</p>
<p><a class="t-linehead" id="t-linehead0749c19"></a>爾時，五百童子復白世尊言：「如來神 <a class="t" id="t0749c20"></a>足力者，其事云何？」</p>
<p><a class="t-linehead" id="t-linehead0749c20"></a>世尊告曰：「吾昔有弟 <a class="t" id="t0749c21"></a>子名目犍連，神足之中最為第一。爾 <a class="t" id="t0749c22"></a>時，共遊在毘羅若竹園村中。爾時，國土至儉， <a class="t" id="t0749c23"></a>人民相食，白骨盈路。然出家學士乞求難 <a class="t" id="t0749c24"></a>得，聖眾羸瘦，氣力虛竭；又復村中生民之類， <a class="t" id="t0749c25"></a>皆懷飢色，無復聊賴。是時，大目犍連來 <a class="t" id="t0749c26"></a>至我所，而白我言：『今此毘羅若極為飢儉， <a class="t" id="t0749c27"></a>乞求無處，生民困悴，無復生路。我亦躬從 <a class="t" id="t0749c28"></a>如來受此言教：「今此地下有自然地肥，極 <a class="t" id="t0749c29"></a>為香美。」唯願世尊聽許弟子，反此地肥令 <a class="t" id="t0749c30"></a>在上，使此人民得食噉之，又使聖眾得 <a class="t" id="t0750a01"></a>充氣力。』</p>
<p><a class="t-linehead" id="t-linehead0750a01"></a>「我爾時告目連曰：『諸地中蠕動之 <a class="t" id="t0750a02"></a>虫，欲安處何所？』目連白言：『當化一手似 <a class="t" id="t0750a03"></a>此地形，又以一手反此地肥，使蠕動之虫 <a class="t" id="t0750a04"></a>各安其所。』我爾時復告目連曰：『汝當有何 <a class="t" id="t0750a05"></a>心識欲反此地？』目連白言：『我今反此地 <a class="t" id="t0750a06"></a>形，猶如力人反一樹葉而無疑難也。』我 <a class="t" id="t0750a07"></a>爾時復語目連曰：『止！止！目連！不須反此 <a class="t" id="t0750a08"></a>地肥。所以然者，眾生覩此當懷恐怖，衣毛 <a class="t" id="t0750a09"></a>皆竪，諸佛神寺亦當毀壞。』是時，目連前白佛 <a class="t" id="t0750a10"></a>言：『唯願世尊聽許聖眾詣欝單曰乞食！』</p>
<a class="t" id="t0750a11"></a>
<p><a class="t-linehead" id="t-linehead0750a11"></a>「佛告目連：『此大眾中無神足者，當云何詣 <a class="t" id="t0750a12"></a>彼乞食？』目連白佛言：『其無神足者，我當接 <a class="t" id="t0750a13"></a>詣彼土。』佛告目連：『止！止！目連！何須聖眾 <a class="t" id="t0750a14"></a>詣彼乞食。所以然者，將來之世亦當如是 <a class="t" id="t0750a15"></a>飢儉，乞求難得，人無顏色。爾時，諸長者婆羅 <a class="t" id="t0750a16"></a>門當語比丘言：「汝等何不詣欝單越乞食？ <a class="t" id="t0750a17"></a>昔日釋種弟子有大神足，遇此饑儉，皆共 <a class="t" id="t0750a18"></a>詣欝單曰乞食，而自存濟；今日釋迦弟 <a class="t" id="t0750a19"></a>子無有神足，亦無威神沙門之行。」便輕易 <a class="t" id="t0750a20"></a>比丘，使彼長者居士，普懷憍慢之心，受罪 <a class="t" id="t0750a21"></a>無量。目連當知，以此因緣，諸比丘眾不 <a class="t" id="t0750a22"></a>宜盡往詣彼乞食。』</p>
<p><a class="t-linehead" id="t-linehead0750a22"></a>「諸童子當知，目連神足 <a class="t" id="t0750a23"></a>其德如是。計目連神足之力，遍三千大千 <a class="t" id="t0750a24"></a>剎土，無空缺處，不如世尊神足之力，百倍、 <a class="t" id="t0750a25"></a>千倍、巨億萬倍，不可以譬喻為比。如來 <a class="t" id="t0750a26"></a>神足其德不可量也。」</p>
<p><a class="t-linehead" id="t-linehead0750a26"></a>諸童子白佛言：「如來 <a class="t" id="t0750a27"></a>智慧力者，何者是乎？」</p>
<p><a class="t-linehead" id="t-linehead0750a27"></a>世尊告曰：「我昔亦有 <a class="t" id="t0750a28"></a>弟子名舍利弗，智慧之中最為第一，如大 <a class="t" id="t0750a29"></a>海水縱橫八萬四千由旬，水滿其中；又須 <a class="t" id="t0750b01"></a>彌山高八萬四千由旬，入水亦如是。然閻浮 <a class="t" id="t0750b02"></a>里地，南北二萬一千由旬，東西七千由旬， <a class="t" id="t0750b03"></a>今取較之，以四大海水為墨，以須彌山 <a class="t" id="t0750b04"></a>為樹皮，現閻浮地草木作筆，復使三千 <a class="t" id="t0750b05"></a>大千剎土人民盡能書，欲寫舍利弗比丘智 <a class="t" id="t0750b06"></a>慧之業，然童子當知，四大海水墨、筆、人之漸 <a class="t" id="t0750b07"></a>漸命終，不能使舍利弗比丘智慧竭盡。如 <a class="t" id="t0750b08"></a>是，童子！我弟子之中智慧第一，不出舍利 <a class="t" id="t0750b09"></a>弗智慧之上。計此舍利弗比丘遍滿三千大 <a class="t" id="t0750b10"></a>千剎土，無空缺處，欲比如來之智慧，百倍、 <a class="t" id="t0750b11"></a>千倍、巨億萬倍，不可以譬喻為比。如來 <a class="t" id="t0750b12"></a>智慧力者，其事如是。」</p>
<p><a class="t-linehead" id="t-linehead0750b12"></a>是時，童子復白佛言： <a class="t" id="t0750b13"></a>「頗更有力出此力者乎？」</p>
<p><a class="t-linehead" id="t-linehead0750b13"></a>世尊告曰：「亦有 <a class="t" id="t0750b14"></a>此力出諸力之上。何者是？所謂無常力是。 <a class="t" id="t0750b15"></a>今日如來夜半在雙樹間，為無常力所牽， <a class="t" id="t0750b16"></a>當取滅度。」</p>
<p><a class="t-linehead" id="t-linehead0750b16"></a>爾時，諸童子咸共墮淚：「如來取 <a class="t" id="t0750b17"></a>滅度何其速哉，世喪眼目。」</p>
<p><a class="t-linehead" id="t-linehead0750b17"></a>爾時，君茶羅 <a class="t" id="t0750b18"></a>繫頭比丘尼是婆羅陀長者女，此比丘尼便 <a class="t" id="t0750b19"></a>作是念：「吾聞世尊取滅度不久，然日數已 <a class="t" id="t0750b20"></a>盡，今宜可往至世尊所親覲問訊。」是時，彼 <a class="t" id="t0750b21"></a>比丘尼即出毘舍離城，往至世尊所，遙見 <a class="t" id="t0750b22"></a>如來徑將諸比丘眾及五百童子，欲詣雙 <a class="t" id="t0750b23"></a>樹間。</p>
<p><a class="t-linehead" id="t-linehead0750b23"></a>爾時，比丘尼至世尊所，頭面禮足，白 <a class="t" id="t0750b24"></a>世尊言：「我聞世尊取滅度將在不久。」</p>
<p><a class="t-linehead" id="t-linehead0750b24"></a>世尊 <a class="t" id="t0750b25"></a>告曰：「如來取滅度正在今日夜半耳。」</p>
<p><a class="t-linehead" id="t-linehead0750b25"></a>是時， <a class="t" id="t0750b26"></a>比丘尼白佛言：「我今所以出家學道，又不 <a class="t" id="t0750b27"></a>果所願。然世尊捨我滅度，唯願說微妙之 <a class="t" id="t0750b28"></a>法，使果其願。」</p>
<p><a class="t-linehead" id="t-linehead0750b28"></a>世尊告曰：「汝今當思惟苦之 <a class="t" id="t0750b29"></a>原本。」</p>
<p><a class="t-linehead" id="t-linehead0750b29"></a>比丘尼復白佛言：「實苦，世尊！實苦，如 <a class="t" id="t0750c01"></a>來！」</p>
<p><a class="t-linehead" id="t-linehead0750c01"></a>世尊告曰：「汝觀何等義而言苦乎？」</p>
<p><a class="t-linehead" id="t-linehead0750c01"></a>比丘 <a class="t" id="t0750c02"></a>尼白佛言：「生苦、老苦、病苦、死苦、憂悲惱苦、怨 <a class="t" id="t0750c03"></a>憎會苦、恩愛別離苦。取要言之，五盛陰苦。 <a class="t" id="t0750c04"></a>如是，世尊！我觀此義已，故言謂苦。」</p>
<a class="t" id="t0750c05"></a>
<p><a class="t-linehead" id="t-linehead0750c05"></a>是時，比丘尼思惟義已，即於座上得三 <a class="t" id="t0750c06"></a>達智。是時，比丘尼白佛言：「我不堪見世 <a class="t" id="t0750c07"></a>尊取滅度，唯願聽許先取滅度。」是時，世尊默 <a class="t" id="t0750c08"></a>然可之。</p>
<p><a class="t-linehead" id="t-linehead0750c08"></a>是時，比丘尼即從座起，禮世尊足， <a class="t" id="t0750c09"></a>尋於佛前，身飛虛空，作十八變：或行、或 <a class="t" id="t0750c10"></a>坐、或復經行，身放烟火，踊沒自由無所觸 <a class="t" id="t0750c11"></a>礙，或出水火，遍滿空中。是時，比丘尼作無 <a class="t" id="t0750c12"></a>央數之變已，即於無餘涅槃界而取滅度。 <a class="t" id="t0750c13"></a>是時，當取滅度之日，八萬天子得法眼 <a class="t" id="t0750c14"></a>清淨。</p>
<p><a class="t-linehead" id="t-linehead0750c14"></a>爾時，世尊告諸比丘：「我聲聞中第一比 <a class="t" id="t0750c15"></a>丘尼，智慧捷疾者。所謂君茶羅比丘尼是也。」</p>
<a class="t" id="t0750c16"></a>
<p><a class="t-linehead" id="t-linehead0750c16"></a>是時，世尊告阿難曰：「汝往雙樹間與如來 <a class="t" id="t0750c17"></a>敷座，使頭北首。」</p>
<p><a class="t-linehead" id="t-linehead0750c17"></a>對曰：「如是，世尊！」即受佛 <a class="t" id="t0750c18"></a>教，往雙樹間，與如來敷座，還至世尊所， <a class="t" id="t0750c19"></a>頭面禮足，白世尊曰：「敷座已訖，使頭北 <a class="t" id="t0750c20"></a>首，宜知是時。」</p>
<p><a class="t-linehead" id="t-linehead0750c20"></a>即時，世尊往彼樹間，就 <a class="t" id="t0750c21"></a>所敷座。是時，尊者阿難白世尊言：「有何因 <a class="t" id="t0750c22"></a>緣，如來敷座言頭北向？」</p>
<p><a class="t-linehead" id="t-linehead0750c22"></a>佛告阿難：「吾滅度 <a class="t" id="t0750c23"></a>後，佛法當在北天竺，以此因緣故，使敷座 <a class="t" id="t0750c24"></a>北向。」</p>
<p><a class="t-linehead" id="t-linehead0750c24"></a>是時，世尊分別三衣。爾時阿難白佛： <a class="t" id="t0750c25"></a>「以何等故，如來今日分別三衣？」</p>
<p><a class="t-linehead" id="t-linehead0750c25"></a>佛告阿難： <a class="t" id="t0750c26"></a>「我以當來之世檀越施主故，分別此衣耳。 <a class="t" id="t0750c27"></a>欲使彼人受其福，故分別衣爾。」</p>
<p><a class="t-linehead" id="t-linehead0750c27"></a>是時，世 <a class="t" id="t0750c28"></a>尊須臾之頃，口出五色光，遍照方域。爾時，阿 <a class="t" id="t0750c29"></a>難復白佛言：「復以何因緣，如來今日口出 <a class="t" id="t0751a01"></a>五色光？」</p>
<p><a class="t-linehead" id="t-linehead0751a01"></a>世尊告曰：「我向作是念：『本未成道 <a class="t" id="t0751a02"></a>時長處地獄，吞熱鐵丸；或食草木，長此四 <a class="t" id="t0751a03"></a>大；或作騾、驢、駱駝、象、馬、猪、羊；或作餓鬼， <a class="t" id="t0751a04"></a>長四大形，有受胎之厄；或受天福，食自 <a class="t" id="t0751a05"></a>然甘露。我今以成如來，以根力覺道成如 <a class="t" id="t0751a06"></a>來身。』由此因緣故，口出五色光爾。」</p>
<p><a class="t-linehead" id="t-linehead0751a06"></a>是時， <a class="t" id="t0751a07"></a>須臾之間口出微妙之光，勝於前光。是時， <a class="t" id="t0751a08"></a>阿難白世尊言：「復以何因緣，如來重出光 <a class="t" id="t0751a09"></a>勝於前者？」</p>
<p><a class="t-linehead" id="t-linehead0751a09"></a>世尊告曰：「我向者作是念：『過去 <a class="t" id="t0751a10"></a>諸佛世尊取滅度，遺法不久存於世。』我復 <a class="t" id="t0751a11"></a>重思惟：『以何方便，使我法得久存在世？如 <a class="t" id="t0751a12"></a>來身者金剛之數，意欲碎此身如芥子許， <a class="t" id="t0751a13"></a>流布世間，使將來之世，信樂檀越不見如 <a class="t" id="t0751a14"></a>來形像者，取供養之因，緣是福祐，當生 <a class="t" id="t0751a15"></a>四姓家、四天王家、三十三天、豔天、兜術天、化 <a class="t" id="t0751a16"></a>自在天、他化自在天；因此福祐，當生欲界、 <a class="t" id="t0751a17"></a>色界、無色界；或復有得須陀洹道、斯陀含道、 <a class="t" id="t0751a18"></a>阿那含道、阿羅漢道、辟支佛道，若成佛道。』由 <a class="t" id="t0751a19"></a>此因緣故，出斯光明爾。」</p>
<p><a class="t-linehead" id="t-linehead0751a19"></a>是時，世尊躬自 <a class="t" id="t0751a20"></a>襞僧伽梨四疊，右脇著地，脚脚相累。是時， <a class="t" id="t0751a21"></a>尊者阿難悲泣涕零，不能自勝，又自考責：「既 <a class="t" id="t0751a22"></a>未成道，為結所縛，然今世尊捨我滅度， <a class="t" id="t0751a23"></a>當何恃怙？」</p>
<p><a class="t-linehead" id="t-linehead0751a23"></a>是時，世尊知而告諸比丘曰：「阿 <a class="t" id="t0751a24"></a>難比丘今為所在？」</p>
<p><a class="t-linehead" id="t-linehead0751a24"></a>諸比丘對曰：「阿難比 <a class="t" id="t0751a25"></a>丘今在如來床後，悲號墮淚，不能自勝，又 <a class="t" id="t0751a26"></a>自考責：『既不成道，又不斷結使，然今世尊 <a class="t" id="t0751a27"></a>捨我涅槃。』」</p>
<p><a class="t-linehead" id="t-linehead0751a27"></a>爾時，世尊告阿難曰：「止！止！阿難！ <a class="t" id="t0751a28"></a>無為愁憂。夫物處世，應當壞敗，欲使不變 <a class="t" id="t0751a29"></a>易者，此事不然。勤加精進，念修正法，如是 <a class="t" id="t0751b01"></a>不久亦當盡苦際，成無漏行。過去世時，多 <a class="t" id="t0751b02"></a>薩阿竭、阿羅呵、三耶三佛亦有如此侍者。正 <a class="t" id="t0751b03"></a>使將來恒沙諸佛，亦當有此侍者如阿難 <a class="t" id="t0751b04"></a>比。轉輪聖王有四未曾有法。云何為四？於 <a class="t" id="t0751b05"></a>是，轉輪聖王欲出國界時，人民見者，莫不 <a class="t" id="t0751b06"></a>喜悅。爾時，轉輪聖王有所言教，其有聞者， <a class="t" id="t0751b07"></a>靡不喜悅。聞其言教，乃無厭足。爾時，轉輪 <a class="t" id="t0751b08"></a>聖王默然，正使人民見王默然，亦復歡喜。 <a class="t" id="t0751b09"></a>是謂，比丘！轉輪聖王有此四未曾有之法。</p>
<a class="t" id="t0751b10"></a>
<p><a class="t-linehead" id="t-linehead0751b10"></a>「比丘當知，阿難今日亦有四未曾有法。云何 <a class="t" id="t0751b11"></a>為四？正使阿難比丘默然至大眾中，其有 <a class="t" id="t0751b12"></a>見者，莫不喜悅。正使阿難比丘有所說 <a class="t" id="t0751b13"></a>者，其聞語者，皆共歡喜，假使默然亦復如 <a class="t" id="t0751b14"></a>是。正使阿難比丘至四部眾中，剎利、婆羅門 <a class="t" id="t0751b15"></a>眾中，入國王、居士眾中，皆悉歡悅，興恭敬 <a class="t" id="t0751b16"></a>心，視無厭足。正使阿難比丘有所說者，其 <a class="t" id="t0751b17"></a>聞法教，受無厭足。是謂，比丘！有此四未曾 <a class="t" id="t0751b18"></a>有之法。」</p>
<p><a class="t-linehead" id="t-linehead0751b18"></a>是時，阿難白世尊曰：「當云何與 <a class="t" id="t0751b19"></a>女人從事？然今比丘到時，著衣持鉢，家家 <a class="t" id="t0751b20"></a>乞食，福度眾生。」</p>
<p><a class="t-linehead" id="t-linehead0751b20"></a>佛告阿難：「莫與相見，設 <a class="t" id="t0751b21"></a>相見莫與共語，設共語者，當專心意。」爾時， <a class="t" id="t0751b22"></a>世尊便說此偈：</p>
<a class="t" id="t0751b23"></a>
<blockquote class="gatha">
<p>「莫與女交通，　　亦莫共言語， <a class="t" id="t0751b24"></a><br>
有能遠離者，　　則離於八難。」</p>
</blockquote>
<a class="t" id="t0751b25"></a>
<p class="endsection"><span class="t-juanname">增壹阿含經卷第三十六</span></p>
<a class="t" id="t0751c01"></a> <a class="t" id="t0751c02"></a> <a class="t" id="t0751c03"></a>
<p class="suttainfo"><span class="t-juanname">增壹阿含經卷第三十七</span> <a class="t" id="t0751c04"></a> <a class="t" id="t0751c05"></a></p>
<p><span class="t-byline">東晉罽賓三藏瞿曇僧伽提婆譯</span><br>
<a class="t" id="t0751c06"></a>八難品第四十二之二</p>
<a class="t" id="t0751c07"></a>
<p><a class="t-linehead" id="t-linehead0751c07"></a>「當云何與車那比丘從事？」</p>
<p><a class="t-linehead" id="t-linehead0751c07"></a>世尊告曰：「當以 <a class="t" id="t0751c08"></a>梵法罰之。」</p>
<p><a class="t-linehead" id="t-linehead0751c08"></a>阿難白佛：「云何梵法罰之？」</p>
<p><a class="t-linehead" id="t-linehead0751c08"></a>世 <a class="t" id="t0751c09"></a>尊告曰：「不應與車那比丘有所說，亦莫 <a class="t" id="t0751c10"></a>言善，復莫言惡，然此比丘亦復不向汝當 <a class="t" id="t0751c11"></a>有所說。」</p>
<p><a class="t-linehead" id="t-linehead0751c11"></a>阿難白佛言：「設不究事者，此則犯 <a class="t" id="t0751c12"></a>罪不重乎？」</p>
<p><a class="t-linehead" id="t-linehead0751c12"></a>世尊告曰：「但不與語，即是梵法 <a class="t" id="t0751c13"></a>之罰；然由不改者，當將詣眾中諸人共彈 <a class="t" id="t0751c14"></a>使出，莫與說戒，亦莫與法會從事。」</p>
<p><a class="t-linehead" id="t-linehead0751c14"></a>爾時，世 <a class="t" id="t0751c15"></a>尊便說此偈：</p>
<a class="t" id="t0751c16"></a>
<blockquote class="gatha">
<p>「欲與彼怨家，　　而報其怨者， <a class="t" id="t0751c17"></a><br>
恒念莫與語，　　此惡無過者。」</p>
</blockquote>
<a class="t" id="t0751c18"></a>
<p><a class="t-linehead" id="t-linehead0751c18"></a>是時，拘尸那竭人民聞如來當取滅度，剋 <a class="t" id="t0751c19"></a>在夜半。是時，國土人民往至雙樹間。到已，頭 <a class="t" id="t0751c20"></a>面禮足，在一面坐。爾時，人民白世尊言：「今 <a class="t" id="t0751c21"></a>聞如來當取滅度，我等當云何興敬？」</p>
<p><a class="t-linehead" id="t-linehead0751c21"></a>是時， <a class="t" id="t0751c22"></a>世尊顧視阿難。是時，阿難即作是念：「如來今 <a class="t" id="t0751c23"></a>日身體疲倦，欲使我旨授彼義。」是時，阿 <a class="t" id="t0751c24"></a>難右膝著地，長跪叉手，白世尊言：「今有二 <a class="t" id="t0751c25"></a>種之姓，一名婆阿陀，二名須拔陀，今來 <a class="t" id="t0751c26"></a>自歸如來聖眾：『唯願世尊聽為優婆塞， <a class="t" id="t0751c27"></a>自今已後不復殺生！』復有名帝奢，二名 <a class="t" id="t0751c28"></a>優波帝奢，復有名佛舍，二名雞頭，如是 <a class="t" id="t0751c29"></a>之比皆來歸如來：『唯願世尊聽為優婆塞， <a class="t" id="t0752a01"></a>自今之後不復殺生，奉持五戒！』」</p>
<p><a class="t-linehead" id="t-linehead0752a01"></a>是時，世尊廣 <a class="t" id="t0752a02"></a>為說法，發遣使歸。是時，五百摩羅眾即從 <a class="t" id="t0752a03"></a>座起，繞佛三匝，便退而去。爾時，世尊告阿 <a class="t" id="t0752a04"></a>難曰：「吾最後受證弟子，所謂拘尸那竭五百 <a class="t" id="t0752a05"></a>摩羅是也。」</p>
<p><a class="t-linehead" id="t-linehead0752a05"></a>爾時，須拔梵志從彼國來至拘 <a class="t" id="t0752a06"></a>尸那竭國，遙見五百人來，即問之曰：「汝等 <a class="t" id="t0752a07"></a>為從何來？」</p>
<p><a class="t-linehead" id="t-linehead0752a07"></a>五百人報曰：「須拔當知，如來今 <a class="t" id="t0752a08"></a>日當取滅度，在雙樹間。」</p>
<p><a class="t-linehead" id="t-linehead0752a08"></a>是時，須拔便作是 <a class="t" id="t0752a09"></a>念：「如來出現於世甚為難遇，如來出世時 <a class="t" id="t0752a10"></a>時乃有，如優曇鉢華億劫乃出。我今少多有 <a class="t" id="t0752a11"></a>疑不解諸法，唯彼瞿曇沙門能解我狐疑。 <a class="t" id="t0752a12"></a>我今可往至彼瞿曇所，而問此義。」</p>
<p><a class="t-linehead" id="t-linehead0752a12"></a>是時，須 <a class="t" id="t0752a13"></a>拔梵志至雙樹間，到阿難所，白阿難曰：「吾 <a class="t" id="t0752a14"></a>聞世尊今日當取滅度，為審爾不？」</p>
<p><a class="t-linehead" id="t-linehead0752a14"></a>阿難報 <a class="t" id="t0752a15"></a>曰：「審有其事。」</p>
<p><a class="t-linehead" id="t-linehead0752a15"></a>須拔白言：「然我今日猶有狐 <a class="t" id="t0752a16"></a>疑，唯願聽許白世尊此言：『餘人不解六師 <a class="t" id="t0752a17"></a>所說，為得見沙門瞿曇所說乎？』」</p>
<p><a class="t-linehead" id="t-linehead0752a17"></a>阿難白言： <a class="t" id="t0752a18"></a>「止！止！須拔！勿嬈如來。」</p>
<p><a class="t-linehead" id="t-linehead0752a18"></a>如是再三，復白阿 <a class="t" id="t0752a19"></a>難曰：「如來出世甚不可遇，如優曇鉢華時 <a class="t" id="t0752a20"></a>時乃有，如來亦復如是，時時乃出，然我今觀 <a class="t" id="t0752a21"></a>如來足能解我狐疑，我今所問義者蓋不 <a class="t" id="t0752a22"></a>足言。又今，阿難！不與我往白世尊。又聞如 <a class="t" id="t0752a23"></a>來却觀無窮，前覩無極，然今日獨不見 <a class="t" id="t0752a24"></a>接納。」</p>
<p><a class="t-linehead" id="t-linehead0752a24"></a>是時，世尊以天耳遇聞須拔向阿 <a class="t" id="t0752a25"></a>難作如是論。爾時，世尊告阿難曰：「止！止！阿 <a class="t" id="t0752a26"></a>難！勿遮須拔梵志。所以然者，此來問義多 <a class="t" id="t0752a27"></a>所饒益，若我說法者即得度脫。」</p>
<p><a class="t-linehead" id="t-linehead0752a27"></a>是時，阿難語 <a class="t" id="t0752a28"></a>須拔言：「善哉！善哉！如來今聽在內問法。」 <a class="t" id="t0752a29"></a>是時，須拔聞此語已，歡喜踊躍，不能自勝。 <a class="t" id="t0752b01"></a>又復須拔往至世尊所，頭面禮足，在一面坐。</p>
<a class="t" id="t0752b02"></a>
<p><a class="t-linehead" id="t-linehead0752b02"></a>爾時，須拔白世尊言：「我今欲有所問，唯願 <a class="t" id="t0752b03"></a>聽許！」</p>
<p><a class="t-linehead" id="t-linehead0752b03"></a>是時，世尊告須拔曰：「今正是時，宜可 <a class="t" id="t0752b04"></a>時問。」</p>
<p><a class="t-linehead" id="t-linehead0752b04"></a>是時，須拔白佛言：「諸異沙門，瞿曇！知 <a class="t" id="t0752b05"></a>諸算術，多所過度。所謂不蘭迦葉、阿夷耑、 <a class="t" id="t0752b06"></a>瞿耶樓、胝休迦旃、先毘盧持、尼揵子等，如 <a class="t" id="t0752b07"></a>此之比，知三世事乎？為不解耶？其六 <a class="t" id="t0752b08"></a>師之中復有勝如來乎？」</p>
<p><a class="t-linehead" id="t-linehead0752b08"></a>爾時，世尊告曰：「止！ <a class="t" id="t0752b09"></a>止！須拔，勿問此義，何煩問此勝如來乎？然 <a class="t" id="t0752b10"></a>我今日在此座上，當與汝說法，善思念 <a class="t" id="t0752b11"></a>之。」</p>
<p><a class="t-linehead" id="t-linehead0752b11"></a>須拔白佛言：「今當為問深義，唯願世尊 <a class="t" id="t0752b12"></a>以時說之。」</p>
<p><a class="t-linehead" id="t-linehead0752b12"></a>爾時，世尊告曰：「我初學道時年二 <a class="t" id="t0752b13"></a>十九，欲度人民故，三十五年在外道中 <a class="t" id="t0752b14"></a>學，自是已來更不見沙門、婆羅門，其大眾 <a class="t" id="t0752b15"></a>中無八賢聖道者，則無沙門四果。是謂，須 <a class="t" id="t0752b16"></a>拔，世間空虛，更無真人得道者也。以其 <a class="t" id="t0752b17"></a>賢聖法中有賢聖法者，則有沙門四果之報。 <a class="t" id="t0752b18"></a>所以然者，因有沙門四果之報，皆由賢 <a class="t" id="t0752b19"></a>聖八品道也。若須拔！若我不得無上正 <a class="t" id="t0752b20"></a>真之道，皆由不得賢聖八品道；以其得 <a class="t" id="t0752b21"></a>賢聖八品道，故成佛道。是故，須拔，當求方 <a class="t" id="t0752b22"></a>便，成賢聖道。」</p>
<p><a class="t-linehead" id="t-linehead0752b22"></a>然須拔復白佛言：「我亦樂聞 <a class="t" id="t0752b23"></a>賢聖八品道，唯願演說！」</p>
<p><a class="t-linehead" id="t-linehead0752b23"></a>世尊告曰：「所謂八道 <a class="t" id="t0752b24"></a>者，等見、等治、等語、等命、等業、等方便、等念、等 <a class="t" id="t0752b25"></a>三昧。是謂，須拔，賢聖八品道。」</p>
<p><a class="t-linehead" id="t-linehead0752b25"></a>是時，須拔即於 <a class="t" id="t0752b26"></a>座上得法眼淨。爾時，須拔語阿難言：「爾我 <a class="t" id="t0752b27"></a>今快得善利，唯願世尊聽為沙門。」</p>
<p><a class="t-linehead" id="t-linehead0752b27"></a>阿難報 <a class="t" id="t0752b28"></a>言：「汝今自往至世尊所，求作沙門。」</p>
<p><a class="t-linehead" id="t-linehead0752b28"></a>是時，須 <a class="t" id="t0752b29"></a>拔往至世尊所，頭面禮足，白世尊言：「唯願 <a class="t" id="t0752c01"></a>世尊聽作沙門。」爾時，須拔即成沙門身，著 <a class="t" id="t0752c02"></a>三法衣。時須拔仰觀世尊顏，即於座上有 <a class="t" id="t0752c03"></a>漏心得解脫。</p>
<p><a class="t-linehead" id="t-linehead0752c03"></a>爾時，世尊告阿難曰：「我最後 <a class="t" id="t0752c04"></a>弟子之中，所謂須拔是也。」</p>
<p><a class="t-linehead" id="t-linehead0752c04"></a>爾時，須拔白佛言： <a class="t" id="t0752c05"></a>「我今聞世尊夜半當取般涅槃，唯願世尊 <a class="t" id="t0752c06"></a>先聽我取涅槃，我不堪見如來先取滅度。」</p>
<a class="t" id="t0752c07"></a>
<p><a class="t-linehead" id="t-linehead0752c07"></a>爾時，世尊默然可之。所以然者，過去恒沙 <a class="t" id="t0752c08"></a>諸佛世尊，最後取證弟子先取般涅槃，如 <a class="t" id="t0752c09"></a>來後取滅度。此是諸佛世尊常法，非適今 <a class="t" id="t0752c10"></a>日也！</p>
<p><a class="t-linehead" id="t-linehead0752c10"></a>是時，須拔見世尊已可之，即在如 <a class="t" id="t0752c11"></a>來前，正身正意，繫念在前，於無餘涅槃界 <a class="t" id="t0752c12"></a>而取滅度。是時，此地六變振動。</p>
<p><a class="t-linehead" id="t-linehead0752c12"></a>爾時，世尊 <a class="t" id="t0752c13"></a>便說此偈：</p>
<a class="t" id="t0752c14"></a>
<blockquote class="gatha">
<p>「一切行無常，　　生者必有死， <a class="t" id="t0752c15"></a><br>
不生則不死，　　此滅為最樂。」</p>
</blockquote>
<a class="t" id="t0752c16"></a>
<p><a class="t-linehead" id="t-linehead0752c16"></a>是時，世尊告阿難曰：「自今已後勅諸比丘！ <a class="t" id="t0752c17"></a>不得卿僕相向，大稱尊，小稱賢，相視當 <a class="t" id="t0752c18"></a>如兄弟，自今已後不得稱父母所作字。」</p>
<a class="t" id="t0752c19"></a>
<p><a class="t-linehead" id="t-linehead0752c19"></a>是時，阿難白世尊言：「如今諸比丘當云何 <a class="t" id="t0752c20"></a>自稱名號？」</p>
<p><a class="t-linehead" id="t-linehead0752c20"></a>世尊告曰：「若小比丘向大比丘 <a class="t" id="t0752c21"></a>稱長老，大比丘向小比丘稱姓字，又諸比 <a class="t" id="t0752c22"></a>丘欲立字者，當依三尊。此是我之教誡。」</p>
<a class="t" id="t0752c23"></a>
<p><a class="t-linehead" id="t-linehead0752c23"></a>是時，阿難聞世尊所說，歡喜奉行。</p>
<a class="t" id="t0752c24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
