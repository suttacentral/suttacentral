<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea42.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">42.5</span> <span class="mirror-right">（五）地動</span>
</h1>
</div>
<p><a class="t-linehead" id="t-linehead0753c11"></a>聞如是：</p>
<p>一時，佛在舍衛國祇樹給孤獨 <a class="t" id="t0753c12"></a>園。</p>
<p><a class="t-linehead" id="t-linehead0753c12"></a>爾時，世尊告諸比丘：「天地大動有八因 <a class="t" id="t0753c13"></a>緣。云何為八？比丘當知，此閻浮里地，南北 <a class="t" id="t0753c14"></a>二萬一千由旬，東西七千由旬，厚六萬八千 <a class="t" id="t0753c15"></a>由旬，水厚八萬四千由旬，火厚八萬四千由 <a class="t" id="t0753c16"></a>旬，火下有風厚六萬八千由旬，風下際有金 <a class="t" id="t0753c17"></a>剛輪，過去諸佛世尊舍利盡在彼間。比丘當 <a class="t" id="t0753c18"></a>知，或有是時，大風正動，火亦動；火已動，水 <a class="t" id="t0753c19"></a>便動；水已動，地便動，是謂第一因緣使地大 <a class="t" id="t0753c20"></a>動。</p>
<p><a class="t-linehead" id="t-linehead0753c20"></a>「復次，菩薩從兜術天降神來下，在母胎 <a class="t" id="t0753c21"></a>中，是時地亦大動，是謂第二因緣使地大 <a class="t" id="t0753c22"></a>動。</p>
<p><a class="t-linehead" id="t-linehead0753c22"></a>「復次，菩薩降神出母胎時，天地大動，是 <a class="t" id="t0753c23"></a>謂第三因緣使地大動。</p>
<p><a class="t-linehead" id="t-linehead0753c23"></a>「復次，菩薩出家學道， <a class="t" id="t0753c24"></a>成無上正真等正覺，是時天地大動，是謂第 <a class="t" id="t0753c25"></a>四因緣使地大動。</p>
<p><a class="t-linehead" id="t-linehead0753c25"></a>「復次，若如來入無餘涅槃 <a class="t" id="t0753c26"></a>界而取滅度，是時天地大動，是謂第五因 <a class="t" id="t0753c27"></a>緣使地大動。</p>
<p><a class="t-linehead" id="t-linehead0753c27"></a>「復次，有大神足比丘心得自 <a class="t" id="t0753c28"></a>在，隨意欲行無數變化，或分身為百千之 <a class="t" id="t0753c29"></a>數，復還為一，飛行虛空，石壁皆過，踊沒自 <a class="t" id="t0754a01"></a>由，觀地無地想，了悉空無，是時地為大 <a class="t" id="t0754a02"></a>動，是謂第六因緣地為大動。</p>
<p><a class="t-linehead" id="t-linehead0754a02"></a>「復次，諸天大 <a class="t" id="t0754a03"></a>神足，神德無量， <a class="t" id="t0754a04"></a>從彼命終還生彼間，由宿福行，具足諸德， <a class="t" id="t0754a05"></a>捨本天形，得作帝釋、若梵天王。時地為大 <a class="t" id="t0754a06"></a>動，是謂第七因緣地為大動。</p>
<p><a class="t-linehead" id="t-linehead0754a06"></a>「復次，若眾生命 <a class="t" id="t0754a07"></a>終福盡，是時諸國王不樂本邦，各各相攻伐， <a class="t" id="t0754a08"></a>或飢儉死者，或刀刃死者，是時天地大動，是 <a class="t" id="t0754a09"></a>謂第八因緣使地大動。如是，比丘！有八因 <a class="t" id="t0754a10"></a>緣使天地大動。」</p>
<p><a class="t-linehead" id="t-linehead0754a10"></a>爾時，諸比丘聞佛所說，歡 <a class="t" id="t0754a11"></a>喜奉行。</p>
<a class="t" id="t0754a12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
