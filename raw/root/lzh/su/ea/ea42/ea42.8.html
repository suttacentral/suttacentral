<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea42.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">42.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0755a07"></a>聞如是：</p>
<p>一時，佛在舍衛國祇樹給孤獨 <a class="t" id="t0755a08"></a>園。</p>
<p><a class="t-linehead" id="t-linehead0755a08"></a>爾時，阿那邠邸長者往至世尊所，頭面禮 <a class="t" id="t0755a09"></a>足，在一面坐。是時，世尊告長者曰：「長者家 <a class="t" id="t0755a10"></a>中廣施不乎？」</p>
<p><a class="t-linehead" id="t-linehead0755a10"></a>長者白佛：「貧家惠施，晝夜不斷， <a class="t" id="t0755a11"></a>四城門中，及大市中，家中行路，及佛、比丘僧， <a class="t" id="t0755a12"></a>是為八處惠施。如是，世尊！其有所須，須衣 <a class="t" id="t0755a13"></a>惠衣，須食與食，國中珍寶終不違逆，衣 <a class="t" id="t0755a14"></a>被、飲食、床臥具、病瘦醫藥，悉給施之。亦有諸 <a class="t" id="t0755a15"></a>天來至我所，在虛空中而告我曰：『分別尊 <a class="t" id="t0755a16"></a>卑，此者持戒，此者犯戒，與此獲福，與彼 <a class="t" id="t0755a17"></a>無報。』然我心正無有彼此，不起增減之心， <a class="t" id="t0755a18"></a>普等慈心於一切眾生。有其眾生依命根 <a class="t" id="t0755a19"></a>存形，有食則存，非食命不濟。施惠一切眾 <a class="t" id="t0755a20"></a>生，其報無量，受其果報，無有增減。」</p>
<p><a class="t-linehead" id="t-linehead0755a20"></a>佛 <a class="t" id="t0755a21"></a>告長者：「善哉，善哉！長者！平等施者福第一 <a class="t" id="t0755a22"></a>尊。然眾生之心復有勝，如施持戒人勝犯 <a class="t" id="t0755a23"></a>戒者。」</p>
<p><a class="t-linehead" id="t-linehead0755a23"></a>是時，虛空神、天，稱慶無量，即時而說 <a class="t" id="t0755a24"></a>此偈：</p>
<a class="t" id="t0755a25"></a>
<blockquote class="gatha">
<p>「佛說擇施尊，　　愚眾有增減， <a class="t" id="t0755a26"></a><br>
求其良福田，　　何過如來眾。</p>
</blockquote>
<a class="t" id="t0755a27"></a>
<p><a class="t-linehead" id="t-linehead0755a27"></a>「然今世尊所說極為快哉，施持戒人，勝犯 <a class="t" id="t0755a28"></a>戒者。」</p>
<p><a class="t-linehead" id="t-linehead0755a28"></a>爾時，世尊告阿那邠邸長者：「今當與 <a class="t" id="t0755a29"></a>汝說賢聖之眾，善思念之，抱在心懷。或施 <a class="t" id="t0755b01"></a>少獲福多，或施多獲福多。」</p>
<p><a class="t-linehead" id="t-linehead0755b01"></a>阿那邠邸長者白 <a class="t" id="t0755b02"></a>佛言：「唯願世尊敷演其義！云何施少獲福 <a class="t" id="t0755b03"></a>多？云何施多獲福多？」</p>
<p><a class="t-linehead" id="t-linehead0755b03"></a>佛告長者：「向阿羅漢、 <a class="t" id="t0755b04"></a>得阿羅漢、向阿那含、得阿那含、向斯陀含、得 <a class="t" id="t0755b05"></a>斯陀含、向須陀洹、得須陀洹。是謂，長者！賢聖 <a class="t" id="t0755b06"></a>之眾，施少獲福多，施多獲福多。」</p>
<p><a class="t-linehead" id="t-linehead0755b06"></a>爾時，世尊 <a class="t" id="t0755b07"></a>便說此偈：</p>
<a class="t" id="t0755b08"></a>
<blockquote class="gatha">
<p>「四向成就人，　　四者成果實， <a class="t" id="t0755b09"></a><br>
此名賢聖眾，　　惠施獲福廣。</p>
</blockquote>
<a class="t" id="t0755b10"></a>
<p><a class="t-linehead" id="t-linehead0755b10"></a>「過去久遠諸佛世尊，亦復有此賢聖之眾， <a class="t" id="t0755b11"></a>如我今日無異；正使當來諸佛世尊出現 <a class="t" id="t0755b12"></a>於世者，亦得如此賢聖之眾。是故，長者！歡 <a class="t" id="t0755b13"></a>喜悅心，供養聖眾。」</p>
<p><a class="t-linehead" id="t-linehead0755b13"></a>是時，世尊與彼長者說 <a class="t" id="t0755b14"></a>微妙法，立不退轉之地。長者聞法已，喜慶 <a class="t" id="t0755b15"></a>無量，即從坐起，頭面禮足，繞佛三匝，便退 <a class="t" id="t0755b16"></a>而去。</p>
<p><a class="t-linehead" id="t-linehead0755b16"></a>是時，阿那邠邸長者聞佛所說，歡喜奉 <a class="t" id="t0755b17"></a>行。</p>
<a class="t" id="t0755b18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
