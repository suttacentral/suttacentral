<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea35.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">35.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0700b27"></a>聞如是：</p>
<p>一時，佛在舍衛國祇樹給孤獨 <a class="t" id="t0700b28"></a>園。</p>
<p><a class="t-linehead" id="t-linehead0700b28"></a>爾時，有異比丘不樂修梵行，欲捨禁 <a class="t" id="t0700b29"></a>戒還為白衣。是時，彼比丘往至世尊所，頭 <a class="t" id="t0700c01"></a>面禮足，在一面坐。爾時，彼比丘白世尊言： <a class="t" id="t0700c02"></a>「我今不樂修於梵行，欲捨禁戒還為白衣。」</p>
<a class="t" id="t0700c03"></a>
<p><a class="t-linehead" id="t-linehead0700c03"></a>世尊告曰：「汝今何故不樂修梵行，欲捨禁 <a class="t" id="t0700c04"></a>戒還為白衣？」</p>
<p><a class="t-linehead" id="t-linehead0700c04"></a>比丘報曰：「我今心意熾盛，身中 <a class="t" id="t0700c05"></a>火燃。若我見女人時，端正無雙，我爾時便 <a class="t" id="t0700c06"></a>作是念：『使此女人與我共交。』又復作是念： <a class="t" id="t0700c07"></a>『此非正法，設我從此心者，則非正理。』我爾 <a class="t" id="t0700c08"></a>時復作是念：『此是惡利，非為善利；此是惡 <a class="t" id="t0700c09"></a>法，非為善法。』我今欲捨禁戒還為白衣，沙 <a class="t" id="t0700c10"></a>門禁戒實不可犯，我於俗人中可分檀布 <a class="t" id="t0700c11"></a>施。」</p>
<p><a class="t-linehead" id="t-linehead0700c11"></a>世尊告曰：「夫為女人有五種惡。云何為 <a class="t" id="t0700c12"></a>五？一者穢惡，二者兩舌，三者嫉妬，四者瞋 <a class="t" id="t0700c13"></a>恚，五者無反復。」</p>
<p><a class="t-linehead" id="t-linehead0700c13"></a>爾時，世尊便說此偈：</p>
<a class="t" id="t0700c14"></a>
<blockquote class="gatha">
<p>「非喜由財義，　　現善內懷毒， <a class="t" id="t0700c15"></a><br>
壞人趣道善，　　如鷹捨污池。</p>
</blockquote>
<a class="t" id="t0700c16"></a>
<p><a class="t-linehead" id="t-linehead0700c16"></a>「是故，比丘！當除不淨之想，思惟淨觀。比 <a class="t" id="t0700c17"></a>丘思惟淨觀已，盡斷欲愛、色愛、無色愛、盡 <a class="t" id="t0700c18"></a>斷無明、憍慢。汝今，比丘！欲從何生？為從髮 <a class="t" id="t0700c19"></a>生？然髮惡露不淨，皆由幻化誑惑世人。手、 <a class="t" id="t0700c20"></a>爪、齒、形體之屬，乃無淨處，何者是真？何者 <a class="t" id="t0700c21"></a>是實？從頭至足皆悉如是。肝、膽、五藏、有形 <a class="t" id="t0700c22"></a>之物，無一可貪，何者是真？汝今，比丘！欲從 <a class="t" id="t0700c23"></a>何生，汝今善修梵行，如來正法必當盡苦， <a class="t" id="t0700c24"></a>人命極短不久存世，雖復極壽不過百 <a class="t" id="t0700c25"></a>歲，所出無幾。</p>
<p><a class="t-linehead" id="t-linehead0700c25"></a>「比丘當知，如來出世，甚為難 <a class="t" id="t0700c26"></a>值，聞法亦難；受四大形，亦復難得；諸根具 <a class="t" id="t0700c27"></a>足，亦復難得；得生中國，亦復難值；與善知 <a class="t" id="t0700c28"></a>識相遭，亦復難得；聞法亦難，分別義理，亦 <a class="t" id="t0700c29"></a>復難得；法法成就，此事亦難。汝今，比丘！設 <a class="t" id="t0701a01"></a>與善知識從事者，便能分別諸法，亦當與 <a class="t" id="t0701a02"></a>人廣演其義。設當聞法已，則能分別，能分 <a class="t" id="t0701a03"></a>別法已，則能說其義，無有欲想、瞋恚、愚癡 <a class="t" id="t0701a04"></a>之想，以離三毒，便脫生、老、病、死，我今粗說 <a class="t" id="t0701a05"></a>其義。」</p>
<p><a class="t-linehead" id="t-linehead0701a05"></a>爾時，彼比丘從佛受教，便從坐起，禮 <a class="t" id="t0701a06"></a>世尊足，便退而去。</p>
<p><a class="t-linehead" id="t-linehead0701a06"></a>是時，彼比丘在閑靜之 <a class="t" id="t0701a07"></a>處，思惟其法。所以族姓之子剃除鬚髮，出 <a class="t" id="t0701a08"></a>家學道，欲修無上梵行：生死已盡，梵行已立， <a class="t" id="t0701a09"></a>所作已辦，更不復受胎，如實知之。爾時，彼 <a class="t" id="t0701a10"></a>比丘便成阿羅漢。</p>
<p><a class="t-linehead" id="t-linehead0701a10"></a>爾時，彼比丘聞佛所說，歡 <a class="t" id="t0701a11"></a>喜奉行。</p>
<a class="t" id="t0701a12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
