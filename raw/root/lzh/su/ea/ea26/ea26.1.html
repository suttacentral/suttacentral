<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea26.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 26</span> <span class="mirror-right">四意斷品第二十六之一</span></p>
<h1 class="mirror-row">
<span class="mirror-left latin">26.1</span> <span class="mirror-right">（一）四意斷之法</span>
</h1>
</div>
<a class="t" id="t0635b06"></a> <a class="t" id="t0635b07"></a>
<p class="suttainfo"><span class="t-juanname">增壹阿含經卷第十八</span><br>
<a class="t" id="t0635b08"></a> <a class="t" id="t0635b09"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0635b10"></a> <a class="t" id="t0635b11"></a>
<p><a class="t-linehead" id="t-linehead0635b11"></a>聞如是：</p>
<p>一時，佛在舍衛國祇樹給孤獨 <a class="t" id="t0635b12"></a>園。</p>
<p><a class="t-linehead" id="t-linehead0635b12"></a>爾時，世尊告諸比丘：「猶如山河、石壁、百草、 <a class="t" id="t0635b13"></a>五穀，皆依於地而得長大，然復此地最尊、最 <a class="t" id="t0635b14"></a>上。此亦如是，諸善道品之法，住不放逸之 <a class="t" id="t0635b15"></a>地，使諸善法而得長大。</p>
<p><a class="t-linehead" id="t-linehead0635b15"></a>「無放逸比丘修四 <a class="t" id="t0635b16"></a>意斷，多修四意斷。云何為四？於是，比丘！未 <a class="t" id="t0635b17"></a>生弊惡法，求方便令不生，心不遠離，恒欲 <a class="t" id="t0635b18"></a>令滅；已生弊惡法，求方便令不生，心不 <a class="t" id="t0635b19"></a>遠離，恒欲令滅；未生善法，求方便令生；已 <a class="t" id="t0635b20"></a>生善法，求方便令增多，不忘失，具足修 <a class="t" id="t0635b21"></a>行，心意不忘。如是，比丘修四意斷。是故，諸 <a class="t" id="t0635b22"></a>比丘！當求方便，修四意斷。如是，諸比丘！當 <a class="t" id="t0635b23"></a>作是學。」</p>
<p><a class="t-linehead" id="t-linehead0635b23"></a>爾時，諸比丘聞佛所說，歡喜奉行。</p>
<a class="t" id="t0635b24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
