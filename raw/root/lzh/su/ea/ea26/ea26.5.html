<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea26.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">26.5</span> <span class="mirror-right">（五）闇</span>
</h1>
</div>
<p><a class="t-linehead" id="t-linehead0636a06"></a>聞如是：</p>
<p>一時，佛在舍衛國祇樹給孤獨 <a class="t" id="t0636a07"></a>園。</p>
<p><a class="t-linehead" id="t-linehead0636a07"></a>爾時，王波斯匿乘寶羽之車，出舍衛城， <a class="t" id="t0636a08"></a>至祇洹精舍，欲覲世尊。諸王常法有五威 <a class="t" id="t0636a09"></a>容，捨著一面，前至世尊所，頭面禮足，在一 <a class="t" id="t0636a10"></a>面坐。</p>
<p><a class="t-linehead" id="t-linehead0636a10"></a>爾時，世尊告大王曰：「大王當知，世間 <a class="t" id="t0636a11"></a>有四種人出現於世。云何為四？或有一人， <a class="t" id="t0636a12"></a>先闇而後明；或有一人，先明而後闇；或有 <a class="t" id="t0636a13"></a>一人，先闇而後闇；或有一人，先明而後明。</p>
<p><a class="t-linehead" id="t-linehead0636a13"></a>「彼 <a class="t" id="t0636a14"></a>人云何先闇而後明？於是，或有一人生卑 <a class="t" id="t0636a15"></a>賤家，或旃陀羅種、或噉人種、或工師種、或 <a class="t" id="t0636a16"></a>婬泆家生，或無目、或無手足、或時裸跣、 <a class="t" id="t0636a17"></a>或諸根錯亂；然復身、口行善法，意念善 <a class="t" id="t0636a18"></a>法。彼若見沙門、婆羅門、諸尊長者，恒念禮拜， <a class="t" id="t0636a19"></a>不失時節，迎來起送，先笑後語，隨時供給。 <a class="t" id="t0636a20"></a>若復有時見乞兒者，若沙門、婆羅門，若路 <a class="t" id="t0636a21"></a>行者，若貧匱者，若有錢財，便持施與，設無 <a class="t" id="t0636a22"></a>財貨者，便往至長者家，乞求施與。若復見 <a class="t" id="t0636a23"></a>彼施者，便還歡喜踊躍，不能自勝。身行善 <a class="t" id="t0636a24"></a>法，口修善法，意念善法，身壞命終，生善處 <a class="t" id="t0636a25"></a>天上。猶如有人，從地至床，從床乘馬，從 <a class="t" id="t0636a26"></a>馬乘象，從象乘講堂，由是故我今說，此 <a class="t" id="t0636a27"></a>人先闇而後明。如是，大王！此人名曰先闇而 <a class="t" id="t0636a28"></a>後明。</p>
<p><a class="t-linehead" id="t-linehead0636a28"></a>「彼人云何先明而後闇？於是，或有一 <a class="t" id="t0636a29"></a>人在大家生，若剎利種、若長者種、若婆羅 <a class="t" id="t0636b01"></a>門種，饒財多寶，金、銀、珍寶、車 <span class="gaiji">璩 <!--gaiji,璩,1[(王*巨)/木],2&#x249B2;,3--></span>、馬碯、水精、琉 <a class="t" id="t0636b02"></a>璃，僕從、奴婢不可稱計，象、馬、 <span class="gaiji">［月＊者］ <!--gaiji,,1[月*者],2&#x4417;,3--></span>、羊皆悉具 <a class="t" id="t0636b03"></a>足。然復此人顏貌端政，如桃華色，彼人恒 <a class="t" id="t0636b04"></a>懷邪見，邊見相應，彼便有此見：無施、無 <a class="t" id="t0636b05"></a>受，亦無前人何所施物，亦無善惡之行， <a class="t" id="t0636b06"></a>亦無今世、後世，亦無得道者，世無阿羅漢 <a class="t" id="t0636b07"></a>可承敬者，於今世、後世可作證者。彼若 <a class="t" id="t0636b08"></a>見沙門、婆羅門，便起瞋恚，無恭敬心。若見 <a class="t" id="t0636b09"></a>人惠施者，心不喜樂，身、口、意所作行而不平 <a class="t" id="t0636b10"></a>均，以行非法之行，身壞命終，生地獄中。 <a class="t" id="t0636b11"></a>猶如有人從講堂至象，從象至馬，從馬 <a class="t" id="t0636b12"></a>至床，從床至地。由是故，我今說此人，如是， <a class="t" id="t0636b13"></a>大王！所謂此人先明而後闇。</p>
<p><a class="t-linehead" id="t-linehead0636b13"></a>「彼云何有人從 <a class="t" id="t0636b14"></a>闇至闇？若復有人生卑賤家，或旃陀羅家、 <a class="t" id="t0636b15"></a>或噉人家、或極下窮家，此人必生此中，或復 <a class="t" id="t0636b16"></a>有時，諸根不具，顏色麁惡。然復彼人恒懷邪 <a class="t" id="t0636b17"></a>見，彼便有此見：無今世、後世，無沙門、婆羅 <a class="t" id="t0636b18"></a>門，亦無得道者，亦無阿羅漢可承敬者，亦 <a class="t" id="t0636b19"></a>無今世、後世可作證者。彼若見沙門、婆羅 <a class="t" id="t0636b20"></a>門，便起瞋恚，無恭敬心。若見人來惠施者， <a class="t" id="t0636b21"></a>心不喜樂，身、口、意所作行而不平等，誹謗 <a class="t" id="t0636b22"></a>聖人，毀辱三尊。彼既自不施，又見他施， <a class="t" id="t0636b23"></a>甚懷瞋恚，以行瞋恚，身壞命終，生地獄中。 <a class="t" id="t0636b24"></a>猶如有人從闇至闇，從火焰至火焰，捨 <a class="t" id="t0636b25"></a>智就愚。由是而言，此人可謂先闇而後闇， <a class="t" id="t0636b26"></a>大王當知，故名此人從闇至闇。</p>
<p><a class="t-linehead" id="t-linehead0636b26"></a>「彼名何等 <a class="t" id="t0636b27"></a>人從明至明？或有一人生豪族家，或剎 <a class="t" id="t0636b28"></a>利種、或國王家、或大臣家，饒財多寶，不可 <a class="t" id="t0636b29"></a>稱計。然復彼人顏色端政，如桃華色。彼人 <a class="t" id="t0636c01"></a>恒有正見，心無錯亂。彼有此正見：有施、 <a class="t" id="t0636c02"></a>有福、有受者，有善、惡之報，有今世、後世， <a class="t" id="t0636c03"></a>有沙門、婆羅門。設復彼人若見沙門、婆羅門， <a class="t" id="t0636c04"></a>起恭敬心，和顏悅色，己身恒喜布施，亦復 <a class="t" id="t0636c05"></a>勸人使行布施之，設布施之日，心懷踊 <a class="t" id="t0636c06"></a>躍，不能自勝，彼身行善，口行善，意行善，身 <a class="t" id="t0636c07"></a>壞命終生善處。猶如有人從講堂至 <a class="t" id="t0636c08"></a>講堂，從宮至宮。由是而言，我今說此人 <a class="t" id="t0636c09"></a>從明至明。是為，大王！世間有此四人。」</p>
<p><a class="t-linehead" id="t-linehead0636c09"></a>爾時， <a class="t" id="t0636c10"></a>世尊便說此偈：</p>
<a class="t" id="t0636c11"></a>
<blockquote class="gatha">
<p>「王當知貧人，　　有信好布施， <a class="t" id="t0636c12"></a><br>
見沙門婆羅，　　及諸可施者， <a class="t" id="t0636c13"></a><br>
能復起迎逆，　　而教於正見， <a class="t" id="t0636c14"></a><br>
施時極歡喜，　　所求不逆人。 <a class="t" id="t0636c15"></a><br>
彼人是良友，　　終不為惡行， <a class="t" id="t0636c16"></a><br>
恒喜行正見，　　常念求善法。 <a class="t" id="t0636c17"></a><br>
大王如彼人，　　死時有所適， <a class="t" id="t0636c18"></a><br>
必生兜術天，　　先闇而後明。 <a class="t" id="t0636c19"></a><br>
如人極為富，　　不信好喜恚， <a class="t" id="t0636c20"></a><br>
慳貪心怯弱，　　邪見而不改。 <a class="t" id="t0636c21"></a><br>
見沙門梵志，　　及諸乞求者， <a class="t" id="t0636c22"></a><br>
恒喜呵罵詈，　　邪見言無有。 <a class="t" id="t0636c23"></a><br>
見施起瞋恚，　　不令有施人， <a class="t" id="t0636c24"></a><br>
彼人行極弊，　　造諸惡元本。 <a class="t" id="t0636c25"></a><br>
如是彼人者，　　臨欲命終時， <a class="t" id="t0636c26"></a><br>
當生地獄中，　　先明而後闇。 <a class="t" id="t0636c27"></a><br>
如有貧賤人，　　無信好瞋恚， <a class="t" id="t0636c28"></a><br>
造諸不善行，　　邪見不信正。 <a class="t" id="t0636c29"></a><br>
設見沙門士，　　及諸可事者， <a class="t" id="t0637a01"></a><br>
而取輕毀之，　　慳貪無有信。 <a class="t" id="t0637a02"></a><br>
施時而不喜，　　見他施亦然， <a class="t" id="t0637a03"></a><br>
彼人所造行，　　所適無安處。 <a class="t" id="t0637a04"></a><br>
如此彼之人，　　必當取命終， <a class="t" id="t0637a05"></a><br>
當生地獄中，　　先闇而後闇。 <a class="t" id="t0637a06"></a><br>
如人極有財，　　有信好布施， <a class="t" id="t0637a07"></a><br>
正見不他念，　　恒喜求善法。 <a class="t" id="t0637a08"></a><br>
設見諸道士，　　及諸可施者， <a class="t" id="t0637a09"></a><br>
起恭迎敬之，　　而學於正見。 <a class="t" id="t0637a10"></a><br>
與時極和悅，　　常念於平均， <a class="t" id="t0637a11"></a><br>
惠施無悋惜，　　不逆於人心。 <a class="t" id="t0637a12"></a><br>
彼人受命決，　　不造諸非法， <a class="t" id="t0637a13"></a><br>
當知彼之人，　　臨欲命終時， <a class="t" id="t0637a14"></a><br>
必生好善處，　　先明而後明。</p>
</blockquote>
<a class="t" id="t0637a15"></a>
<p><a class="t-linehead" id="t-linehead0637a15"></a>「是故，大王！當學先明而後明，莫學先明而 <a class="t" id="t0637a16"></a>後闇。如是，大王！當作是學。」</p>
<p><a class="t-linehead" id="t-linehead0637a16"></a>爾時，波斯匿王 <a class="t" id="t0637a17"></a>聞佛所說，歡喜奉行。</p>
<a class="t" id="t0637a18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
