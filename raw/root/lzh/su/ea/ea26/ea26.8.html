<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea26.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">26.8</span> <span class="mirror-right">（八）法本末</span>
</h1>
</div>
<p><a class="t-linehead" id="t-linehead0639a01"></a>聞如是：</p>
<p>一時，佛在舍衛國祇樹給孤獨 <a class="t" id="t0639a02"></a>園。</p>
<p><a class="t-linehead" id="t-linehead0639a02"></a>爾時，世尊告諸比丘：「我今非獨在比丘、 <a class="t" id="t0639a03"></a>比丘尼、清信士、清信女中為尊，乃至世間人 <a class="t" id="t0639a04"></a>民中獨尊，今有四法本末，我躬自知之，而 <a class="t" id="t0639a05"></a>作證於四部之眾、天上、人中。云何為四？一者 <a class="t" id="t0639a06"></a>一切諸行皆悉無常，我今知之，於四部之眾、 <a class="t" id="t0639a07"></a>天上、人中而作證；二者一切諸行苦；三者 <a class="t" id="t0639a08"></a>一切諸行無我；四者涅槃休息。我今知之， <a class="t" id="t0639a09"></a>於四部之眾，於天上、人中而作證。是謂，比 <a class="t" id="t0639a10"></a>丘！四法之本，是故於天上、人中而獨得尊。」</p>
<a class="t" id="t0639a11"></a>
<p><a class="t-linehead" id="t-linehead0639a11"></a>爾時，諸比丘聞佛所說，歡喜奉行。</p>
<a class="t" id="t0639a12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
