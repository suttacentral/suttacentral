<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea52.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 52</span> <span class="mirror-right">大愛道般涅槃品第五十二</span></p>
<h1 class="mirror-row">
<span class="mirror-left latin">52.1</span> <span class="mirror-right">（一）</span>
</h1>
</div>
<a class="t" id="t0821b20"></a> <a class="t" id="t0821b21"></a> <a class="t" id="t0821b22"></a>
<p class="suttainfo"><span class="t-juanname">增壹阿含經卷第五十</span><br>
<a class="t" id="t0821b23"></a> <a class="t" id="t0821b24"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0821b25"></a> <a class="t" id="t0821b26"></a>
<p><a class="t-linehead" id="t-linehead0821b26"></a>聞如是：</p>
<p>一時，佛在毘舍離普會講堂所， <a class="t" id="t0821b27"></a>與大比丘眾五百人俱。</p>
<p><a class="t-linehead" id="t-linehead0821b27"></a>爾時，大愛道遊於毘 <a class="t" id="t0821b28"></a>舍離城高臺寺中，與大比丘尼眾五百人俱， <a class="t" id="t0821b29"></a>皆是羅漢，諸漏已盡。爾時，大愛道聞諸比丘 <a class="t" id="t0821c01"></a>說：「如來不久當取滅度，不過三月，當在 <a class="t" id="t0821c02"></a>拘夷那竭娑羅雙樹間。」爾時，大愛道便作是 <a class="t" id="t0821c03"></a>念：「我不堪任見如來取滅度，亦復不堪任 <a class="t" id="t0821c04"></a>見阿難取滅度，我今宜可先取滅度。」</p>
<p><a class="t-linehead" id="t-linehead0821c04"></a>爾時， <a class="t" id="t0821c05"></a>大愛道便往至世尊所，頭面禮足，在一面 <a class="t" id="t0821c06"></a>坐。爾時，大愛道前白佛言：「我聞世尊不久 <a class="t" id="t0821c07"></a>當取滅度，却後不過三月，在拘夷那竭 <a class="t" id="t0821c08"></a>娑羅雙樹間；我今不堪見世尊及阿難取 <a class="t" id="t0821c09"></a>滅度也，唯願世尊聽我先取滅度。」爾時，世 <a class="t" id="t0821c10"></a>尊默然可之。</p>
<p><a class="t-linehead" id="t-linehead0821c10"></a>爾時，大愛道重白佛言：「自今 <a class="t" id="t0821c11"></a>已後，唯願世尊與諸比丘尼說戒。」</p>
<p><a class="t-linehead" id="t-linehead0821c11"></a>佛告之 <a class="t" id="t0821c12"></a>曰：「我今聽比丘尼，還與比丘尼 <span class="corr" title="[禁&gt;說]">說</span> 禁戒，如 <a class="t" id="t0821c13"></a>我本所施行禁戒，無令差錯。」</p>
<p><a class="t-linehead" id="t-linehead0821c13"></a>爾時，大愛道 <a class="t" id="t0821c14"></a>前禮佛足，在佛前立。爾時，大愛道復白佛 <a class="t" id="t0821c15"></a>言：「我今更不見如來顏色，亦不見將來諸 <a class="t" id="t0821c16"></a>佛，不受胞胎，永處無為，今日違離聖顏，永 <a class="t" id="t0821c17"></a>更不覩。」</p>
<p><a class="t-linehead" id="t-linehead0821c17"></a>時大愛道繞佛七匝，亦復繞阿難 <a class="t" id="t0821c18"></a>七匝，盡繞諸比丘眾，却退而去。還諸比丘 <a class="t" id="t0821c19"></a>尼眾中，告諸比丘尼曰：「我今欲入無為涅 <a class="t" id="t0821c20"></a>槃界。所以然者，如來不久當取滅度，汝等 <a class="t" id="t0821c21"></a>各宜隨所行。」</p>
<p><a class="t-linehead" id="t-linehead0821c21"></a>爾時，差摩比丘尼、優鉢色比 <a class="t" id="t0821c22"></a>丘尼、基利施比丘尼、舍仇梨比丘尼、奢摩比 <a class="t" id="t0821c23"></a>丘尼、鉢陀闌柘比丘尼、婆羅柘羅比丘尼、 <a class="t" id="t0821c24"></a>迦旃延比丘尼、闍耶比丘尼及五百比丘尼， <a class="t" id="t0821c25"></a>往至世尊所，在一面立。爾時，五百比丘尼， <a class="t" id="t0821c26"></a>差摩比丘尼最為上首，而白佛言：「我等諸 <a class="t" id="t0821c27"></a>人聞如來不久當取滅度，我等不忍見 <a class="t" id="t0821c28"></a>世尊及阿難先取滅度。唯願世尊聽我等 <a class="t" id="t0821c29"></a>先取滅度，我等今取涅槃，正是其宜。」爾時， <a class="t" id="t0822a01"></a>世尊默然可之。時差摩比丘尼及五百比丘 <a class="t" id="t0822a02"></a>尼見世尊默然可之，前禮佛足，繞三匝便 <a class="t" id="t0822a03"></a>退而去。還詣本房。</p>
<p><a class="t-linehead" id="t-linehead0822a03"></a>時，大愛道閉講堂門，擊 <a class="t" id="t0822a04"></a>乾椎，於露地敷坐具，騰在虛空，於虛 <a class="t" id="t0822a05"></a>空中坐臥經行，或出火焰，身下出煙，身上 <a class="t" id="t0822a06"></a>出火；身下出水，身上出煙；舉身放焰，舉身 <a class="t" id="t0822a07"></a>放煙；左脅出水，右脅出火；右脅出水，左脅 <a class="t" id="t0822a08"></a>出烟；前出火，後出水；前出水，後出火； <a class="t" id="t0822a09"></a>舉身出火，舉身出水。</p>
<p><a class="t-linehead" id="t-linehead0822a09"></a>爾時，大愛道作若干 <a class="t" id="t0822a10"></a>變化，還在本座，結加趺坐，正身正意， <a class="t" id="t0822a11"></a>繫念在前，而入初禪；從初禪起而入二禪； <a class="t" id="t0822a12"></a>從第二禪起而入第三禪；從三禪起 <a class="t" id="t0822a13"></a>入第四禪；從第四禪起入空處；從空處 <a class="t" id="t0822a14"></a>起入識處；從識處起入不用處；從不用 <a class="t" id="t0822a15"></a>處起入有想無想處；從有想無想處起 <a class="t" id="t0822a16"></a>入想知滅；從想知滅起還入有想無想處； <a class="t" id="t0822a17"></a>從有想無想起入不用處；從不用處 <a class="t" id="t0822a18"></a>起還入識處；從識處起還入空處；從空 <a class="t" id="t0822a19"></a>處起還入第四禪；從第四禪起還入三 <a class="t" id="t0822a20"></a>禪；從三禪起入二禪中；從二禪起 <a class="t" id="t0822a21"></a>還入初禪；從初禪起入二禪；從二禪 <a class="t" id="t0822a22"></a>起還入三禪；從三禪起還入四禪；已入四 <a class="t" id="t0822a23"></a>禪便取滅度。</p>
<p><a class="t-linehead" id="t-linehead0822a23"></a>爾時，天地大動，東踊西沒，西 <a class="t" id="t0822a24"></a>踊東沒，四邊都踊中央沒，又四面涼風 <a class="t" id="t0822a25"></a>起，諸天在空作倡伎樂，欲界諸天涕零悲 <a class="t" id="t0822a26"></a>泣，猶如春月天降甘雨，神妙之天雜碎優鉢 <a class="t" id="t0822a27"></a>華香，又雜碎栴檀而散其上。</p>
<p><a class="t-linehead" id="t-linehead0822a27"></a>爾時，差摩比 <a class="t" id="t0822a28"></a>丘尼、優鉢色比丘尼、基梨施瞿曇彌比丘尼、 <a class="t" id="t0822a29"></a>舍瞿離比丘尼、奢摩比丘尼、波陀蘭遮羅 <a class="t" id="t0822a30"></a>比丘尼、迦旃延比丘尼、闍耶比丘尼，如此 <a class="t" id="t0822b01"></a>上首五百比丘尼等，各各於露地敷坐， <a class="t" id="t0822b02"></a>飛在虛空，於虛空之中坐臥經行，作十八 <a class="t" id="t0822b03"></a>變，乃至入想知滅，各取滅度。</p>
<p><a class="t-linehead" id="t-linehead0822b03"></a>爾時，毘舍離 <a class="t" id="t0822b04"></a>城內有大將名曰耶輸提，將五百童子集 <a class="t" id="t0822b05"></a>普會講堂有所講說。時，耶輸提及五百童 <a class="t" id="t0822b06"></a>子遙見五百比丘尼作十八變，見已，歡喜 <a class="t" id="t0822b07"></a>踊躍無量，各共叉手而向彼所。爾時，世尊而 <a class="t" id="t0822b08"></a>告阿難曰：「汝往至耶輸提大將所，而告之 <a class="t" id="t0822b09"></a>曰：『速辦五百床具，五百坐具，五百瓶酥，五百 <a class="t" id="t0822b10"></a>瓶油，五百輿花，五百裹香，五百車薪。』」</p>
<p><a class="t-linehead" id="t-linehead0822b10"></a>爾時，阿 <a class="t" id="t0822b11"></a>難前白佛言：「不審世尊欲何施為？」</p>
<p><a class="t-linehead" id="t-linehead0822b11"></a>佛告之 <a class="t" id="t0822b12"></a>曰：「大愛道已取滅度，及五百比丘尼埿洹，我 <a class="t" id="t0822b13"></a>等欲供養舍利。」</p>
<p><a class="t-linehead" id="t-linehead0822b13"></a>爾時，阿難悲泣交集，不能 <a class="t" id="t0822b14"></a>自勝：「大愛道取滅度何其速哉。」</p>
<p><a class="t-linehead" id="t-linehead0822b14"></a>爾時，阿難以 <a class="t" id="t0822b15"></a>手揮淚，便往至耶輸提大將所。</p>
<p><a class="t-linehead" id="t-linehead0822b15"></a>爾時，耶輸 <a class="t" id="t0822b16"></a>提遙見阿難來，皆起前迎，並作是說：「善來， <a class="t" id="t0822b17"></a>阿難！欲何告勅，又行非常。」</p>
<p><a class="t-linehead" id="t-linehead0822b17"></a>爾時，阿難報曰： <a class="t" id="t0822b18"></a>「我是佛使，欲有所告勅。」</p>
<p><a class="t-linehead" id="t-linehead0822b18"></a>時，大將咸共問曰： <a class="t" id="t0822b19"></a>「欲何所告勅？」</p>
<p><a class="t-linehead" id="t-linehead0822b19"></a>阿難報曰：「世尊告大將曰：『當 <a class="t" id="t0822b20"></a>辦五百床，五百坐具，五百瓶酥，五百瓶油， <a class="t" id="t0822b21"></a>五百輿花，五百裹香，五百車薪，大愛道及五 <a class="t" id="t0822b22"></a>百比丘尼皆取滅度，我等往供養舍利。』」</p>
<p><a class="t-linehead" id="t-linehead0822b22"></a>爾 <a class="t" id="t0822b23"></a>時，大將悲泣交集，而作是說：「大愛道取滅度 <a class="t" id="t0822b24"></a>何其速哉！及五百比丘尼取滅度甚為速 <a class="t" id="t0822b25"></a>哉！誰當教授我等，教化分檀布施？」</p>
<p><a class="t-linehead" id="t-linehead0822b25"></a>爾時，耶 <a class="t" id="t0822b26"></a>輸提大將即辦五百床，五百坐具，五百瓶油、 <a class="t" id="t0822b27"></a>酥、薪，及諸耶維之具，往至世尊所，頭面禮 <a class="t" id="t0822b28"></a>足，在一面立。爾時，耶輸提大將白世尊言： <a class="t" id="t0822b29"></a>「如來所約勅供養之具，今日已辦。」</p>
<p><a class="t-linehead" id="t-linehead0822b29"></a>佛告曰： <a class="t" id="t0822c01"></a>「汝今各取大愛道身及五百比丘尼身，出毘 <a class="t" id="t0822c02"></a>舍離到曠野之處，吾欲於彼供養舍利。」</p>
<p><a class="t-linehead" id="t-linehead0822c02"></a>耶 <a class="t" id="t0822c03"></a>輸提大將白佛言：「唯然，世尊！」</p>
<p><a class="t-linehead" id="t-linehead0822c03"></a>是時，長者即往 <a class="t" id="t0822c04"></a>至大愛道等所，告一人曰：「汝今施梯，登 <a class="t" id="t0822c05"></a>牆入內，徐開門，無令有聲。」</p>
<p><a class="t-linehead" id="t-linehead0822c05"></a>是時，彼人如 <a class="t" id="t0822c06"></a>彼教勅，即入開門，復勅五百人各舉舍 <a class="t" id="t0822c07"></a>利著于床上。爾時，有二沙彌尼在，一名難 <a class="t" id="t0822c08"></a>陀，二名優般難陀。是時，二沙彌尼語大將 <a class="t" id="t0822c09"></a>曰：「止！止！大將！勿觸擾諸師。」</p>
<p><a class="t-linehead" id="t-linehead0822c09"></a>耶輸提大將 <a class="t" id="t0822c10"></a>報曰：「汝師不為睡眠，皆取滅度。」</p>
<p><a class="t-linehead" id="t-linehead0822c10"></a>爾時，二沙 <a class="t" id="t0822c11"></a>彌聞諸師皆取滅度，心懷恐怖，即自思惟， <a class="t" id="t0822c12"></a>觀有習之法皆是盡法，即於坐處得三明 <a class="t" id="t0822c13"></a>六通。爾時，二沙彌尼即飛在虛空中，先至曠 <a class="t" id="t0822c14"></a>野之中作十八變，坐臥經行，身出水火，變 <a class="t" id="t0822c15"></a>化無量，即於無餘涅槃界而取般涅槃。</p>
<p><a class="t-linehead" id="t-linehead0822c15"></a>爾 <a class="t" id="t0822c16"></a>時，世尊將諸比丘僧，前後圍遶，往至大愛道 <a class="t" id="t0822c17"></a>比丘尼寺中。爾時，世尊告阿難、難陀、羅云： <a class="t" id="t0822c18"></a>「汝等舉大愛道身，我當躬自供養。」</p>
<p><a class="t-linehead" id="t-linehead0822c18"></a>是時，釋 <a class="t" id="t0822c19"></a>提桓因知世尊心中所念，即從三十三天 <a class="t" id="t0822c20"></a>上，譬如力士屈伸臂頃來至毘舍離，到 <a class="t" id="t0822c21"></a>世尊所，頭面禮足，在一面立。其中漏盡比 <a class="t" id="t0822c22"></a>丘皆見釋提桓因及三十三天，其不漏盡 <a class="t" id="t0822c23"></a>有欲比丘，及比丘、比丘尼、優婆塞、優婆夷未 <a class="t" id="t0822c24"></a>漏盡者，亦不見釋提桓因及三十三天。</p>
<p><a class="t-linehead" id="t-linehead0822c24"></a>爾 <a class="t" id="t0822c25"></a>時，梵天王遙知如來心中所念，將諸梵天 <a class="t" id="t0822c26"></a>從梵天上沒，來至世尊所，頭面禮足，在一 <a class="t" id="t0822c27"></a>面立。</p>
<p><a class="t-linehead" id="t-linehead0822c27"></a>爾時，毘沙門天王知世尊心中所念， <a class="t" id="t0822c28"></a>將閱叉、鬼神，到如來所，頭面禮足，在一 <a class="t" id="t0822c29"></a>面立。</p>
<p><a class="t-linehead" id="t-linehead0822c29"></a>爾時，提地賴吒天王將諸乾沓和，從 <a class="t" id="t0823a01"></a>東方來至如來所，頭面禮足，在一面立。毘 <a class="t" id="t0823a02"></a>婁勒叉天王將諸無數拘槃荼，從南方來 <a class="t" id="t0823a03"></a>至世尊所，頭面禮足，在一面立。毘婁波叉 <a class="t" id="t0823a04"></a>天王將諸龍神來至如來所，頭面禮足，在 <a class="t" id="t0823a05"></a>一面立。及欲界、色界、無色界諸天，各各知如 <a class="t" id="t0823a06"></a>來心中所念，來至世尊所，頭面禮足，在一 <a class="t" id="t0823a07"></a>面立。</p>
<p><a class="t-linehead" id="t-linehead0823a07"></a>爾時，釋提桓因、毘沙門天王前白佛 <a class="t" id="t0823a08"></a>言：「唯願世尊勿自勞神，我等自當供養舍 <a class="t" id="t0823a09"></a>利。」</p>
<p><a class="t-linehead" id="t-linehead0823a09"></a>佛告諸天：「止！止！天王！如來自當知時。 <a class="t" id="t0823a10"></a>此是如來所應修行，非是天、龍、鬼神所及 <a class="t" id="t0823a11"></a>也。所以然者，父母生子多有所益，長養恩 <a class="t" id="t0823a12"></a>重，乳哺懷抱，要當報恩，不得不報恩。然 <a class="t" id="t0823a13"></a>諸天當知，過去諸佛世尊所生母先取滅度， <a class="t" id="t0823a14"></a>然後諸佛世尊皆自供養虵旬舍利。正使 <a class="t" id="t0823a15"></a>將來諸佛世尊所生之母先取滅度，然後諸 <a class="t" id="t0823a16"></a>佛皆自供養。以此方便，知如來應自供養， <a class="t" id="t0823a17"></a>非天、龍、鬼神所及也。」</p>
<p><a class="t-linehead" id="t-linehead0823a17"></a>爾時，毘沙門天王告五 <a class="t" id="t0823a18"></a>百鬼曰：「汝等往至栴檀林中，取香薪來， <a class="t" id="t0823a19"></a>當供養虵旬。」時，五百鬼聞天王語已，即 <a class="t" id="t0823a20"></a>往至栴檀林中，取栴檀薪來至曠野之間。</p>
<a class="t" id="t0823a21"></a>
<p><a class="t-linehead" id="t-linehead0823a21"></a>是時，世尊躬自舉床一脚，難陀舉一脚，羅云 <a class="t" id="t0823a22"></a>舉一脚，阿難舉一脚，飛在虛空，往至彼塚 <a class="t" id="t0823a23"></a>間；其中 <span class="corr" title="[&gt;四]">四</span> 部之眾，比丘、比丘尼、優婆塞、優婆夷， <a class="t" id="t0823a24"></a>舉五百比丘尼舍利至於塚間。爾時，世尊 <a class="t" id="t0823a25"></a>告耶輸提大將曰：「汝今更辦二床，二坐具， <a class="t" id="t0823a26"></a>二車薪、香花供養二沙彌尼身。」</p>
<p><a class="t-linehead" id="t-linehead0823a26"></a>耶輸提大將 <a class="t" id="t0823a27"></a>白佛言：「唯然，世尊！」尋時，即辦供養之具。</p>
<p><a class="t-linehead" id="t-linehead0823a27"></a>爾 <a class="t" id="t0823a28"></a>時，世尊以栴檀木各傳與諸天。是時，世尊復 <a class="t" id="t0823a29"></a>告大將曰：「汝今各取五百舍利，各分別而 <a class="t" id="t0823b01"></a>供養之，二沙彌亦復使然。」</p>
<p><a class="t-linehead" id="t-linehead0823b01"></a>時，大將受佛教 <a class="t" id="t0823b02"></a>已，各各分別而取供養，即取 <span class="corr" title="[蛇&gt;虵]">虵</span> 旬。爾時，世 <a class="t" id="t0823b03"></a>尊復以 <span class="corr" title="[旃&gt;栴]">栴</span> 檀木著大愛道身上。</p>
<p><a class="t-linehead" id="t-linehead0823b03"></a>爾時，世尊便 <a class="t" id="t0823b04"></a>說斯偈：</p>
<a class="t" id="t0823b05"></a>
<blockquote class="gatha">
<p>「一切行無常，　　生者必有盡， <a class="t" id="t0823b06"></a><br>
不生則不死，　　此滅為最樂。」</p>
</blockquote>
<a class="t" id="t0823b07"></a>
<p><a class="t-linehead" id="t-linehead0823b07"></a>爾時，諸天、人民皆悉雲集在於塚間；天、人大 <a class="t" id="t0823b08"></a>眾十億姟那術。時大將火滅已，復取舍利 <a class="t" id="t0823b09"></a>而起偷婆。</p>
<p><a class="t-linehead" id="t-linehead0823b09"></a>佛告大將曰：「汝今取五百比丘 <a class="t" id="t0823b10"></a>尼舍利與起偷婆，長夜之中受福無量！所 <a class="t" id="t0823b11"></a>以然者，世間有四人起於偷婆。云何為四？ <a class="t" id="t0823b12"></a>若有人與如來、至真、等正覺起於偷婆，轉 <a class="t" id="t0823b13"></a>輪聖王，與聲聞、辟支佛起偷婆者，受福 <a class="t" id="t0823b14"></a>無量。」爾時，世尊與諸天、人民說微妙之法， <a class="t" id="t0823b15"></a>勸令歡喜。爾時，天與人有一億，諸塵垢盡， <a class="t" id="t0823b16"></a>得法眼淨。</p>
<p><a class="t-linehead" id="t-linehead0823b16"></a>爾時，諸天、人民、乾沓和、阿須輪、四 <a class="t" id="t0823b17"></a>部之眾，聞佛所說，歡喜奉行。</p>
<a class="t" id="t0823b18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
