<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea52.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">52.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0826a01"></a>聞如是：</p>
<p>一時，佛在毘舍離摩訶婆那 <a class="t" id="t0826a02"></a>園中，與大比丘眾五百人俱。</p>
<p><a class="t-linehead" id="t-linehead0826a02"></a>爾時，師子大 <a class="t" id="t0826a03"></a>將便往至世尊所，頭面禮足，在一面坐。爾 <a class="t" id="t0826a04"></a>時，如來告大將曰：「施主檀越有五功德。云 <a class="t" id="t0826a05"></a>何為五？</p>
<p><a class="t-linehead" id="t-linehead0826a05"></a>「於是，施主名聞遠布，某甲村中有 <a class="t" id="t0826a06"></a>此好施之人，周窮濟乏，無有愛惜，是謂， <a class="t" id="t0826a07"></a>師子大將，第一功德施主所致。</p>
<p><a class="t-linehead" id="t-linehead0826a07"></a>「復次，師子大 <a class="t" id="t0826a08"></a>將，施主檀越若至剎利眾、婆羅門眾、沙門眾 <a class="t" id="t0826a09"></a>中，皆無所畏，亦無疑難，是謂，師子！第二功 <a class="t" id="t0826a10"></a>德。</p>
<p><a class="t-linehead" id="t-linehead0826a10"></a>「復次，施主檀越多為人所愛念，普來宗仰， <a class="t" id="t0826a11"></a>如子愛母，其心不相離，施主亦復如是，多 <a class="t" id="t0826a12"></a>為人所愛。</p>
<p><a class="t-linehead" id="t-linehead0826a12"></a>「復次，師子！施主檀越布施之時， <a class="t" id="t0826a13"></a>發歡喜心，以有歡喜即有悅豫，意性堅 <a class="t" id="t0826a14"></a>固，是時便自覺有樂有苦，亦變悔，如實 <a class="t" id="t0826a15"></a>而自知。云何自知，知有苦諦、苦習、苦盡、 <a class="t" id="t0826a16"></a>出要諦，如實知之。」</p>
<p><a class="t-linehead" id="t-linehead0826a16"></a>爾時，世尊便說斯偈：</p>
<a class="t" id="t0826a17"></a>
<blockquote class="gatha">
<p>「施為眾福具，　　而逮第一義， <a class="t" id="t0826a18"></a><br>
其能憶施者，　　便發歡喜心。</p>
</blockquote>
<a class="t" id="t0826a19"></a>
<p><a class="t-linehead" id="t-linehead0826a19"></a>「復次，師子長者！施主檀越布施之時，身壞命 <a class="t" id="t0826a20"></a>終，生三十三天，又有五事勝彼諸天。云何 <a class="t" id="t0826a21"></a>為五？一者顏貌豪貴，威神光明；二者所欲自 <a class="t" id="t0826a22"></a>在，無事不果；三者若檀越施主生人中者， <a class="t" id="t0826a23"></a>值富貴家；四者饒財多寶；五者言從語用。 <a class="t" id="t0826a24"></a>是謂，師子！檀越有此五功德引入善道。」</p>
<p><a class="t-linehead" id="t-linehead0826a24"></a>爾 <a class="t" id="t0826a25"></a>時，師子大將聞佛所說，歡喜踊躍，不能自 <a class="t" id="t0826a26"></a>勝，前白佛言：「唯願世尊及比丘僧當受我 <a class="t" id="t0826a27"></a>請。」</p>
<p><a class="t-linehead" id="t-linehead0826a27"></a>爾時，世尊默然受請。時，師子大將以見 <a class="t" id="t0826a28"></a>世尊默然受請，即從坐起，頭面禮足，便退而 <a class="t" id="t0826a29"></a>去，還至家中，辦具種種飲食，敷好坐具，即 <a class="t" id="t0826b01"></a>白：「時至，今正是時，唯願大聖垂愍臨顧。」</p>
<p><a class="t-linehead" id="t-linehead0826b01"></a>爾 <a class="t" id="t0826b02"></a>時，世尊到時，著衣持鉢，將諸比丘眾，前後 <a class="t" id="t0826b03"></a>圍遶，至大將家，各次第坐。爾時，師子將軍 <a class="t" id="t0826b04"></a>見佛及比丘僧已次第坐，手自斟酌行種種 <a class="t" id="t0826b05"></a>飲食。爾時，大將行食之時，諸天在虛空中 <a class="t" id="t0826b06"></a>而告之曰：「此是阿羅漢，斯人向阿羅漢，施此 <a class="t" id="t0826b07"></a>得福多，施此得福少，此是阿那含，此人向阿 <a class="t" id="t0826b08"></a>那含，此人是斯陀含，斯人向斯陀含道，此 <a class="t" id="t0826b09"></a>人是須陀洹，斯人向須陀洹道，是人七生往 <a class="t" id="t0826b10"></a>返，此人一生，是持信，此人奉法，此是利根， <a class="t" id="t0826b11"></a>此是鈍根，此人下卑，此人精進持戒，此人犯 <a class="t" id="t0826b12"></a>戒，施此人得福多，施此人得福少。」</p>
<p><a class="t-linehead" id="t-linehead0826b12"></a>爾時， <a class="t" id="t0826b13"></a>師子大將聞諸天語已，亦不經懷，見如來 <a class="t" id="t0826b14"></a>食已訖，除去鉢器，更取小座，如來前坐。爾 <a class="t" id="t0826b15"></a>時，師子大將白世尊言：「我向者有諸天來 <a class="t" id="t0826b16"></a>至我所，而告之曰：『從羅漢，至犯戒。』皆具 <a class="t" id="t0826b17"></a>白如來。雖聞斯言，亦不經懷，亦不生此 <a class="t" id="t0826b18"></a>念：『我當捨此施彼，捨彼施此。』然我復生斯 <a class="t" id="t0826b19"></a>念：『應施一切眾生，有形之類，由食而存，無 <a class="t" id="t0826b20"></a>食則喪，我躬自從如來聞說斯偈，恒在 <a class="t" id="t0826b21"></a>心懷而不忘失。云何名為偈：</p>
<a class="t" id="t0826b22"></a>
<blockquote class="gatha">
<p>「『「施當普平等，　　終不有所逆， <a class="t" id="t0826b23"></a><br>
　　必當遇聖賢，　　緣斯而得度。」</p>
</blockquote>
<a class="t" id="t0826b24"></a>
<p><a class="t-linehead" id="t-linehead0826b24"></a>「『是謂，世尊！斯偈所說。』我躬從如來聞之，恒 <a class="t" id="t0826b25"></a>念奉行。」</p>
<p><a class="t-linehead" id="t-linehead0826b25"></a>佛告大將：「善哉！斯名菩薩之心，平 <a class="t" id="t0826b26"></a>等惠施。若菩薩布施之時，亦不生此念：『我 <a class="t" id="t0826b27"></a>當與此，置此。』恒有平等而惠施，亦復有此 <a class="t" id="t0826b28"></a>念：『一切眾生有食則存，無食則亡。』菩薩行 <a class="t" id="t0826b29"></a>施之時，亦復思惟此業。」便說斯偈：</p>
<a class="t" id="t0826c01"></a>
<blockquote class="gatha">
<p>「夫人修其行，　　行惡及其善， <a class="t" id="t0826c02"></a><br>
彼彼自受報，　　行終不衰耗。 <a class="t" id="t0826c03"></a><br>
如人尋其行，　　即受其果報， <a class="t" id="t0826c04"></a><br>
為善獲其善，　　作惡受惡報。 <a class="t" id="t0826c05"></a><br>
為惡及其善，　　隨人之所習， <a class="t" id="t0826c06"></a><br>
如似種五穀，　　各獲其果實。</p>
</blockquote>
<a class="t" id="t0826c07"></a>
<p><a class="t-linehead" id="t-linehead0826c07"></a>「師子大將！當以此方便，知善惡各有其 <a class="t" id="t0826c08"></a>行。所以然者，從初發意至于成道，心無 <a class="t" id="t0826c09"></a>增減，不選擇人，亦不觀其地。是故，師子！ <a class="t" id="t0826c10"></a>若欲惠施之時，恒念平等，勿興是非之心。 <a class="t" id="t0826c11"></a>如是，師子！當作是學。」</p>
<p><a class="t-linehead" id="t-linehead0826c11"></a>爾時，世尊復說嚫 <a class="t" id="t0826c12"></a>曰：</p>
<a class="t" id="t0826c13"></a>
<blockquote class="gatha">
<p>「施歡人所愛，　　眾人所稱歎， <a class="t" id="t0826c14"></a><br>
所至無疑難，　　亦無嫉妬心。 <a class="t" id="t0826c15"></a><br>
是故智者施，　　除去諸惡想， <a class="t" id="t0826c16"></a><br>
長夜至善處，　　諸天所嘉歎。」</p>
</blockquote>
<a class="t" id="t0826c17"></a>
<p><a class="t-linehead" id="t-linehead0826c17"></a>爾時，世尊說斯語已，便從坐起而去。</p>
<p><a class="t-linehead" id="t-linehead0826c17"></a>爾時， <a class="t" id="t0826c18"></a>師子聞佛所說，歡喜奉行。</p>
<a class="t" id="t0826c19"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
