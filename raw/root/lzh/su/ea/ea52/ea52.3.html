<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea52.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">52.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0825b16"></a>聞如是：</p>
<p>一時，佛在舍衛國祇樹給孤獨 <a class="t" id="t0825b17"></a>園。</p>
<p><a class="t-linehead" id="t-linehead0825b17"></a>爾時，有一比丘往至世尊所，頭面禮足， <a class="t" id="t0825b18"></a>在一面坐。須臾退坐，前白佛言：「劫為長 <a class="t" id="t0825b19"></a>短、為有限乎？」</p>
<p><a class="t-linehead" id="t-linehead0825b19"></a>佛告比丘：「劫極長遠，我今與 <a class="t" id="t0825b20"></a>汝引譬，專意聽之，吾今當說。」爾時，比丘從 <a class="t" id="t0825b21"></a>佛受教。</p>
<p><a class="t-linehead" id="t-linehead0825b21"></a>世尊告曰：「比丘當知，猶如鐵城縱 <a class="t" id="t0825b22"></a>廣一由旬，芥子滿其中，無空缺處，設有人 <a class="t" id="t0825b23"></a>來百歲取一芥子，其鐵城芥子猶有減盡，然 <a class="t" id="t0825b24"></a>後乃至為一劫，不可稱計。所以然者，生 <a class="t" id="t0825b25"></a>死長遠無有邊際，眾生恩愛縛著，流轉生 <a class="t" id="t0825b26"></a>死，死此生彼，無有窮已，我於其中厭患 <a class="t" id="t0825b27"></a>生死。如是，比丘！當求巧便，免此愛著之想。」</p>
<a class="t" id="t0825b28"></a>
<p><a class="t-linehead" id="t-linehead0825b28"></a>爾時，諸比丘聞佛所說，歡喜奉行。</p>
<a class="t" id="t0825b29"></a>
<p class="endsection"><span class="t-juanname">增壹阿含經卷第五十</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
