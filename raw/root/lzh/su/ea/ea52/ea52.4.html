<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea52.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">52.4</span> <span class="mirror-right">（四）</span>
</h1>
</div>
<a class="t" id="t0825c01"></a> <a class="t" id="t0825c02"></a> <a class="t" id="t0825c03"></a>
<p class="suttainfo"><span class="t-juanname">增壹阿含經卷第五十一</span> <a class="t" id="t0825c04"></a> <a class="t" id="t0825c05"></a></p>
<p><span class="t-byline">東晉罽賓三藏瞿曇僧伽提婆譯</span><br>
<a class="t" id="t0825c06"></a>大愛道般涅槃分品第五十二</p>
<a class="t" id="t0825c07"></a>
<p><a class="t-linehead" id="t-linehead0825c07"></a>聞如是：</p>
<p>一時，佛在舍衛國祇樹給孤獨 <a class="t" id="t0825c08"></a>園。</p>
<p><a class="t-linehead" id="t-linehead0825c08"></a>爾時，有一比丘至世尊所，頭面禮足，在 <a class="t" id="t0825c09"></a>一面坐。爾時，彼比丘白佛言：「世尊，劫為長 <a class="t" id="t0825c10"></a>遠。」</p>
<p><a class="t-linehead" id="t-linehead0825c10"></a>佛告比丘：「劫極遠，不可以筭籌量。我 <a class="t" id="t0825c11"></a>今當與汝引譬喻，善思念之，吾今當為汝 <a class="t" id="t0825c12"></a>說。」爾時，彼比丘從佛受教。</p>
<p><a class="t-linehead" id="t-linehead0825c12"></a>世尊告曰：「猶 <a class="t" id="t0825c13"></a>如大石山縱廣一由旬，高一由旬，設有人 <a class="t" id="t0825c14"></a>來手執天衣，百歲一拂，石猶磨滅，劫數難 <a class="t" id="t0825c15"></a>限。所以然者，劫數長遠，無有邊際。如此 <a class="t" id="t0825c16"></a>非一劫、百劫。所以然者，生死長遠，不可 <a class="t" id="t0825c17"></a>限量，無有邊際。眾生之類，無明所弊，流 <a class="t" id="t0825c18"></a>浪生死，無有出期，死此生彼，無有窮已， <a class="t" id="t0825c19"></a>我於其中厭患生死。如是，比丘！當求巧 <a class="t" id="t0825c20"></a>便，免此愛著之想。」</p>
<p><a class="t-linehead" id="t-linehead0825c20"></a>爾時，諸比丘聞佛所說， <a class="t" id="t0825c21"></a>歡喜奉行。</p>
<a class="t" id="t0825c22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
