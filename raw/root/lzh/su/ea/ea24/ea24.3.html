<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea24.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">24.3</span> <span class="mirror-right">（三）法王</span>
</h1>
</div>
<p><a class="t-linehead" id="t-linehead0617a14"></a>聞如是：</p>
<p>一時，佛在釋翅尼拘留園中，與 <a class="t" id="t0617a15"></a>大比丘眾五百人俱。</p>
<p><a class="t-linehead" id="t-linehead0617a15"></a>爾時，釋種諸豪姓者數 <a class="t" id="t0617a16"></a>千人眾，往詣世尊所，到已，頭面禮足，在一 <a class="t" id="t0617a17"></a>面坐。</p>
<a class="t" id="t0617a18"></a>
<p><a class="t-linehead" id="t-linehead0617a18"></a>爾時，諸釋白世尊曰：「今日當作王，治領此 <a class="t" id="t0617a19"></a>國界，我等種姓便為不朽，無令轉輪聖王 <a class="t" id="t0617a20"></a>位於汝斷滅。若當世尊不出家者，當於天 <a class="t" id="t0617a21"></a>下作轉輪聖王，統四天下，千子具足，我等 <a class="t" id="t0617a22"></a>種姓名稱遠布，轉輪聖王出於釋姓。以是 <a class="t" id="t0617a23"></a>故，世尊！當作王治，無令王種斷絕。」</p>
<p><a class="t-linehead" id="t-linehead0617a23"></a>世尊告 <a class="t" id="t0617a24"></a>曰：「我今正是王身，名曰法王。所以然者，我 <a class="t" id="t0617a25"></a>今問汝：『云何，諸釋！言轉輪聖王七寶具足，千 <a class="t" id="t0617a26"></a>子勇猛？』我今於三千大千剎土中，最尊、最上， <a class="t" id="t0617a27"></a>無能及者，成就七覺意寶，無數千聲聞之子 <a class="t" id="t0617a28"></a>以為營從。」</p>
<p><a class="t-linehead" id="t-linehead0617a28"></a>爾時，世尊便說此偈：</p>
<a class="t" id="t0617a29"></a>
<blockquote class="gatha">
<p>「今用此位為？　　得已後復失。 <a class="t" id="t0617b01"></a><br>
此位最為勝，　　無終無有始， <a class="t" id="t0617b02"></a><br>
以勝無能奪，　　此勝最為勝， <a class="t" id="t0617b03"></a><br>
然佛無量行，　　無跡誰跡將？</p>
</blockquote>
<a class="t" id="t0617b04"></a>
<p><a class="t-linehead" id="t-linehead0617b04"></a>「是故，諸瞿曇！當求方便，正法王治。如是，諸 <a class="t" id="t0617b05"></a>釋！當作是學。」</p>
<p><a class="t-linehead" id="t-linehead0617b05"></a>爾時，諸釋聞佛所說，歡喜奉 <a class="t" id="t0617b06"></a>行。</p>
<a class="t" id="t0617b07"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
