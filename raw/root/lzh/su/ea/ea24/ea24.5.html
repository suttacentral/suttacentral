<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea24.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">24.5</span> <span class="mirror-right">（五）神足化</span>
</h1>
</div>
<p><a class="t-linehead" id="t-linehead0618a27"></a>聞如是：</p>
<p>一時，佛在摩竭國道場樹下，初 <a class="t" id="t0618a28"></a>始得佛。</p>
<p><a class="t-linehead" id="t-linehead0618a28"></a>爾時，世尊便作是念：「我今以得此 <a class="t" id="t0618a29"></a>甚深之法，難解、難了、難曉、難知，極微極妙 <a class="t" id="t0618b01"></a>智所覺知，我今當先與誰說法？使解吾法 <a class="t" id="t0618b02"></a>者是誰？」爾時，世尊便作是念：「羅勒迦藍諸 <a class="t" id="t0618b03"></a>根純熟，應先得度，又且待我有法。」作此 <a class="t" id="t0618b04"></a>念已，虛空中有天白世尊曰：「羅勒迦藍死 <a class="t" id="t0618b05"></a>已七日。」</p>
<p><a class="t-linehead" id="t-linehead0618b05"></a>是時，世尊復作念曰：「何其苦哉，不 <a class="t" id="t0618b06"></a>聞吾法，而取命終；設當聞吾法者，即得解 <a class="t" id="t0618b07"></a>脫。」是時，世尊復作是念：「我今先與誰說法， <a class="t" id="t0618b08"></a>使得解脫？今欝頭藍弗先應得度，當與 <a class="t" id="t0618b09"></a>說之，聞吾法已，先得解脫。」世尊作是念，虛 <a class="t" id="t0618b10"></a>空中有天語言：「昨日夜半，以取命終。」是時， <a class="t" id="t0618b11"></a>世尊便作是念：「欝頭藍弗何其苦哉！不聞 <a class="t" id="t0618b12"></a>吾法，而取命過；設得聞吾法者，即得解脫。」</p>
<a class="t" id="t0618b13"></a>
<p><a class="t-linehead" id="t-linehead0618b13"></a>爾時，世尊復作是念：「誰先聞法而得解脫？」 <a class="t" id="t0618b14"></a>是時，世尊重更思惟：「五比丘多所饒益，我初 <a class="t" id="t0618b15"></a>生時，追隨吾後。」是時，世尊復作是念：「今五比 <a class="t" id="t0618b16"></a>丘竟為所在？」即以天眼觀五比丘，乃在波 <a class="t" id="t0618b17"></a>羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>仙人鹿園所止之處。「我今當往先與五 <a class="t" id="t0618b18"></a>比丘說法，聞吾法已，當得解脫。」</p>
<p><a class="t-linehead" id="t-linehead0618b18"></a>爾時，世尊 <a class="t" id="t0618b19"></a>七日之中熟視道樹，目未曾眴。爾時，世尊 <a class="t" id="t0618b20"></a>便說此偈：</p>
<a class="t" id="t0618b21"></a>
<blockquote class="gatha">
<p>「我今此坐處，　　經歷生死苦， <a class="t" id="t0618b22"></a><br>
執御智慧斧，　　永斷根元栽。 <a class="t" id="t0618b23"></a><br>
天王來至此，　　及諸魔怨屬， <a class="t" id="t0618b24"></a><br>
復以方便降，　　令著解脫冠。 <a class="t" id="t0618b25"></a><br>
今於此樹下，　　坐於金剛床， <a class="t" id="t0618b26"></a><br>
以獲一切智，　　逮無所礙慧。 <a class="t" id="t0618b27"></a><br>
我坐此樹下，　　見生死之苦， <a class="t" id="t0618b28"></a><br>
已却死元本，　　老病永無餘。」</p>
</blockquote>
<a class="t" id="t0618b29"></a>
<p><a class="t-linehead" id="t-linehead0618b29"></a>爾時，世尊說此偈已，便從坐起而去，欲向 <a class="t" id="t0618c01"></a>波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國。</p>
<p><a class="t-linehead" id="t-linehead0618c01"></a>是時，優毘伽梵志遙見世尊光 <a class="t" id="t0618c02"></a>色炳然，翳日月明，見已，白世尊曰：「瞿曇！師 <a class="t" id="t0618c03"></a>主今為所在？為依何人出家學道？恒喜說 <a class="t" id="t0618c04"></a>何法教？為從何來？為欲所至？」</p>
<p><a class="t-linehead" id="t-linehead0618c04"></a>爾時，世尊向 <a class="t" id="t0618c05"></a>彼梵志，而說此偈：</p>
<a class="t" id="t0618c06"></a>
<blockquote class="gatha">
<p>「我成阿羅漢，　　世間最無比， <a class="t" id="t0618c07"></a><br>
天及世間人，　　我今最為上。 <a class="t" id="t0618c08"></a><br>
我亦無師保，　　亦復無與等， <a class="t" id="t0618c09"></a><br>
獨尊無過者，　　冷而無復溫。 <a class="t" id="t0618c10"></a><br>
今當轉法輪，　　往詣加尸邦， <a class="t" id="t0618c11"></a><br>
今以甘露藥，　　開彼盲冥者。 <a class="t" id="t0618c12"></a><br>
波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國界，　　加尸國王土， <a class="t" id="t0618c13"></a><br>
五比丘住處，　　欲說微妙法。 <a class="t" id="t0618c14"></a><br>
使彼早成道，　　及得漏盡通， <a class="t" id="t0618c15"></a><br>
以除惡法元，　　是故最為勝。」</p>
</blockquote>
<a class="t" id="t0618c16"></a>
<p><a class="t-linehead" id="t-linehead0618c16"></a>時，彼梵志歎吒，儼頭叉手，彈指含笑，引道 <a class="t" id="t0618c17"></a>而去。</p>
<p><a class="t-linehead" id="t-linehead0618c17"></a>時，世尊往詣波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>。是時，五比丘遙 <a class="t" id="t0618c18"></a>見世尊來，見已各共論議：「此是沙門瞿曇從 <a class="t" id="t0618c19"></a>遠而來，情性錯亂，心不專精。我等勿復共 <a class="t" id="t0618c20"></a>語，亦莫起迎，亦莫請坐。」</p>
<p><a class="t-linehead" id="t-linehead0618c20"></a>爾時，五人便說此 <a class="t" id="t0618c21"></a>偈：</p>
<a class="t" id="t0618c22"></a>
<blockquote class="gatha">
<p>「此人不應敬，　　亦莫共親視， <a class="t" id="t0618c23"></a><br>
勿復稱善來，　　亦莫請使坐。」</p>
</blockquote>
<a class="t" id="t0618c24"></a>
<p><a class="t-linehead" id="t-linehead0618c24"></a>爾時，五人說此偈已，皆共默然。爾時，世尊至 <a class="t" id="t0618c25"></a>五比丘所，漸漸欲至。時，五比丘漸起來迎，或 <a class="t" id="t0618c26"></a>與敷 <span class="corr" title="[床&gt;座] cf.【麗】">座</span> 者，或與取水者。爾時，世尊即前就 <a class="t" id="t0618c27"></a>坐，作是思惟：「此是愚癡之人，竟不能全其 <a class="t" id="t0618c28"></a>本限。」爾時，五比丘稱世尊為卿，是時，世尊 <a class="t" id="t0618c29"></a>告五比丘曰：「汝等莫卿無上至真、等正覺。 <a class="t" id="t0619a01"></a>所以然者，我今已成無上至真、等正覺，已 <a class="t" id="t0619a02"></a>獲甘露善。自專念，聽吾法語。」</p>
<p><a class="t-linehead" id="t-linehead0619a02"></a>爾時，五比丘 <a class="t" id="t0619a03"></a>白世尊曰：「瞿曇！本苦行時，尚不能得上人 <a class="t" id="t0619a04"></a>之法，況復今日意情錯亂，言得道乎？」</p>
<p><a class="t-linehead" id="t-linehead0619a04"></a>世尊 <a class="t" id="t0619a05"></a>告曰：「云何，五人！汝等曾聞吾妄語乎？」</p>
<p><a class="t-linehead" id="t-linehead0619a05"></a>五比 <a class="t" id="t0619a06"></a>丘曰：「不也。瞿曇！」</p>
<p><a class="t-linehead" id="t-linehead0619a06"></a>世尊告曰：「如來、等正覺已得 <a class="t" id="t0619a07"></a>甘露，汝等悉共專心，聽吾說法。」是時，世尊便 <a class="t" id="t0619a08"></a>復作是念：「我今堪任降此五人。」</p>
<p><a class="t-linehead" id="t-linehead0619a08"></a>是時，世尊 <a class="t" id="t0619a09"></a>告五比丘：「汝等當知，有此四諦。云何為四？ <a class="t" id="t0619a10"></a>苦諦、苦習諦、苦盡諦、苦出要諦。彼云何名為 <a class="t" id="t0619a11"></a>苦諦？所謂生苦、老苦、病苦、死苦、憂悲惱苦、愁 <a class="t" id="t0619a12"></a>憂苦痛，不可稱記。怨憎會苦、恩愛別苦、所 <a class="t" id="t0619a13"></a>欲不得，亦復是苦，取要言之，五盛陰苦，是謂 <a class="t" id="t0619a14"></a>苦諦。</p>
<p><a class="t-linehead" id="t-linehead0619a14"></a>「云何苦習諦？所謂受愛之分，習之 <a class="t" id="t0619a15"></a>不惓，意常貪著，是謂苦習諦。</p>
<p><a class="t-linehead" id="t-linehead0619a15"></a>「彼云何苦盡 <a class="t" id="t0619a16"></a>諦？能使彼愛滅盡無餘，亦不更生，是謂苦 <a class="t" id="t0619a17"></a>盡諦。</p>
<p><a class="t-linehead" id="t-linehead0619a17"></a>「彼云何名為苦出要諦？所謂賢聖八品 <a class="t" id="t0619a18"></a>道。所謂等見、等治、等語、等業、等命、等 <a class="t" id="t0619a19"></a>方便、等念、等定。是謂名為四諦之法。</p>
<p><a class="t-linehead" id="t-linehead0619a19"></a>「然復， <a class="t" id="t0619a20"></a>五比丘！此四諦之法，苦諦者眼生、智生、明生、 <a class="t" id="t0619a21"></a>覺生、光生、慧生，本未聞法。復次，苦諦者，實、 <a class="t" id="t0619a22"></a>定，不虛不妄，終不有異；世尊之所說，故名 <a class="t" id="t0619a23"></a>為苦諦。苦習諦者，本未聞法，眼生、智生、明 <a class="t" id="t0619a24"></a>生、覺生、光生、慧生。復次，苦習諦者，實、定，不 <a class="t" id="t0619a25"></a>虛不妄，終不有異；世尊之所說，故名為苦 <a class="t" id="t0619a26"></a>習諦，苦盡諦者，本未聞法，眼生、智生、明生、 <a class="t" id="t0619a27"></a>覺生、慧生、光生。復次，苦盡諦者，實、定，不虛不 <a class="t" id="t0619a28"></a>妄，終不有異；世尊之所說，故名為苦盡諦。 <a class="t" id="t0619a29"></a>苦出要諦者，本未聞法，眼生、智生、明生、覺生、 <a class="t" id="t0619b01"></a>光生、慧生。復次，苦出要諦者，實、定，不虛不妄， <a class="t" id="t0619b02"></a>終不有異；世尊之所說，故名為苦出要諦。</p>
<a class="t" id="t0619b03"></a>
<p><a class="t-linehead" id="t-linehead0619b03"></a>「五比丘當知，此四諦者，三轉十二行，如實 <a class="t" id="t0619b04"></a>不知者，則不成無上正真、等正覺。以我分 <a class="t" id="t0619b05"></a>別此四諦三轉十二行，如實知之、是故成 <a class="t" id="t0619b06"></a>無上至真、等正覺。」</p>
<p><a class="t-linehead" id="t-linehead0619b06"></a>爾時，說此法時，阿若拘 <a class="t" id="t0619b07"></a>隣諸塵垢盡，得法眼淨。</p>
<p><a class="t-linehead" id="t-linehead0619b07"></a>是時，世尊告拘隣 <a class="t" id="t0619b08"></a>曰：「汝今以逮法、得法？」</p>
<p><a class="t-linehead" id="t-linehead0619b08"></a>拘隣報曰：「如是。世 <a class="t" id="t0619b09"></a>尊！以得法、逮法。」</p>
<p><a class="t-linehead" id="t-linehead0619b09"></a>是時，地神聞此語已，作 <a class="t" id="t0619b10"></a>是唱：「今如來在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國轉法輪。諸天、 <a class="t" id="t0619b11"></a>世人、魔、若魔天、人及非人所不能轉者，今日 <a class="t" id="t0619b12"></a>如來轉此法輪，阿若拘隣已得甘露之法。」</p>
<a class="t" id="t0619b13"></a>
<p><a class="t-linehead" id="t-linehead0619b13"></a>是時，四天王從地神聞唱令聲，復傳告曰： <a class="t" id="t0619b14"></a>「阿若拘隣以得甘露之法。」</p>
<p><a class="t-linehead" id="t-linehead0619b14"></a>是時，三十三天復 <a class="t" id="t0619b15"></a>從四天王聞，艶天從三十三天聞，乃至兜 <a class="t" id="t0619b16"></a>術天展轉聞聲，乃至梵天亦復聞聲：「如來 <a class="t" id="t0619b17"></a>在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>轉法輪，諸天、世人、魔、若魔天、人 <a class="t" id="t0619b18"></a>及非人所不轉者，今日如來轉此法輪。」爾 <a class="t" id="t0619b19"></a>時，便名為阿若拘隣。</p>
<p><a class="t-linehead" id="t-linehead0619b19"></a>爾時，世尊告五比丘：「汝 <a class="t" id="t0619b20"></a>等二人住受教誨，三人乞食，三人所得食者， <a class="t" id="t0619b21"></a>六人當共食之；三人住受教誨，二人往乞 <a class="t" id="t0619b22"></a>食，二人所得食者，六人當取食之。」爾時教 <a class="t" id="t0619b23"></a>誨，此時成無生涅槃法，亦成無生、無病、無老、 <a class="t" id="t0619b24"></a>無死。是時，五比丘盡成阿羅漢。是時，三千大 <a class="t" id="t0619b25"></a>千剎土有五阿羅漢，佛為第六。</p>
<p><a class="t-linehead" id="t-linehead0619b25"></a>爾時，世尊 <a class="t" id="t0619b26"></a>告五比丘：「汝等盡共人間乞食，慎莫獨行。然 <a class="t" id="t0619b27"></a>復眾生之類，諸根純熟，應得度者，我今當 <a class="t" id="t0619b28"></a>往優留毘村聚，在彼說法。」</p>
<p><a class="t-linehead" id="t-linehead0619b28"></a>爾時，世尊便往 <a class="t" id="t0619b29"></a>至優留毘村聚所。爾時，連若河側有迦葉 <a class="t" id="t0619c01"></a>在彼止住，知天文、地理，靡不貫博，算數樹 <a class="t" id="t0619c02"></a>葉皆悉了知，將五百弟子，日日教化。去迦 <a class="t" id="t0619c03"></a>葉不遠有石室，於石室中，有毒龍在彼 <a class="t" id="t0619c04"></a>止住。</p>
<p><a class="t-linehead" id="t-linehead0619c04"></a>爾時，世尊至迦葉所。到已，語迦葉言： <a class="t" id="t0619c05"></a>「吾欲寄在石室中一宿；若見聽者，當往止 <a class="t" id="t0619c06"></a>住。」</p>
<p><a class="t-linehead" id="t-linehead0619c06"></a>迦葉報曰：「我不愛惜，但彼有毒龍，恐相 <a class="t" id="t0619c07"></a>傷害耳。」</p>
<p><a class="t-linehead" id="t-linehead0619c07"></a>世尊告曰：「迦葉！無苦！龍不害吾，但 <a class="t" id="t0619c08"></a>見聽許，止住一宿。」</p>
<p><a class="t-linehead" id="t-linehead0619c08"></a>迦葉報曰：「若欲住者，隨 <a class="t" id="t0619c09"></a>意往住。」</p>
<p><a class="t-linehead" id="t-linehead0619c09"></a>爾時，世尊即往石室，敷座而宿，結 <a class="t" id="t0619c10"></a>跏趺坐，正身正意，繫念在前。是時，毒龍見世 <a class="t" id="t0619c11"></a>尊坐，便吐火毒。爾時，世尊入慈三昧，從慈 <a class="t" id="t0619c12"></a>三昧起，入焰光三昧。爾時，龍火、佛光一時俱 <a class="t" id="t0619c13"></a>作。</p>
<p><a class="t-linehead" id="t-linehead0619c13"></a>爾時，迦葉夜起，瞻視星宿，見石室中，有 <a class="t" id="t0619c14"></a>大火光。見已，便告弟子曰：「此瞿曇沙門容貌 <a class="t" id="t0619c15"></a>端政，今為龍所害，甚可憐慜！我先亦有 <a class="t" id="t0619c16"></a>此言：『彼有惡龍，不可止宿。』」是時，迦葉告五 <a class="t" id="t0619c17"></a>百弟子：「汝持水瓶，及輿高梯，往救彼火， <a class="t" id="t0619c18"></a>使彼沙門得濟此難。」</p>
<p><a class="t-linehead" id="t-linehead0619c18"></a>爾時，迦葉將五百弟 <a class="t" id="t0619c19"></a>子，往詣石室，而救此火；或持水灑者，或施 <a class="t" id="t0619c20"></a>梯者，而不能使火時滅，皆是如來威神所 <a class="t" id="t0619c21"></a>致。爾時，世尊入慈三昧，漸使彼龍無復瞋 <a class="t" id="t0619c22"></a>恚。時，彼惡龍心懷恐怖，東西馳走，欲得出 <a class="t" id="t0619c23"></a>石室，然不能得出石室。是時，彼惡龍來向 <a class="t" id="t0619c24"></a>如來，入世尊鉢中住。</p>
<p><a class="t-linehead" id="t-linehead0619c24"></a>是時，世尊以右手摩 <a class="t" id="t0619c25"></a>惡龍身，便說此偈：</p>
<a class="t" id="t0619c26"></a>
<blockquote class="gatha">
<p>「龍出甚為難，　　龍與龍共集， <a class="t" id="t0619c27"></a><br>
龍勿起害心，　　龍出甚為難。 <a class="t" id="t0619c28"></a><br>
過去恒沙數，　　諸佛般涅槃， <a class="t" id="t0619c29"></a><br>
汝竟不遭遇，　　皆由瞋恚火。 <a class="t" id="t0620a01"></a><br>
善心向如來，　　速捨此恚毒， <a class="t" id="t0620a02"></a><br>
已除瞋恚毒，　　便得生天上。」</p>
</blockquote>
<a class="t" id="t0620a03"></a>
<p class="endsection"><span class="t-juanname">增壹阿含經卷第十四</span></p>
<a class="t" id="t0620a04"></a> <a class="t" id="t0620a05"></a> <a class="t" id="t0620a06"></a>
<p class="suttainfo"><span class="t-juanname">增壹阿含經卷第十五</span> <a class="t" id="t0620a07"></a> <a class="t" id="t0620a08"></a><br>
<span class="t-byline">東晉罽賓三藏瞿曇僧伽提婆譯</span></p>
<p><a class="t" id="t0620a09"></a>高幢品第二十四之二</p>
<a class="t" id="t0620a10"></a>
<p><a class="t-linehead" id="t-linehead0620a10"></a>爾時，彼惡龍吐舌，舐如來手，熟視如來面。</p>
<a class="t" id="t0620a11"></a>
<p><a class="t-linehead" id="t-linehead0620a11"></a>是時，世尊明日清旦，手擎此惡龍，往詣迦 <a class="t" id="t0620a12"></a>葉，語迦葉曰：「此是惡龍，極為兇暴，今以 <a class="t" id="t0620a13"></a>降之。」</p>
<p><a class="t-linehead" id="t-linehead0620a13"></a>爾時，迦葉見惡龍已，便懷恐怖，白世 <a class="t" id="t0620a14"></a>尊曰：「止！止！沙門！勿復來前，龍備相害。」</p>
<p><a class="t-linehead" id="t-linehead0620a14"></a>世尊 <a class="t" id="t0620a15"></a>告曰：「迦葉！勿懼，我今已降之，終不相害。 <a class="t" id="t0620a16"></a>所以然者，此龍已受教化。」</p>
<p><a class="t-linehead" id="t-linehead0620a16"></a>是時，迦葉及五 <a class="t" id="t0620a17"></a>百弟子歎未曾有：「甚奇！甚特！此瞿曇沙門極 <a class="t" id="t0620a18"></a>大威神，能降此惡龍，使不作惡；雖爾，故 <a class="t" id="t0620a19"></a>不如我得道真。」</p>
<p><a class="t-linehead" id="t-linehead0620a19"></a>爾時，迦葉白世尊曰：「大沙 <a class="t" id="t0620a20"></a>門！當受我九十日請，所須衣被、飯食、床臥 <a class="t" id="t0620a21"></a>具、病瘦醫藥，盡當供給。」爾時，世尊默然受迦 <a class="t" id="t0620a22"></a>葉請。</p>
<p><a class="t-linehead" id="t-linehead0620a22"></a>時，世尊以此神龍著大海中，而彼惡 <a class="t" id="t0620a23"></a>龍隨壽長短，命終之後，生四天王天上。是時， <a class="t" id="t0620a24"></a>如來還止石室。</p>
<p><a class="t-linehead" id="t-linehead0620a24"></a>迦葉供辦種種飯食已，往白 <a class="t" id="t0620a25"></a>世尊：「飯食已辦，可往就食。」</p>
<p><a class="t-linehead" id="t-linehead0620a25"></a>世尊告曰：「迦 <a class="t" id="t0620a26"></a>葉在前，吾正爾當往。」迦葉去後，便往至閻浮 <a class="t" id="t0620a27"></a>提界上，閻浮樹下取閻浮果。還，先至迦葉石 <a class="t" id="t0620a28"></a>室中坐。</p>
<p><a class="t-linehead" id="t-linehead0620a28"></a>是時，迦葉見世尊在石室中，白世 <a class="t" id="t0620a29"></a>尊曰：「沙門！為從何道，來至石室？」</p>
<p><a class="t-linehead" id="t-linehead0620a29"></a>佛告迦 <a class="t" id="t0620b01"></a>葉：「汝去之後，吾至閻浮提界上，取閻浮果， <a class="t" id="t0620b02"></a>還來至此坐。迦葉當知，此果甚為香美， <a class="t" id="t0620b03"></a>可取食之。」</p>
<p><a class="t-linehead" id="t-linehead0620b03"></a>迦葉對曰：「我不須是。沙門自取 <a class="t" id="t0620b04"></a>食之。」是時，迦葉復作是念：「此沙門極有神 <a class="t" id="t0620b05"></a>足，有大威力，乃能至閻浮界上，取此美 <a class="t" id="t0620b06"></a>果。雖爾，故不如我道真。」</p>
<p><a class="t-linehead" id="t-linehead0620b06"></a>是時，世尊食已，還 <a class="t" id="t0620b07"></a>在彼止宿。</p>
<p><a class="t-linehead" id="t-linehead0620b07"></a>迦葉清朝至世尊所，到已，白世 <a class="t" id="t0620b08"></a>尊曰：「食時以至，可往就食。」</p>
<p><a class="t-linehead" id="t-linehead0620b08"></a>佛告迦葉：「汝 <a class="t" id="t0620b09"></a>並在前，吾後當往。」迦葉去後，便至閻浮界 <a class="t" id="t0620b10"></a>上，取阿摩勒果。還，先至迦葉石室中坐。</p>
<p><a class="t-linehead" id="t-linehead0620b10"></a>迦 <a class="t" id="t0620b11"></a>葉白世尊曰：「沙門！為從何道，來至此間？」</p>
<a class="t" id="t0620b12"></a>
<p><a class="t-linehead" id="t-linehead0620b12"></a>世尊告曰：「汝去之後，至閻浮界上，取此果 <a class="t" id="t0620b13"></a>來，極為香美。若須者便取食之。」</p>
<p><a class="t-linehead" id="t-linehead0620b13"></a>迦葉對曰： <a class="t" id="t0620b14"></a>「吾不須是，沙門自取食之。」是時，迦葉復作 <a class="t" id="t0620b15"></a>是念：「此沙門極有神力，有大威神，吾去之 <a class="t" id="t0620b16"></a>後，取此果來。雖爾，故不如我，我已得道。」</p>
<a class="t" id="t0620b17"></a>
<p><a class="t-linehead" id="t-linehead0620b17"></a>是時，世尊食已，還彼止宿。</p>
<p><a class="t-linehead" id="t-linehead0620b17"></a>明日，迦葉至世尊 <a class="t" id="t0620b18"></a>所，而作是說：「食時已至，可往就食。」</p>
<p><a class="t-linehead" id="t-linehead0620b18"></a>佛告 <a class="t" id="t0620b19"></a>迦葉：「汝並在前，吾後當往。」迦葉去後，世尊 <a class="t" id="t0620b20"></a>至北欝單曰，取自然粳米來，還至迦葉 <a class="t" id="t0620b21"></a>石室。</p>
<p><a class="t-linehead" id="t-linehead0620b21"></a>迦葉問佛：「沙門！為從何道，來至此 <a class="t" id="t0620b22"></a>坐？」</p>
<p><a class="t-linehead" id="t-linehead0620b22"></a>世尊告曰：「迦葉當知，汝去之後，吾至欝 <a class="t" id="t0620b23"></a>單曰，取自然粳米，極為香好。迦葉！須者便 <a class="t" id="t0620b24"></a>取食之。」</p>
<p><a class="t-linehead" id="t-linehead0620b24"></a>迦葉對曰：「吾不須是。沙門自取食 <a class="t" id="t0620b25"></a>之。」迦葉復作是念：「此沙門極有神足，有大 <a class="t" id="t0620b26"></a>神力。雖爾，故不如我得道真。」</p>
<p><a class="t-linehead" id="t-linehead0620b26"></a>是時，世尊食 <a class="t" id="t0620b27"></a>已，還彼止宿。</p>
<p><a class="t-linehead" id="t-linehead0620b27"></a>明日，迦葉至世尊所，而作是 <a class="t" id="t0620b28"></a>說：「食時已至，可往就食。」</p>
<p><a class="t-linehead" id="t-linehead0620b28"></a>佛告迦葉：「汝並 <a class="t" id="t0620b29"></a>在前，吾後當往。」迦葉去後，世尊至瞿耶尼， <a class="t" id="t0620c01"></a>取呵梨勒果，先至迦葉石室中坐。</p>
<p><a class="t-linehead" id="t-linehead0620c01"></a>迦葉問 <a class="t" id="t0620c02"></a>佛：「沙門！為從何道，來至此坐？」</p>
<p><a class="t-linehead" id="t-linehead0620c02"></a>佛告迦葉： <a class="t" id="t0620c03"></a>「汝去之後，吾至瞿耶尼，取此果來，極為香 <a class="t" id="t0620c04"></a>美。迦葉！須者可取食之。」</p>
<p><a class="t-linehead" id="t-linehead0620c04"></a>迦葉對曰：「不須 <a class="t" id="t0620c05"></a>是。沙門自取食之。」迦葉復作是念：「此沙門 <a class="t" id="t0620c06"></a>極有神力，有大威神。雖爾，故不如我得道 <a class="t" id="t0620c07"></a>真。」</p>
<p><a class="t-linehead" id="t-linehead0620c07"></a>是時，世尊食已，還彼止宿。</p>
<p><a class="t-linehead" id="t-linehead0620c07"></a>明日，迦葉至世 <a class="t" id="t0620c08"></a>尊所而白：「時至，可往就食。」</p>
<p><a class="t-linehead" id="t-linehead0620c08"></a>佛告迦葉：「汝並 <a class="t" id="t0620c09"></a>在前，吾後當往。」迦葉去後，世尊至弗于逮， <a class="t" id="t0620c10"></a>取毘醯勒果，先至迦葉石室中坐。</p>
<p><a class="t-linehead" id="t-linehead0620c10"></a>迦葉問 <a class="t" id="t0620c11"></a>佛：「沙門！為從何道，來至此坐？」</p>
<p><a class="t-linehead" id="t-linehead0620c11"></a>佛告迦葉： <a class="t" id="t0620c12"></a>「汝去之後，吾至弗于逮，取此果來，極為香 <a class="t" id="t0620c13"></a>好。迦葉！須者可取食之。」</p>
<p><a class="t-linehead" id="t-linehead0620c13"></a>迦葉對曰：「吾不須 <a class="t" id="t0620c14"></a>是，沙門自取食之。」迦葉復作是念：「此沙門極 <a class="t" id="t0620c15"></a>有神力，有大神足。雖爾，故不如我得道 <a class="t" id="t0620c16"></a>真。」</p>
<p><a class="t-linehead" id="t-linehead0620c16"></a>是時，世尊食已，還彼止宿。</p>
<p><a class="t-linehead" id="t-linehead0620c16"></a>是時，迦葉時欲 <a class="t" id="t0620c17"></a>大祠，五百弟子執斧破薪，手擎斧而斧不 <a class="t" id="t0620c18"></a>下。是時，迦葉復作是念：「此必沙門所為。」是時， <a class="t" id="t0620c19"></a>迦葉問世尊曰：「今欲破薪，斧何故不下也？」</p>
<a class="t" id="t0620c20"></a>
<p><a class="t-linehead" id="t-linehead0620c20"></a>世尊告曰：「欲得斧下耶？」</p>
<p><a class="t-linehead" id="t-linehead0620c20"></a>曰：「欲使下。」斧尋 <a class="t" id="t0620c21"></a>時下。</p>
<p><a class="t-linehead" id="t-linehead0620c21"></a>是時，彼斧既下，復不得舉。迦葉復白佛 <a class="t" id="t0620c22"></a>言：「斧何故不舉？」</p>
<p><a class="t-linehead" id="t-linehead0620c22"></a>世尊告曰：「欲使斧舉耶？」</p>
<p><a class="t-linehead" id="t-linehead0620c22"></a>曰： <a class="t" id="t0620c23"></a>「欲使舉。」斧尋得舉。</p>
<p><a class="t-linehead" id="t-linehead0620c23"></a>爾時，迦葉弟子意欲 <a class="t" id="t0620c24"></a>然火，火不得然。是時，迦葉復作是念：「此必 <a class="t" id="t0620c25"></a>沙門瞿曇所為。」迦葉白佛：「火何故不然？」</p>
<p><a class="t-linehead" id="t-linehead0620c25"></a>佛 <a class="t" id="t0620c26"></a>告迦葉：「欲使火然耶？」</p>
<p><a class="t-linehead" id="t-linehead0620c26"></a>曰：「欲使然。」火尋時 <a class="t" id="t0620c27"></a>然。</p>
<p><a class="t-linehead" id="t-linehead0620c27"></a>爾時，意欲滅火，火復不滅。迦葉白佛：「火 <a class="t" id="t0620c28"></a>何故不滅？」</p>
<p><a class="t-linehead" id="t-linehead0620c28"></a>佛告迦葉：「欲使火滅耶？」</p>
<p><a class="t-linehead" id="t-linehead0620c28"></a>曰：「欲 <a class="t" id="t0620c29"></a>使滅。」火尋時滅。迦葉便作是念：「此沙門瞿 <a class="t" id="t0621a01"></a>曇，面目端政，世之希有。吾明日欲大祠，國 <a class="t" id="t0621a02"></a>王人民盡當來集，設當見此沙門者，吾不 <a class="t" id="t0621a03"></a>復得供養。此沙門明日不來者，便為大幸。」</p>
<a class="t" id="t0621a04"></a>
<p><a class="t-linehead" id="t-linehead0621a04"></a>是時，世尊知迦葉心中所念：明日清旦，至欝 <a class="t" id="t0621a05"></a>單曰，取自然粳米，瞿耶尼取乳汁，往至阿 <a class="t" id="t0621a06"></a>耨達泉而食。竟日在彼住，向暮還至石室 <a class="t" id="t0621a07"></a>止宿。</p>
<p><a class="t-linehead" id="t-linehead0621a07"></a>迦葉明日至世尊所，問曰：「沙門！昨日 <a class="t" id="t0621a08"></a>何故不來？」</p>
<p><a class="t-linehead" id="t-linehead0621a08"></a>佛告迦葉：「汝昨日作是念：『此瞿 <a class="t" id="t0621a09"></a>曇極為端政，世之希有。吾明日大祠，若國 <a class="t" id="t0621a10"></a>王人民見者，便斷吾供養。設不來者，便是大 <a class="t" id="t0621a11"></a>幸。』我尋知汝心之所念，乃至欝單曰，取自 <a class="t" id="t0621a12"></a>然粳米，瞿耶尼取乳汁，往阿耨達泉上食。 <a class="t" id="t0621a13"></a>竟日在彼，向暮還至石室中止宿。」</p>
<p><a class="t-linehead" id="t-linehead0621a13"></a>是時，迦 <a class="t" id="t0621a14"></a>葉復作是念：「此大沙門，極有神足，實有威 <a class="t" id="t0621a15"></a>神。雖爾，故不如我得道真。」</p>
<p><a class="t-linehead" id="t-linehead0621a15"></a>是時，世尊食已， <a class="t" id="t0621a16"></a>還石室止宿。即夜，四天王至世尊所而聽 <a class="t" id="t0621a17"></a>經法，四天王亦有光明，佛亦大放光，照彼 <a class="t" id="t0621a18"></a>山野，洞然一色。</p>
<p><a class="t-linehead" id="t-linehead0621a18"></a>時，彼迦葉夜見光明。明日清 <a class="t" id="t0621a19"></a>旦，至世尊所，到已，白世尊曰：「昨夜是何光 <a class="t" id="t0621a20"></a>明照此山野？」</p>
<p><a class="t-linehead" id="t-linehead0621a20"></a>世尊告曰：「昨夜四天王來至我 <a class="t" id="t0621a21"></a>所而聽法，是彼四天王之光明。」</p>
<p><a class="t-linehead" id="t-linehead0621a21"></a>是時，迦葉 <a class="t" id="t0621a22"></a>復作是念：「此沙門極有神力，乃能使四天 <a class="t" id="t0621a23"></a>王來聽經法。雖有此力，由不如我得道 <a class="t" id="t0621a24"></a>真。」</p>
<a class="t" id="t0621a25"></a>
<p><a class="t-linehead" id="t-linehead0621a25"></a>是時，世尊食已，還在彼宿。夜半，釋提桓因來 <a class="t" id="t0621a26"></a>至世尊所而聽法，天帝光明復照彼山。</p>
<p><a class="t-linehead" id="t-linehead0621a26"></a>時， <a class="t" id="t0621a27"></a>彼迦葉夜起瞻星，見此光明。明日清旦，迦葉 <a class="t" id="t0621a28"></a>至世尊所，問曰：「瞿曇！昨夜光明極為殊特， <a class="t" id="t0621a29"></a>有何因緣，有此光明？」</p>
<p><a class="t-linehead" id="t-linehead0621a29"></a>世尊告曰：「昨夜天帝 <a class="t" id="t0621b01"></a>釋來至此聽經，故有此光明耳。」</p>
<p><a class="t-linehead" id="t-linehead0621b01"></a>時，迦葉 <a class="t" id="t0621b02"></a>復作是念：「此沙門瞿曇極有神力，有大威 <a class="t" id="t0621b03"></a>神，乃能使天帝釋來聽經法。雖爾，故不如 <a class="t" id="t0621b04"></a>我得道真。」</p>
<p><a class="t-linehead" id="t-linehead0621b04"></a>是時，世尊食已，還在彼宿。夜半，梵 <a class="t" id="t0621b05"></a>天王放大光明照彼山中，至世尊所而聽 <a class="t" id="t0621b06"></a>經法。</p>
<p><a class="t-linehead" id="t-linehead0621b06"></a>時，迦葉夜起見光明，明日至世尊所 <a class="t" id="t0621b07"></a>而問曰：「昨夜光明倍有所照，勝於日月光 <a class="t" id="t0621b08"></a>明，有何等因緣，致此光明？」</p>
<p><a class="t-linehead" id="t-linehead0621b08"></a>世尊告曰：「迦葉 <a class="t" id="t0621b09"></a>當知，昨夜大梵天王來至我所而聽經法。」</p>
<a class="t" id="t0621b10"></a>
<p><a class="t-linehead" id="t-linehead0621b10"></a>是時，迦葉復作是念：「此沙門瞿曇極有神力， <a class="t" id="t0621b11"></a>乃能使我祖父來至此沙門所而聽經法。 <a class="t" id="t0621b12"></a>雖爾，故不如我得道真。」</p>
<p><a class="t-linehead" id="t-linehead0621b12"></a>爾時，世尊得弊壞 <a class="t" id="t0621b13"></a>五納衣，意欲浣濯，便作是念：「我當於何處 <a class="t" id="t0621b14"></a>而浣此衣？」是時，釋提桓因知世尊心中所念， <a class="t" id="t0621b15"></a>即化作浴池，白世尊曰：「可在此浣衣。」</p>
<p><a class="t-linehead" id="t-linehead0621b15"></a>是 <a class="t" id="t0621b16"></a>時，世尊復作是念：「吾當於何處蹋浣此衣？」 <a class="t" id="t0621b17"></a>時，四天王知世尊心中所念，便舉大方石 <a class="t" id="t0621b18"></a>著水側，白世尊曰：「可在此而蹋衣。」</p>
<p><a class="t-linehead" id="t-linehead0621b18"></a>是時， <a class="t" id="t0621b19"></a>世尊復作是念：「吾何處而曝此衣？」時，樹神 <a class="t" id="t0621b20"></a>知世尊心中所念，便垂樹枝，白世尊曰：「唯 <a class="t" id="t0621b21"></a>願在此 <span class="corr" title="[[暻-京＋恭]&gt;曝]">曝</span> 衣。」</p>
<p><a class="t-linehead" id="t-linehead0621b21"></a>明日清旦，迦葉至世尊所，問 <a class="t" id="t0621b22"></a>世尊曰：「本無此池，今有此池；本無此樹，今 <a class="t" id="t0621b23"></a>有此樹；本無此石，今有此石。有何因緣，而 <a class="t" id="t0621b24"></a>有此變？」</p>
<p><a class="t-linehead" id="t-linehead0621b24"></a>世尊告曰：「此是昨夜天帝釋知吾 <a class="t" id="t0621b25"></a>欲浣衣，故作此浴池。吾復作是念：『當於何 <a class="t" id="t0621b26"></a>處蹋浣此衣？』時四天王知吾心中所念，便 <a class="t" id="t0621b27"></a>持此石來。吾復作是念：『當於何處而 <span class="corr" title="[[暻-京＋恭]&gt;曝]">曝</span> <a class="t" id="t0621b28"></a>此衣？』時樹神知我心中所念，便垂此樹枝 <a class="t" id="t0621b29"></a>耳。」</p>
<p><a class="t-linehead" id="t-linehead0621b29"></a>是時，迦葉復作是念：「此沙門瞿曇雖神，故 <a class="t" id="t0621c01"></a>不如我得道真。」</p>
<p><a class="t-linehead" id="t-linehead0621c01"></a>是時，世尊食已，還於彼宿。 <a class="t" id="t0621c02"></a>是時，夜半有大黑雲起而作大雨，連若大 <a class="t" id="t0621c03"></a>河，極為瀑溢。是時，迦葉復作是念：「此河瀑 <a class="t" id="t0621c04"></a>溢，沙門必當為水所漂，我今看之。」是時， <a class="t" id="t0621c05"></a>迦葉及五百弟子往至河所，爾時世尊在水 <a class="t" id="t0621c06"></a>上行，脚不為水所漬。是時，迦葉遙見世尊 <a class="t" id="t0621c07"></a>在水上行。是時，迦葉便作是念：「甚奇！甚特！ <a class="t" id="t0621c08"></a>沙門瞿曇乃能在水上行，我亦能在水上 <a class="t" id="t0621c09"></a>行，但不能使脚不污耳。此沙門雖神，故不 <a class="t" id="t0621c10"></a>如我得道真。」</p>
<p><a class="t-linehead" id="t-linehead0621c10"></a>是時，世尊語迦葉言：「汝亦非 <a class="t" id="t0621c11"></a>阿羅漢，復不知阿羅漢道，汝尚不識阿羅 <a class="t" id="t0621c12"></a>漢名，況得道乎？汝是盲人，目無所覩，如來 <a class="t" id="t0621c13"></a>現爾許變化，故言：『不如我得道真。』汝方作 <a class="t" id="t0621c14"></a>是語：『吾能在水上行。』今正是時，可共在水 <a class="t" id="t0621c15"></a>上行耶？汝今可捨邪見之心，無令長夜 <a class="t" id="t0621c16"></a>受此苦惱。」</p>
<p><a class="t-linehead" id="t-linehead0621c16"></a>是時，迦葉聞世尊語已，便前頭 <a class="t" id="t0621c17"></a>面禮足：「我今悔過，深知非法，乃觸如來，唯 <a class="t" id="t0621c18"></a>願受悔。」如是再三。</p>
<p><a class="t-linehead" id="t-linehead0621c18"></a>世尊告曰：「聽汝改過， <a class="t" id="t0621c19"></a>乃能自知觸擾如來。」</p>
<p><a class="t-linehead" id="t-linehead0621c19"></a>是時，迦葉告五百弟 <a class="t" id="t0621c20"></a>子曰：「汝等各隨所宜，我今自歸沙門瞿曇。」</p>
<a class="t" id="t0621c21"></a>
<p><a class="t-linehead" id="t-linehead0621c21"></a>是時，五百弟子白迦葉言：「我等先亦有心 <a class="t" id="t0621c22"></a>於沙門瞿曇，當降龍時，尋欲歸命。若師自 <a class="t" id="t0621c23"></a>歸瞿曇者，我等五百弟子盡自歸於瞿曇 <a class="t" id="t0621c24"></a>所。」</p>
<p><a class="t-linehead" id="t-linehead0621c24"></a>迦葉報言：「今正是時，然復我心執此愚 <a class="t" id="t0621c25"></a>癡，見爾許變化，意由不解，故自稱言：『我道 <a class="t" id="t0621c26"></a>真正。』」</p>
<p><a class="t-linehead" id="t-linehead0621c26"></a>是時，迦葉將五百弟子，前後圍繞，至世 <a class="t" id="t0621c27"></a>尊所，頭面禮足，在一面立，白世尊曰：「唯願 <a class="t" id="t0621c28"></a>世尊聽我等得作沙門！修清淨行。」</p>
<p><a class="t-linehead" id="t-linehead0621c28"></a>諸佛常 <a class="t" id="t0621c29"></a>法。若稱：「善來，比丘！」便成沙門。是時，世尊告 <a class="t" id="t0622a01"></a>迦葉曰：「善來，比丘！此法微妙，善修梵行。」是 <a class="t" id="t0622a02"></a>時，迦葉及五百弟子所著衣裳，盡變作袈 <a class="t" id="t0622a03"></a>裟，頭髮自落，如似剃髮，以經七日。是時，迦 <a class="t" id="t0622a04"></a>葉學術之具及於呪術，盡投水中。</p>
<p><a class="t-linehead" id="t-linehead0622a04"></a>時，五百弟 <a class="t" id="t0622a05"></a>子白世尊曰：「唯願世尊聽我等得作沙 <a class="t" id="t0622a06"></a>門。」</p>
<p><a class="t-linehead" id="t-linehead0622a06"></a>世尊告曰：「善來，比丘！」時，五百弟子即成 <a class="t" id="t0622a07"></a>沙門，袈裟著身，頭髮自落。</p>
<p><a class="t-linehead" id="t-linehead0622a07"></a>爾時，順水下流，有 <a class="t" id="t0622a08"></a>梵志，名江迦葉，在水側住。是時，江迦葉見 <a class="t" id="t0622a09"></a>呪術之具，盡為水所漂，便作是念：「咄哉！我 <a class="t" id="t0622a10"></a>大兄為水所溺？」是時，江迦葉將三百弟子， <a class="t" id="t0622a11"></a>順水上流，求兄屍骸。遙見世尊在一樹下 <a class="t" id="t0622a12"></a>坐，及大迦葉五百弟子前後圍繞而為說法。 <a class="t" id="t0622a13"></a>見已，便前至迦葉所，而作是語：「此事為好 <a class="t" id="t0622a14"></a>耶？本為人師，今為弟子。大兄何故與沙 <a class="t" id="t0622a15"></a>門作弟子乎？」</p>
<p><a class="t-linehead" id="t-linehead0622a15"></a>迦葉對曰：「此處為妙，無過此 <a class="t" id="t0622a16"></a>處。」</p>
<p><a class="t-linehead" id="t-linehead0622a16"></a>是時，優毘迦葉向江迦葉而說此偈：</p>
<a class="t" id="t0622a17"></a>
<blockquote class="gatha">
<p>「此師人天貴，　　我今師事之， <a class="t" id="t0622a18"></a><br>
諸佛興出世，　　甚為難得遇。」</p>
</blockquote>
<a class="t" id="t0622a19"></a>
<p><a class="t-linehead" id="t-linehead0622a19"></a>是時，江迦葉聞佛名號，甚懷歡喜，踊躍不 <a class="t" id="t0622a20"></a>能自勝，前白世尊：「願聽為道。」</p>
<p><a class="t-linehead" id="t-linehead0622a20"></a>世尊告曰：「善 <a class="t" id="t0622a21"></a>來，比丘！善修梵行，盡於苦際。」</p>
<p><a class="t-linehead" id="t-linehead0622a21"></a>是時，江迦葉 <a class="t" id="t0622a22"></a>及三百弟子即成沙門，袈裟著身，頭髮自落。 <a class="t" id="t0622a23"></a>是時，江迦葉及三百弟子呪術之具，盡投水 <a class="t" id="t0622a24"></a>中。</p>
<p><a class="t-linehead" id="t-linehead0622a24"></a>爾時，順水下頭有梵志，名伽夷迦葉，在 <a class="t" id="t0622a25"></a>水側住。遙見呪術之具，為水所漂，便作是 <a class="t" id="t0622a26"></a>念：「我有二兄，在上學道。今呪術之具，盡為 <a class="t" id="t0622a27"></a>水所漂，二大迦葉必為水所害。」即將二百 <a class="t" id="t0622a28"></a>弟子，順水上流，乃至學術之處，遙見二兄 <a class="t" id="t0622a29"></a>而作沙門，便作是語：「此處好耶？本為人尊， <a class="t" id="t0622b01"></a>今為沙門弟子。」</p>
<p><a class="t-linehead" id="t-linehead0622b01"></a>迦葉報曰：「此處最妙，無過 <a class="t" id="t0622b02"></a>此處。」</p>
<p><a class="t-linehead" id="t-linehead0622b02"></a>是時，伽夷迦葉便作是念：「今我二兄多 <a class="t" id="t0622b03"></a>知博學，此處必是善地，使我二兄在中學 <a class="t" id="t0622b04"></a>道，我今亦可在中學道。」是時，伽夷迦葉前 <a class="t" id="t0622b05"></a>白世尊：「唯願世尊聽作沙門。」</p>
<p><a class="t-linehead" id="t-linehead0622b05"></a>世尊告 <span class="corr" title="[白&gt;曰]">曰</span> ：「善 <a class="t" id="t0622b06"></a>來，比丘！善修梵行，盡於苦際。」</p>
<p><a class="t-linehead" id="t-linehead0622b06"></a>是時，伽夷迦 <a class="t" id="t0622b07"></a>葉即成沙門，袈裟著身，頭髮自落，如似 <a class="t" id="t0622b08"></a>剃頭，以經七日。</p>
<p><a class="t-linehead" id="t-linehead0622b08"></a>是時，世尊在彼河側住， <a class="t" id="t0622b09"></a>尼拘類樹下，成佛未久，將千弟子，是皆耆 <a class="t" id="t0622b10"></a>舊宿長。是時，世尊以三事教化。云何為三？ <a class="t" id="t0622b11"></a>所謂神足教化，言教教化，訓誨教化。</p>
<p><a class="t-linehead" id="t-linehead0622b11"></a>彼云 <a class="t" id="t0622b12"></a>何名為神足教化？爾時，世尊或作若干形，還 <a class="t" id="t0622b13"></a>合為一，或不現，或現。石壁皆過，無所罣礙， <a class="t" id="t0622b14"></a>或出地，或入地，猶如流水，無所觸礙，或結 <a class="t" id="t0622b15"></a>跏趺坐，滿虛空中，如鳥飛空，無有罣礙。亦 <a class="t" id="t0622b16"></a>如大火山，烟出無量。此日月有大神力，不 <a class="t" id="t0622b17"></a>可限量，以手往捉，身乃至梵天。如是，世尊 <a class="t" id="t0622b18"></a>現神足。</p>
<p><a class="t-linehead" id="t-linehead0622b18"></a>彼云何名為言教教化？爾時，世尊教 <a class="t" id="t0622b19"></a>諸比丘：「當捨是、置是。當近是、遠是。當念 <a class="t" id="t0622b20"></a>是、去是。當觀是、不觀是。」彼云何當修是、 <a class="t" id="t0622b21"></a>不修是者，當修七覺意，滅三結。彼云何當 <a class="t" id="t0622b22"></a>觀、當不觀者？當觀三結、沙門善：所謂出要 <a class="t" id="t0622b23"></a>樂、無恚樂、無怒樂。彼云何不觀？所謂三沙門 <a class="t" id="t0622b24"></a>苦。云何為三？所謂欲觀、恚觀、怒觀。彼云何念、 <a class="t" id="t0622b25"></a>云何不念？爾時，當念苦諦，當念習諦，當 <a class="t" id="t0622b26"></a>念盡諦，當念道諦；莫念邪諦：有常見、無常 <a class="t" id="t0622b27"></a>見，有邊見、無邊見，彼命、彼身，非命、非身，如來 <a class="t" id="t0622b28"></a>命終、如來不命終，有終、有不終，亦不有終、 <a class="t" id="t0622b29"></a>亦不無終。莫作是念。</p>
<p><a class="t-linehead" id="t-linehead0622b29"></a>彼云何名為訓誨教 <a class="t" id="t0622c01"></a>化？復次，當作是去、不應作是去，作是來、 <a class="t" id="t0622c02"></a>不應作是來，默然、作是言說：「當持如是 <a class="t" id="t0622c03"></a>衣、不應持如是衣，應如是入村、不應 <a class="t" id="t0622c04"></a>如是入村。」是謂名為訓誨教化。</p>
<p><a class="t-linehead" id="t-linehead0622c04"></a>是時，世尊 <a class="t" id="t0622c05"></a>以此三事，教化千比丘。是時，彼比丘受佛 <a class="t" id="t0622c06"></a>教已，千比丘盡成阿羅漢。是時，世尊以見 <a class="t" id="t0622c07"></a>千比丘得羅漢，爾時閻浮里地有千阿羅 <a class="t" id="t0622c08"></a>漢及五比丘，佛為六師，迴坐向迦毘羅衛。</p>
<a class="t" id="t0622c09"></a>
<p><a class="t-linehead" id="t-linehead0622c09"></a>是時，優毘迦葉便作是念：「世尊何故向迦毘 <a class="t" id="t0622c10"></a>羅衛坐？」是時，優毘迦葉即前長跪，白世尊 <a class="t" id="t0622c11"></a>曰：「不審如來，何故向迦毘羅衛坐耶？」</p>
<p><a class="t-linehead" id="t-linehead0622c11"></a>世尊 <a class="t" id="t0622c12"></a>告曰：「如來在世間，應行五事。云何為五？一 <a class="t" id="t0622c13"></a>者當轉法輪，二者當與父說法，三者當與 <a class="t" id="t0622c14"></a>母說法，四者當導凡夫人立菩薩行，五者 <a class="t" id="t0622c15"></a>當授菩薩別。是謂，迦葉！如來出世當行 <a class="t" id="t0622c16"></a>此五法。」</p>
<p><a class="t-linehead" id="t-linehead0622c16"></a>是時，優毘迦葉復作是念：「如來故 <a class="t" id="t0622c17"></a>念親族本邦，故向彼坐耳。」</p>
<p><a class="t-linehead" id="t-linehead0622c17"></a>是時，五比丘漸 <a class="t" id="t0622c18"></a>來至尼連水側，到世尊所，頭面禮足，在一 <a class="t" id="t0622c19"></a>面坐。</p>
<p><a class="t-linehead" id="t-linehead0622c19"></a>是時，尊者優陀耶遙見世尊向迦毘羅 <a class="t" id="t0622c20"></a>衛坐，見已，便作是念：「世尊必當欲往至迦 <a class="t" id="t0622c21"></a>毘羅衛見諸親里。」是時，優陀耶即前長跪，白 <a class="t" id="t0622c22"></a>世尊曰：「我今堪任欲有所問，唯願敷演。」</p>
<p><a class="t-linehead" id="t-linehead0622c22"></a>世 <a class="t" id="t0622c23"></a>尊告曰：「欲所問者便問之。」</p>
<p><a class="t-linehead" id="t-linehead0622c23"></a>優陀耶白世 <a class="t" id="t0622c24"></a>尊曰：「觀如來意，欲向迦毘羅衛。」</p>
<p><a class="t-linehead" id="t-linehead0622c24"></a>世尊告曰： <a class="t" id="t0622c25"></a>「如是，如汝所言。優陀耶當知，先至白淨王 <a class="t" id="t0622c26"></a>所，吾比後當往。所以然者，剎利之種先當 <a class="t" id="t0622c27"></a>遣使令知，然後如來當往。汝到，語王： <a class="t" id="t0622c28"></a>『却後七日，如來當來見王。』」</p>
<p><a class="t-linehead" id="t-linehead0622c28"></a>優陀耶對曰：「如 <a class="t" id="t0622c29"></a>是。世尊！」是時，優陀耶即從坐起，整衣服，禮 <a class="t" id="t0623a01"></a>世尊足，於世尊前不現，往至迦毘羅衛，到 <a class="t" id="t0623a02"></a>真淨王所。到已，在王前立。</p>
<p><a class="t-linehead" id="t-linehead0623a02"></a>爾時，真淨王在 <a class="t" id="t0623a03"></a>大殿上坐，及諸婇女。是時，優陀耶飛在空 <a class="t" id="t0623a04"></a>中。時真淨王見優陀耶手執鉢，持杖而在 <a class="t" id="t0623a05"></a>前立，見已便懷恐怖，而作是說：「此是何人？ <a class="t" id="t0623a06"></a>人耶？非人耶？天耶？鬼耶？閱叉、羅剎、天、龍、鬼神 <a class="t" id="t0623a07"></a>耶？」</p>
<p><a class="t-linehead" id="t-linehead0623a07"></a>時，真淨王問優陀耶曰：「汝是何人？」又以 <a class="t" id="t0623a08"></a>此偈向優陀耶說：</p>
<a class="t" id="t0623a09"></a>
<blockquote class="gatha">
<p>「為天為是鬼？　　乾沓惒等乎？ <a class="t" id="t0623a10"></a><br>
汝今名為誰？　　我今欲知之？」</p>
</blockquote>
<a class="t" id="t0623a11"></a>
<p><a class="t-linehead" id="t-linehead0623a11"></a>是時，優陀耶復以此偈報王曰：</p>
<a class="t" id="t0623a12"></a>
<blockquote class="gatha">
<p>「我亦非是天，　　非是乾沓惒， <a class="t" id="t0623a13"></a><br>
於是迦毘國，　　大王邦土人。 <a class="t" id="t0623a14"></a><br>
昔壞十八億，　　弊魔波旬眾， <a class="t" id="t0623a15"></a><br>
我師釋迦文，　　是彼真弟子。」</p>
</blockquote>
<a class="t" id="t0623a16"></a>
<p><a class="t-linehead" id="t-linehead0623a16"></a>時，真淨王復以此偈，向優陀耶說：</p>
<a class="t" id="t0623a17"></a>
<blockquote class="gatha">
<p>「誰壞十八億，　　弊魔波旬眾？ <a class="t" id="t0623a18"></a><br>
誰字釋迦文？　　汝今歎說之。」</p>
</blockquote>
<a class="t" id="t0623a19"></a>
<p><a class="t-linehead" id="t-linehead0623a19"></a>是時，優陀耶復說此偈：</p>
<a class="t" id="t0623a20"></a>
<blockquote class="gatha">
<p>「如來初生時，　　天地普大動， <a class="t" id="t0623a21"></a><br>
誓願悉成辦，　　今曰號悉達！ <a class="t" id="t0623a22"></a><br>
彼降十八億，　　弊魔波旬眾， <a class="t" id="t0623a23"></a><br>
彼名釋迦文，　　今日成佛道！ <a class="t" id="t0623a24"></a><br>
彼人釋師子，　　瞿曇次弟子， <a class="t" id="t0623a25"></a><br>
今日作沙門，　　本字優陀耶！」</p>
</blockquote>
<a class="t" id="t0623a26"></a>
<p><a class="t-linehead" id="t-linehead0623a26"></a>是時，真淨王聞此語已，便懷歡喜，不能自 <a class="t" id="t0623a27"></a>勝，語優陀耶曰：「云何，優陀耶！悉達太子今 <a class="t" id="t0623a28"></a>故在耶？」</p>
<p><a class="t-linehead" id="t-linehead0623a28"></a>優陀耶報言：「釋迦文佛今日現在。」</p>
<p><a class="t-linehead" id="t-linehead0623a28"></a>時 <a class="t" id="t0623a29"></a>王問言：「今已成佛耶？」</p>
<p><a class="t-linehead" id="t-linehead0623a29"></a>優陀耶報言：「今已成 <a class="t" id="t0623b01"></a>佛。」</p>
<p><a class="t-linehead" id="t-linehead0623b01"></a>王復問言：「今日如來竟為所在？」</p>
<p><a class="t-linehead" id="t-linehead0623b01"></a>優陀耶 <a class="t" id="t0623b02"></a>報言：「如來今在摩竭國界尼拘類樹下。」</p>
<p><a class="t-linehead" id="t-linehead0623b02"></a>時 <a class="t" id="t0623b03"></a>王報言：「翼從弟子斯是何人？」</p>
<p><a class="t-linehead" id="t-linehead0623b03"></a>優陀耶報曰： <a class="t" id="t0623b04"></a>「諸天億數及千比丘、四天王，恒在左右。」</p>
<p><a class="t-linehead" id="t-linehead0623b04"></a>時王 <a class="t" id="t0623b05"></a>問言：「所著衣服，為像何類？」</p>
<p><a class="t-linehead" id="t-linehead0623b05"></a>優陀耶報言：「如 <a class="t" id="t0623b06"></a>來所著衣裳，名曰袈裟。」</p>
<p><a class="t-linehead" id="t-linehead0623b06"></a>時王問言：「食何等 <a class="t" id="t0623b07"></a>食？」</p>
<p><a class="t-linehead" id="t-linehead0623b07"></a>優陀耶報言：「如來身者，以法為食。」</p>
<p><a class="t-linehead" id="t-linehead0623b07"></a>王復 <a class="t" id="t0623b08"></a>問曰：「云何，優陀耶！如來可得見不？」</p>
<p><a class="t-linehead" id="t-linehead0623b08"></a>優陀耶報 <a class="t" id="t0623b09"></a>言：「王勿愁悒，却後七日，如來當來入城。」</p>
<p><a class="t-linehead" id="t-linehead0623b09"></a>是 <a class="t" id="t0623b10"></a>時，王極歡喜，不能自勝，手自斟酌，供養優陀 <a class="t" id="t0623b11"></a>耶。</p>
<p><a class="t-linehead" id="t-linehead0623b11"></a>是時，真淨王擊大鳴鼓，勅國界人民，平 <a class="t" id="t0623b12"></a>治道路，除去不淨，以香汁灑地，懸繒幡蓋， <a class="t" id="t0623b13"></a>作倡伎樂，不可稱計。復勅國中諸有聾、 <a class="t" id="t0623b14"></a>盲、瘖、瘂者，盡使不現，却後七日，悉達當來 <a class="t" id="t0623b15"></a>入城。是時，真淨王聞佛當來入城，七日之 <a class="t" id="t0623b16"></a>中，亦不睡眠。</p>
<p><a class="t-linehead" id="t-linehead0623b16"></a>是時，世尊以至七日，便作 <a class="t" id="t0623b17"></a>是念：「我今宜可以神足力，往詣迦毘羅衛 <a class="t" id="t0623b18"></a>國。」是時，世尊即將諸比丘，前後圍遶，往詣 <a class="t" id="t0623b19"></a>迦毘羅衛國。到已，便詣城北薩盧園中。</p>
<p><a class="t-linehead" id="t-linehead0623b19"></a>是時， <a class="t" id="t0623b20"></a>真淨王聞世尊已達迦毘羅衛城北薩盧園 <a class="t" id="t0623b21"></a>中。是時，真淨王將諸釋眾，往詣世尊所。</p>
<p><a class="t-linehead" id="t-linehead0623b21"></a>是 <a class="t" id="t0623b22"></a>時，世尊復作是念：「若真淨王躬自來者，此非 <a class="t" id="t0623b23"></a>我宜，我今當往與共相見。所以然者，父母 <a class="t" id="t0623b24"></a>恩重，育養情甚。」是時，世尊將諸比丘眾，往 <a class="t" id="t0623b25"></a>詣城門，飛在虛空，去地七仞。</p>
<p><a class="t-linehead" id="t-linehead0623b25"></a>是時，真淨 <a class="t" id="t0623b26"></a>王見世尊端政無比，世之希有，諸根寂靜， <a class="t" id="t0623b27"></a>無眾多念，身有三十二相、八十種好，而自 <a class="t" id="t0623b28"></a>莊身，發歡喜之心，即便頭面禮足，而作是 <a class="t" id="t0623b29"></a>說：「我是剎利王種，名曰真淨王。」</p>
<p><a class="t-linehead" id="t-linehead0623b29"></a>世尊告曰： <a class="t" id="t0623c01"></a>「令大王享壽無窮。是故，大王！當以正法治 <a class="t" id="t0623c02"></a>化，勿用邪法。大王當知，諸有用正法治化 <a class="t" id="t0623c03"></a>者，身壞命終，生善處天上。」</p>
<p><a class="t-linehead" id="t-linehead0623c03"></a>是時，世尊即空中 <a class="t" id="t0623c04"></a>行，至真淨王宮中。到已，就座而坐。</p>
<p><a class="t-linehead" id="t-linehead0623c04"></a>時，王見 <a class="t" id="t0623c05"></a>世尊坐定，手自斟酌，行種種飲食，見世尊食 <a class="t" id="t0623c06"></a>竟，行淨水，更取一小座而聽經。</p>
<p><a class="t-linehead" id="t-linehead0623c06"></a>爾時，世尊 <a class="t" id="t0623c07"></a>與真淨王漸說妙義，所謂論者：施論、戒論、生 <a class="t" id="t0623c08"></a>天之論，欲不淨行，出要為樂。爾時，世尊見王 <a class="t" id="t0623c09"></a>心開意解，諸佛世尊常所說法，苦、習、盡、道， <a class="t" id="t0623c10"></a>盡向王說。</p>
<p><a class="t-linehead" id="t-linehead0623c10"></a>是時，真淨王即於座上，諸塵垢盡， <a class="t" id="t0623c11"></a>得法眼淨。</p>
<p><a class="t-linehead" id="t-linehead0623c11"></a>是時，世尊與王說法已，即從座 <a class="t" id="t0623c12"></a>起而去。</p>
<p><a class="t-linehead" id="t-linehead0623c12"></a>是時，真淨王普集釋眾，而作是說： <a class="t" id="t0623c13"></a>「諸沙門等，顏貌極醜，剎利之種，將諸梵志眾， <a class="t" id="t0623c14"></a>此非其宜；剎利釋種還得剎利眾，此乃為 <a class="t" id="t0623c15"></a>妙。」</p>
<p><a class="t-linehead" id="t-linehead0623c15"></a>諸釋報言：「如是，大王！如大王教，剎利還 <a class="t" id="t0623c16"></a>得剎利眾，此乃為妙。」</p>
<p><a class="t-linehead" id="t-linehead0623c16"></a>是時，王告國中：「諸有 <a class="t" id="t0623c17"></a>兄弟二人，當取一人作道，其不爾者，當重 <a class="t" id="t0623c18"></a>謫罰。」</p>
<p><a class="t-linehead" id="t-linehead0623c18"></a>時，諸釋眾聞王教令：「諸有兄弟二人， <a class="t" id="t0623c19"></a>當取一人為道，其不從教，當重謫罰。」是 <a class="t" id="t0623c20"></a>時，提婆達兜釋種語阿難釋言：「真淨王今日 <a class="t" id="t0623c21"></a>有教：『諸有兄弟二人，當分一人作道。』汝今 <a class="t" id="t0623c22"></a>出家學道，我當在家修治家業。」是時，阿難 <a class="t" id="t0623c23"></a>釋歡喜踊躍，報言：「如兄來教。」</p>
<p><a class="t-linehead" id="t-linehead0623c23"></a>是時，難陀釋語 <a class="t" id="t0623c24"></a>阿那律釋言：「真淨王有教：『其有兄弟二人 <a class="t" id="t0623c25"></a>者，當分一人作道，其不爾者，當重謫罰。』 <a class="t" id="t0623c26"></a>汝今出家，我當在家。」是時，阿那律釋聞此語 <a class="t" id="t0623c27"></a>已，歡喜踊躍，不能自勝，報曰：「如是。如兄來 <a class="t" id="t0623c28"></a>教。」</p>
<p><a class="t-linehead" id="t-linehead0623c28"></a>是時，真淨王將斛淨、叔淨釋、甘露釋， <a class="t" id="t0623c29"></a>至世尊所。爾時，駕四馬之車，白車、白蓋，白馬 <a class="t" id="t0624a01"></a>駕之；第二釋乘青車、青蓋，青馬駕之；第三 <a class="t" id="t0624a02"></a>釋乘黃車、黃蓋，黃馬駕之；第四釋乘赤車、 <a class="t" id="t0624a03"></a>赤蓋，赤馬駕之。是時，諸釋有乘象者，有乘 <a class="t" id="t0624a04"></a>馬者，皆悉來集。</p>
<p><a class="t-linehead" id="t-linehead0624a04"></a>是時，世尊遙見真淨王將 <a class="t" id="t0624a05"></a>諸釋眾而來，告諸比丘：「汝等觀此釋眾，并 <a class="t" id="t0624a06"></a>觀真淨王眾。比丘當知，三十三天出園觀 <a class="t" id="t0624a07"></a>時，亦如此法，無有異。」</p>
<p><a class="t-linehead" id="t-linehead0624a07"></a>是時，阿難乘大白 <a class="t" id="t0624a08"></a>象、白衣、白蓋。見已，告諸比丘：「汝等見此阿 <a class="t" id="t0624a09"></a>難釋乘白象、白衣不乎？」</p>
<p><a class="t-linehead" id="t-linehead0624a09"></a>諸比丘對曰：「唯然， <a class="t" id="t0624a10"></a>世尊！我等見之。」</p>
<p><a class="t-linehead" id="t-linehead0624a10"></a>佛告比丘：「此人當出家學 <a class="t" id="t0624a11"></a>道，第一多聞，堪侍左右。汝等見此阿那律 <a class="t" id="t0624a12"></a>不乎？」</p>
<p><a class="t-linehead" id="t-linehead0624a12"></a>諸比丘對曰：「唯然，見之。」</p>
<p><a class="t-linehead" id="t-linehead0624a12"></a>佛告比丘：「此 <a class="t" id="t0624a13"></a>人當出家學道，天眼第一。」</p>
<p><a class="t-linehead" id="t-linehead0624a13"></a>是時，真淨王及兄 <a class="t" id="t0624a14"></a>弟四人，并難陀、阿難，皆步進前，除去五好，至 <a class="t" id="t0624a15"></a>世尊所，頭面禮足，在一面坐。爾時，真淨王 <a class="t" id="t0624a16"></a>白佛言：「昨日夜生此念：『剎利之眾不應將 <a class="t" id="t0624a17"></a>梵志眾，還將剎利眾，此是其宜。』我便告令 <a class="t" id="t0624a18"></a>國中：『諸有兄弟二人者，便取一人，使出家 <a class="t" id="t0624a19"></a>學道。』唯願世尊聽出家學道。」</p>
<p><a class="t-linehead" id="t-linehead0624a19"></a>世尊告曰：「善 <a class="t" id="t0624a20"></a>哉！大王！多所饒益，天、人得安。所以然者， <a class="t" id="t0624a21"></a>此善知識良祐福田，我亦緣善知識，得 <a class="t" id="t0624a22"></a>脫此生、老、病、死。」是時，諸釋眾便得為道。</p>
<p><a class="t-linehead" id="t-linehead0624a22"></a>是 <a class="t" id="t0624a23"></a>時，真淨王白世尊曰：「唯願世尊教誨此新 <a class="t" id="t0624a24"></a>比丘，當如教誨優陀耶！所以然者，此優陀 <a class="t" id="t0624a25"></a>耶比丘極有神力。願優陀耶比丘恒在宮中 <a class="t" id="t0624a26"></a>教化，使眾生之類，長夜獲安隱。所以然者， <a class="t" id="t0624a27"></a>此比丘極有神力，我初見優陀耶比丘，便 <a class="t" id="t0624a28"></a>發歡喜之心。我便作此念：『弟子尚有神力， <a class="t" id="t0624a29"></a>況彼如來而無此神力乎？』」</p>
<p><a class="t-linehead" id="t-linehead0624a29"></a>世尊告曰：「如是， <a class="t" id="t0624b01"></a>大王！如大王教，此優陀耶比丘極有神力， <a class="t" id="t0624b02"></a>有大威德。」</p>
<p><a class="t-linehead" id="t-linehead0624b02"></a>爾時，世尊告諸比丘：「第一弟子，博 <a class="t" id="t0624b03"></a>識多知，國王所念，所謂阿若拘鄰比丘是。能 <a class="t" id="t0624b04"></a>勸化人民，優陀耶比丘是。有速疾智，所謂 <a class="t" id="t0624b05"></a>摩訶男比丘是。恒喜飛行，所謂須婆休比丘 <a class="t" id="t0624b06"></a>是。空中往來，所謂婆破比丘是。多諸弟子， <a class="t" id="t0624b07"></a>所謂優毘迦葉比丘是。意得觀空，所謂江迦 <a class="t" id="t0624b08"></a>葉比丘是。意得止觀。所謂象迦葉比丘是。」</p>
<a class="t" id="t0624b09"></a>
<p><a class="t-linehead" id="t-linehead0624b09"></a>爾時，世尊廣與真淨王說微妙之法。爾時，王 <a class="t" id="t0624b10"></a>聞法已，即從坐起，頭面禮足，便退而去。</p>
<p><a class="t-linehead" id="t-linehead0624b10"></a>爾 <a class="t" id="t0624b11"></a>時，諸比丘及真淨王聞佛所說，歡喜奉行。</p>
<a class="t" id="t0624b12"></a>
<p class="endsection"><span class="t-juanname">增壹阿含經卷第十五</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
