<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea11.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">11.8</span> <span class="mirror-right">（八）食</span>
</h1>
</div>
<p><a class="t-linehead" id="t-linehead0567a04"></a>聞如是：</p>
<p>一時，佛在舍衛國祇樹給孤獨 <a class="t" id="t0567a05"></a>園。</p>
<p><a class="t-linehead" id="t-linehead0567a05"></a>爾時，世尊告諸比丘：「於此眾中而作是 <a class="t" id="t0567a06"></a>念：『正使命斷，不於眾中而作妄語。』我或復 <a class="t" id="t0567a07"></a>於異時觀見此人，生染著心，念於財物，便 <a class="t" id="t0567a08"></a>於大眾中而作妄語。所以然者，諸比丘！ <a class="t" id="t0567a09"></a>財物染著甚為難捨，令人墮三惡道中， <a class="t" id="t0567a10"></a>不得至無為之處！是故，諸比丘！已生此 <a class="t" id="t0567a11"></a>心，便當捨離；若未生者，勿復興心染著財 <a class="t" id="t0567a12"></a>物。如是，諸比丘！當作是學。」</p>
<p><a class="t-linehead" id="t-linehead0567a12"></a>爾時，諸比丘聞 <a class="t" id="t0567a13"></a>佛所說，歡喜奉行。</p>
<a class="t" id="t0567a14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
