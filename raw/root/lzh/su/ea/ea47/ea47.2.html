<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea47.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">47.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0781a08"></a>聞如是：</p>
<p>一時，佛在舍衛國祇樹給孤獨 <a class="t" id="t0781a09"></a>園。</p>
<p><a class="t-linehead" id="t-linehead0781a09"></a>爾時，世尊告諸比丘：「由十惡之本，外物 <a class="t" id="t0781a10"></a>衰耗，何況內法！云何為十？所謂殺、盜、淫、妄言、 <a class="t" id="t0781a11"></a>綺語、惡口、兩舌鬪亂彼此、嫉妬、恚害、心 <a class="t" id="t0781a12"></a>懷邪見。由殺生報故，眾生壽命極短；由 <a class="t" id="t0781a13"></a>不與取故，眾生生便貧賤；由淫泆報 <a class="t" id="t0781a14"></a>故，眾生門不貞良；由妄語故，眾生口 <a class="t" id="t0781a15"></a>氣醜弊，致不鮮潔：由綺語故，致土地 <a class="t" id="t0781a16"></a>不平整；由兩舌報故，土地生荊棘；由 <a class="t" id="t0781a17"></a>惡口報故，語有若干種；由嫉妬故，以致穀 <a class="t" id="t0781a18"></a>不豐熟；由恚害報故，多諸穢惡之物；由邪 <a class="t" id="t0781a19"></a>見報故，自然生八大地獄。因此十惡報故， <a class="t" id="t0781a20"></a>使諸外物衰秏，何況內物。是謂，比丘！當念 <a class="t" id="t0781a21"></a>捨離十惡之法，修行十善法。如是，比丘！當 <a class="t" id="t0781a22"></a>作是學。」</p>
<p><a class="t-linehead" id="t-linehead0781a22"></a>爾時，諸比丘聞佛所說，歡喜奉 <a class="t" id="t0781a23"></a>行。</p>
<a class="t" id="t0781a24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
