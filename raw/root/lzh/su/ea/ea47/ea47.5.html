<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea47.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">47.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0781c23"></a>聞如是：</p>
<p>一時，佛在舍衛國祇樹給孤獨 <a class="t" id="t0781c24"></a>園。</p>
<p><a class="t-linehead" id="t-linehead0781c24"></a>爾時，眾多比丘皆集普會講堂，各生此論： <a class="t" id="t0781c25"></a>「今舍衛城穀米勇貴，乞求難果。世尊又說： <a class="t" id="t0781c26"></a>『依於飲食，人身得存，四大依倚心所念法， <a class="t" id="t0781c27"></a>法依善趣之本。』我等今日便當差次立人 <a class="t" id="t0781c28"></a>乞求。使乞求之人得見好妙色，得極妙更 <a class="t" id="t0781c29"></a>樂，得衣裳、飲食、床臥具、病瘦醫藥，不亦善 <a class="t" id="t0782a01"></a>耶？」</p>
<p><a class="t-linehead" id="t-linehead0782a01"></a>爾時，世尊清淨無瑕穢以天耳遙聞諸 <a class="t" id="t0782a02"></a>比丘各生此論。爾時，世尊即往至普會講堂 <a class="t" id="t0782a03"></a>所，在眾中坐，告諸比丘：「汝等集此為何論 <a class="t" id="t0782a04"></a>義？」</p>
<p><a class="t-linehead" id="t-linehead0782a04"></a>比丘對曰：「我等所論：『今舍衛城乞求難 <a class="t" id="t0782a05"></a>得，欲共差次一人次第乞食，隨時得見好 <a class="t" id="t0782a06"></a>色妙服，及衣被、飲食、床臥具、病瘦醫藥。』我等 <a class="t" id="t0782a07"></a>所論正論此耳。」</p>
<p><a class="t-linehead" id="t-linehead0782a07"></a>佛告比丘：「若乞求比丘四 <a class="t" id="t0782a08"></a>事供養：衣被、飲食、床臥具、病瘦醫藥，復用 <a class="t" id="t0782a09"></a>見色、聲、香、味、細滑法乎？我恒教勅，乞食 <a class="t" id="t0782a10"></a>求有二事：可親、不可親。設得衣被、飲食、床 <a class="t" id="t0782a11"></a>臥具、病瘦醫藥，增益惡法，無有善法，此不 <a class="t" id="t0782a12"></a>可親。若得乞求衣被、飲食、床臥具、病瘦醫 <a class="t" id="t0782a13"></a>藥，增益善法，不增惡法，此便可親。汝等 <a class="t" id="t0782a14"></a>比丘，於此法中，欲作何等之論？汝等所論 <a class="t" id="t0782a15"></a>者，非正法論，當捨此法，更莫思惟，不由 <a class="t" id="t0782a16"></a>此得至休息滅盡涅槃之處。</p>
<p><a class="t-linehead" id="t-linehead0782a16"></a>「設欲論者，當 <a class="t" id="t0782a17"></a>論此十法。云何為十？若精勤比丘，少欲、知 <a class="t" id="t0782a18"></a>足、有勇猛心、多聞能與人說法、無畏無 <a class="t" id="t0782a19"></a>恐、戒律具足、三昧成就、智慧成就、解脫 <a class="t" id="t0782a20"></a>成就、解脫見慧成就。汝等設欲論者，當論 <a class="t" id="t0782a21"></a>此十事。所以然者，潤及一切，多所饒益， <a class="t" id="t0782a22"></a>得修梵行，得至滅盡之處、無為涅槃界。此 <a class="t" id="t0782a23"></a>論者沙門之義，當念思惟，勿去離心。如是， <a class="t" id="t0782a24"></a>比丘！當作是學。」</p>
<p><a class="t-linehead" id="t-linehead0782a24"></a>爾時，諸比丘聞佛所說，歡 <a class="t" id="t0782a25"></a>喜奉行。</p>
<a class="t" id="t0782a26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
