<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea48.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 48</span> <span class="mirror-right">十不善品第四十八</span></p>
<h1 class="mirror-row">
<span class="mirror-left latin">48.1</span> <span class="mirror-right">（一）</span>
</h1>
</div>
<a class="t" id="t0785c18"></a> <a class="t" id="t0785c19"></a> <a class="t" id="t0785c20"></a>
<p class="suttainfo"><span class="t-juanname">增壹阿含經卷第四十四</span><br>
<a class="t" id="t0785c21"></a> <a class="t" id="t0785c22"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0785c23"></a> <a class="t" id="t0785c24"></a>
<p><a class="t-linehead" id="t-linehead0785c24"></a>聞如是：</p>
<p>一時，佛在舍衛國祇樹給孤獨 <a class="t" id="t0785c25"></a>園。</p>
<p><a class="t-linehead" id="t-linehead0785c25"></a>爾時，世尊告諸比丘：「其有眾生，修行殺 <a class="t" id="t0785c26"></a>生，廣布殺生，種地獄罪，餓鬼、畜生行；若生 <a class="t" id="t0785c27"></a>人中，壽命極短。所以然者，由害他命。</p>
<p><a class="t-linehead" id="t-linehead0785c27"></a>「若 <a class="t" id="t0785c28"></a>有眾生盜他物者，種三惡道之罪；若生人 <a class="t" id="t0785c29"></a>中，恒遭貧匱，食不充口，衣不蓋形。皆由 <a class="t" id="t0786a01"></a>盜故，劫奪物者，即斷他命根。</p>
<p><a class="t-linehead" id="t-linehead0786a01"></a>「若有眾生，好 <a class="t" id="t0786a02"></a> <span class="corr" title="[貴&gt;喜]">喜</span> 貪泆，種三惡道；若生人中，門不貞良，竊 <a class="t" id="t0786a03"></a>盜淫泆。</p>
<p><a class="t-linehead" id="t-linehead0786a03"></a>「若有眾生妄語者，種地獄罪；若生 <a class="t" id="t0786a04"></a>人中，為人所輕，言不信受，為人所賤。所 <a class="t" id="t0786a05"></a>以然者，皆由前世妄語所致。</p>
<p><a class="t-linehead" id="t-linehead0786a05"></a>「若有眾生兩 <a class="t" id="t0786a06"></a>舌者，種三惡道之罪；設生人中，心恒不定， <a class="t" id="t0786a07"></a>常懷愁憂。所以然者，由彼人兩頭傳虛 <a class="t" id="t0786a08"></a>言故。</p>
<p><a class="t-linehead" id="t-linehead0786a08"></a>「若有眾生麁言者，種三惡道之罪；若 <a class="t" id="t0786a09"></a>生人中，為人醜弊，常喜罵呼。所以然者， <a class="t" id="t0786a10"></a>由彼人言不專正之所致也。</p>
<p><a class="t-linehead" id="t-linehead0786a10"></a>「若有眾生鬪 <a class="t" id="t0786a11"></a>亂彼此，種三惡道之罪；設生人中，多諸怨 <a class="t" id="t0786a12"></a>憎，親親離散。所以然者，皆由前世鬪亂之 <a class="t" id="t0786a13"></a>所致也。</p>
<p><a class="t-linehead" id="t-linehead0786a13"></a>「若有眾生嫉妬者，種三惡道；若生 <a class="t" id="t0786a14"></a>人中，乏諸衣裳。所以然者，由彼人起貪 <a class="t" id="t0786a15"></a>嫉故。</p>
<p><a class="t-linehead" id="t-linehead0786a15"></a>「若有眾生起害意，種三惡道；設生 <a class="t" id="t0786a16"></a>人中，恒多虛妄，不解至理，心亂不定。所 <a class="t" id="t0786a17"></a>以然者，皆由前世恚怒所致也，無有慈 <a class="t" id="t0786a18"></a>仁。</p>
<p><a class="t-linehead" id="t-linehead0786a18"></a>「若有眾生，行邪見者，種三惡道；若生 <a class="t" id="t0786a19"></a>人中，乃在邊地，不生中國，不覩三尊道法 <a class="t" id="t0786a20"></a>之義，或復聾盲瘖瘂，身形不正，不解善法、 <a class="t" id="t0786a21"></a>惡法之趣。所以然者，皆由前世無信根 <a class="t" id="t0786a22"></a>故，亦不信沙門、婆羅門、父母、兄弟。</p>
<p><a class="t-linehead" id="t-linehead0786a22"></a>「比丘知 <a class="t" id="t0786a23"></a>之，由此十惡之報，致此殃舋。是故，比丘！當 <a class="t" id="t0786a24"></a>離十惡，修行正見。如是，比丘！當作是學。」</p>
<p><a class="t-linehead" id="t-linehead0786a24"></a>爾 <a class="t" id="t0786a25"></a>時，諸比丘聞佛所說，歡喜奉行。</p>
<a class="t" id="t0786a26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
