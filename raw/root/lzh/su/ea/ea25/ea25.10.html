<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">25.10</span> <span class="mirror-right">（一〇）雷</span>
</h1>
</div>
<p><a class="t-linehead" id="t-linehead0635a03"></a>聞如是：</p>
<p>一時，佛在舍衛國祇樹給孤獨 <a class="t" id="t0635a04"></a>園。</p>
<p><a class="t-linehead" id="t-linehead0635a04"></a>爾時，世尊告諸比丘：「有四種雲。云何為 <a class="t" id="t0635a05"></a>四？或有雲雷而不雨，或有雲雨而不雷，或 <a class="t" id="t0635a06"></a>有雲亦雨亦雷，或有雲亦不雨亦不雷， <a class="t" id="t0635a07"></a>是謂四種雲。世間四種人而像雲，何等四人？ <a class="t" id="t0635a08"></a>或有比丘雷而不雨，或有比丘雨而不雷， <a class="t" id="t0635a09"></a>或有比丘亦不雨亦不雷，或有比丘亦雨 <a class="t" id="t0635a10"></a>亦雷。</p>
<p><a class="t-linehead" id="t-linehead0635a10"></a>「彼云何比丘雷而不雨？或有比丘高 <a class="t" id="t0635a11"></a>聲誦習，所謂契經、祇夜、受決、偈、本末、 <a class="t" id="t0635a12"></a>因緣、已說、生經、頌、方等、未曾有法、譬 <a class="t" id="t0635a13"></a>喻。如是諸法，善諷誦讀，不失其義；不廣與 <a class="t" id="t0635a14"></a>人說法。是謂此人雷而不雨。</p>
<p><a class="t-linehead" id="t-linehead0635a14"></a>「彼云何人雨 <a class="t" id="t0635a15"></a>而不雷？或比丘有顏色端政，出入行來，進 <a class="t" id="t0635a16"></a>止之宜，皆悉具知，修諸善法，無毫釐之失； <a class="t" id="t0635a17"></a>然不多聞，亦不高聲誦習，復不修行契經、 <a class="t" id="t0635a18"></a>本末、授決、偈、因緣、譬喻、生經、方等、未曾有 <a class="t" id="t0635a19"></a>法，然從他承受，亦不忘失，好與善知識相 <a class="t" id="t0635a20"></a>隨，亦好與他說法。是謂此人雨而不雷。</p>
<p><a class="t-linehead" id="t-linehead0635a20"></a>「彼 <a class="t" id="t0635a21"></a>何等人亦不雨亦復不雷？或有一人顏色 <a class="t" id="t0635a22"></a>不端政，出入行來，進止之宜，皆悉不具，不 <a class="t" id="t0635a23"></a>修諸善法；然不多聞，亦不高聲誦習讀， <a class="t" id="t0635a24"></a>復不修行契經至方等，亦復不與他說法。 <a class="t" id="t0635a25"></a>是謂此人亦不雨亦不雷。</p>
<p><a class="t-linehead" id="t-linehead0635a25"></a>「復有何等人亦 <a class="t" id="t0635a26"></a>雨亦雷？或有一人顏色端政，出入行來，進 <a class="t" id="t0635a27"></a>止之宜，亦悉具知，好喜學問，所受不失；亦 <a class="t" id="t0635a28"></a>好與他說法，勸進他人，令使承受。是謂此 <a class="t" id="t0635a29"></a>人亦雷亦雨。是謂，比丘！世間有此四人。是 <a class="t" id="t0635b01"></a>故，比丘！當作是學。」</p>
<p><a class="t-linehead" id="t-linehead0635b01"></a>爾時，諸比丘聞佛所說， <a class="t" id="t0635b02"></a>歡喜奉行。</p>
<a class="t" id="t0635b03"></a>
<blockquote class="gatha">
<p>諦、饒益、阿難　　重擔、四生、結 <a class="t" id="t0635b04"></a><br>
四果、隨嵐風　　四鳥、雷在後</p>
</blockquote>
<a class="t" id="t0635b05"></a>
<p class="endsection"><span class="t-juanname">增壹阿含經卷第十七</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
