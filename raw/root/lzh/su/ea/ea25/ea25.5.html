<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">25.5</span> <span class="mirror-right">（五）四生</span>
</h1>
</div>
<p><a class="t-linehead" id="t-linehead0632a07"></a>聞如是：</p>
<p>一時，佛在舍衛國祇樹給孤獨 <a class="t" id="t0632a08"></a>園。</p>
<p><a class="t-linehead" id="t-linehead0632a08"></a>爾時，世尊告諸比丘：「有此四生。云何為 <a class="t" id="t0632a09"></a>四？所謂卵生、胎生、濕生、化生。</p>
<p><a class="t-linehead" id="t-linehead0632a09"></a>「彼云何名為 <a class="t" id="t0632a10"></a>卵生？所謂卵生者，鷄、雀、烏、鵲、孔雀、蛇、魚、 <a class="t" id="t0632a11"></a>蟻子之屬，皆是卵生。是謂名為卵生。</p>
<p><a class="t-linehead" id="t-linehead0632a11"></a>「彼 <a class="t" id="t0632a12"></a>云何名為胎生？所謂人及畜生，至二足 <a class="t" id="t0632a13"></a>蟲，是謂名為胎生。</p>
<p><a class="t-linehead" id="t-linehead0632a13"></a>「彼云何名為因緣生？ <a class="t" id="t0632a14"></a>所謂腐肉中虫、廁中虫、如尸中虫。如是之 <a class="t" id="t0632a15"></a>屬，皆名為因緣生。</p>
<p><a class="t-linehead" id="t-linehead0632a15"></a>「彼云何名為化生？所謂 <a class="t" id="t0632a16"></a>諸天、大地獄、餓鬼、若人、若畜生，是謂名為 <a class="t" id="t0632a17"></a>化生。是謂，比丘！有此四生。諸比丘捨離此 <a class="t" id="t0632a18"></a>四生，當求方便，成四諦法。如是，諸比丘！當 <a class="t" id="t0632a19"></a>作是學。」</p>
<p><a class="t-linehead" id="t-linehead0632a19"></a>爾時，諸比丘聞佛所說，歡喜奉行。</p>
<a class="t" id="t0632a20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
