<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">25.7</span> <span class="mirror-right">（七）四果</span>
</h1>
</div>
<p><a class="t-linehead" id="t-linehead0634a17"></a>聞如是：</p>
<p>一時，佛在舍衛國祇樹給孤獨 <a class="t" id="t0634a18"></a>園。</p>
<p><a class="t-linehead" id="t-linehead0634a18"></a>爾時，世尊告諸比丘：「有此四果。云何為 <a class="t" id="t0634a19"></a>四？或有果生而似熟，或有果熟而似生， <a class="t" id="t0634a20"></a>或有果熟而似熟，或有果生而似生。是 <a class="t" id="t0634a21"></a>謂，比丘！世間有此四果。世間有此四人，亦 <a class="t" id="t0634a22"></a>復如是。云何為四？或有人熟而像生，或有 <a class="t" id="t0634a23"></a>人生而像熟，或有人生而似生，或有人 <a class="t" id="t0634a24"></a>熟而似熟。</p>
<p><a class="t-linehead" id="t-linehead0634a24"></a>「何等人生而似熟？或有人往 <a class="t" id="t0634a25"></a>來行步不行卒暴，眼目視瞻恒隨法教，著 <a class="t" id="t0634a26"></a>衣持鉢亦復隨法行步，視地不左右顧望； <a class="t" id="t0634a27"></a>然復犯戒不隨正行，實非沙門而似沙 <a class="t" id="t0634a28"></a>門，不行梵行而自言行梵行，盡壞敗正 <a class="t" id="t0634a29"></a>法，根敗之種，是謂此人生而像熟。</p>
<p><a class="t-linehead" id="t-linehead0634a29"></a>「彼人云 <a class="t" id="t0634b01"></a>何熟而像生？或有比丘性行似踈，視瞻不 <a class="t" id="t0634b02"></a>端，亦不隨法行，喜左右顧視；然復精進多 <a class="t" id="t0634b03"></a>聞，修行善法，恒持戒律，不失威儀，見少非 <a class="t" id="t0634b04"></a>法，便懷恐懼，是謂此人熟而像生。</p>
<p><a class="t-linehead" id="t-linehead0634b04"></a>「彼云何 <a class="t" id="t0634b05"></a>人生而像生？或有比丘不持禁戒，不知 <a class="t" id="t0634b06"></a>行步禮節，亦復不知出入行來，亦復不知 <a class="t" id="t0634b07"></a>著衣持鉢，諸根錯亂，心著色、聲、香、味、細滑 <a class="t" id="t0634b08"></a>之法，彼犯禁戒，不行正法，不是沙門而 <a class="t" id="t0634b09"></a>似沙門，不行梵行而似梵行，根敗之人，不 <a class="t" id="t0634b10"></a>可修飾，是謂此人生而似生。</p>
<p><a class="t-linehead" id="t-linehead0634b10"></a>「彼云何有 <a class="t" id="t0634b11"></a>人 <span class="corr" title="[熱&gt;熟]">熟</span> 而似熟？或有比丘持戒禁限，出入 <a class="t" id="t0634b12"></a>行步不失時節，看視不失威儀；然極精進， <a class="t" id="t0634b13"></a>修行善法，威儀禮節皆悉成就，見小非法， <a class="t" id="t0634b14"></a>便懷恐怖，況復大者，是謂此人熟而似熟。</p>
<a class="t" id="t0634b15"></a>
<p><a class="t-linehead" id="t-linehead0634b15"></a>「是謂，比丘！世間有此四果之人，當學熟 <a class="t" id="t0634b16"></a>果之人。如是，諸比丘！當作是學。」</p>
<p><a class="t-linehead" id="t-linehead0634b16"></a>爾時，諸比 <a class="t" id="t0634b17"></a>丘聞佛所說，歡喜奉行。</p>
<a class="t" id="t0634b18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
