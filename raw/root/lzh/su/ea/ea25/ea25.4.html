<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">25.4</span> <span class="mirror-right">（四）重擔</span>
</h1>
</div>
<p><a class="t-linehead" id="t-linehead0631c11"></a>聞如是：</p>
<p>一時，佛在舍衛國祇樹給孤獨 <a class="t" id="t0631c12"></a>園。</p>
<p><a class="t-linehead" id="t-linehead0631c12"></a>爾時，世尊告諸比丘：「我今當說擔，亦當 <a class="t" id="t0631c13"></a>說持擔人，亦當說擔因緣，亦當說捨擔。 <a class="t" id="t0631c14"></a>汝等比丘，諦聽！諦聽！善思念之，我今當說。」</p>
<a class="t" id="t0631c15"></a>
<p><a class="t-linehead" id="t-linehead0631c15"></a>諸比丘對曰：「如是。世尊！」是時，諸比丘從佛受 <a class="t" id="t0631c16"></a>教。</p>
<p><a class="t-linehead" id="t-linehead0631c16"></a>世尊告曰：「彼云何名為擔？所謂五盛 <a class="t" id="t0631c17"></a>陰是。云何為五？所謂色、痛、想、行、識陰，是謂 <a class="t" id="t0631c18"></a>名為擔。</p>
<p><a class="t-linehead" id="t-linehead0631c18"></a>「彼云何名為持擔人？所謂持擔 <a class="t" id="t0631c19"></a>人者，人身是也。字某、名某，如是生，食如 <a class="t" id="t0631c20"></a>是食，受如是苦樂，壽命長短，是謂名為 <a class="t" id="t0631c21"></a>持擔人。</p>
<p><a class="t-linehead" id="t-linehead0631c21"></a>「彼云何名為擔因緣？所謂擔因緣 <a class="t" id="t0631c22"></a>者，愛著因緣是。與欲共俱，心不遠離，是謂 <a class="t" id="t0631c23"></a>名為擔因緣。</p>
<p><a class="t-linehead" id="t-linehead0631c23"></a>「彼云何名為當捨離擔？所 <a class="t" id="t0631c24"></a>謂能使彼愛永盡無餘，已除、已吐。是謂，比 <a class="t" id="t0631c25"></a>丘！名捨離擔。</p>
<p><a class="t-linehead" id="t-linehead0631c25"></a>「如是，比丘！我今已說擔，已 <a class="t" id="t0631c26"></a>說擔因緣，已說持擔人，已說捨擔，然諸如 <a class="t" id="t0631c27"></a>來所應行者，我今已辦。若樹下、空處、露坐，常 <a class="t" id="t0631c28"></a>念坐禪，莫行放逸。」</p>
<p><a class="t-linehead" id="t-linehead0631c28"></a>爾時，世尊便說此偈：</p>
<a class="t" id="t0631c29"></a>
<blockquote class="gatha">
<p>「當念捨重擔，　　更莫造新擔， <a class="t" id="t0632a01"></a><br>
擔是世間病，　　捨擔第一樂。 <a class="t" id="t0632a02"></a><br>
亦當除愛結，　　及捨非法行， <a class="t" id="t0632a03"></a><br>
盡當捨離此，　　更不復受愛。</p>
</blockquote>
<a class="t" id="t0632a04"></a>
<p><a class="t-linehead" id="t-linehead0632a04"></a>「是故，諸比丘！當作方便，捨離於擔。如是，諸 <a class="t" id="t0632a05"></a>比丘！當作是學。」</p>
<p><a class="t-linehead" id="t-linehead0632a05"></a>爾時，諸比丘聞佛所說，歡 <a class="t" id="t0632a06"></a>喜奉行。</p>
<a class="t" id="t0632a07"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
