<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">25.6</span> <span class="mirror-right">（六）結</span>
</h1>
</div>
<p><a class="t-linehead" id="t-linehead0632a20"></a>聞如是：</p>
<p>一時，尊者舍利弗、尊者目揵 <a class="t" id="t0632a21"></a>連在羅閱城迦蘭陀竹園所。</p>
<p><a class="t-linehead" id="t-linehead0632a21"></a>爾時，舍利弗告 <a class="t" id="t0632a22"></a>諸比丘：「世間有此四人。云何為四？所謂第 <a class="t" id="t0632a23"></a>一人者與結相隨，然內有結而不知。或有 <a class="t" id="t0632a24"></a>一人與結相隨，然內有結如實知之。或有 <a class="t" id="t0632a25"></a>一人不與結相隨，然內無結如實而不知。 <a class="t" id="t0632a26"></a>或有一人不與結相隨，然內無結如實知 <a class="t" id="t0632a27"></a>之。</p>
<p><a class="t-linehead" id="t-linehead0632a27"></a>「諸賢當知，第一人者與結相隨，然內有 <a class="t" id="t0632a28"></a>結而不知，此二有結人中，此人最為下賤。 <a class="t" id="t0632a29"></a>所謂彼第二人與結相隨，內有結如實知 <a class="t" id="t0632b01"></a>之，此人極為妙。彼第三人不與結相隨，內 <a class="t" id="t0632b02"></a>無結如實而不知，此人於二無結人中，此 <a class="t" id="t0632b03"></a>人最為下賤。所謂彼第四人不與結相隨， <a class="t" id="t0632b04"></a>內無結如實知之，此人於無結人中最為 <a class="t" id="t0632b05"></a>第一。諸賢當知，世間有此四人。」</p>
<p><a class="t-linehead" id="t-linehead0632b05"></a>是時，尊者 <a class="t" id="t0632b06"></a>目連問舍利弗曰：「有何因緣，有結相隨人， <a class="t" id="t0632b07"></a>一人下賤，一人最妙？復有何因緣，此二無結 <a class="t" id="t0632b08"></a>人相隨，一人下賤，一人最妙？」</p>
<p><a class="t-linehead" id="t-linehead0632b08"></a>舍利弗對曰：「彼 <a class="t" id="t0632b09"></a>與結相隨，內有結如實不知。彼人作是念： <a class="t" id="t0632b10"></a>『我當作淨想。』彼便思惟作淨想。當作淨想 <a class="t" id="t0632b11"></a>時，便起欲心，以起欲心已，便有貪欲、瞋 <a class="t" id="t0632b12"></a>恚、癡心而命終。爾時，不求方便，滅此欲 <a class="t" id="t0632b13"></a>心，便有瞋恚、愚癡之心而命終。目連當知， <a class="t" id="t0632b14"></a>猶如有人詣市買得銅器，塵土垢坌，極為 <a class="t" id="t0632b15"></a>不淨。彼人不隨時摩抆，不隨時淨洗，然 <a class="t" id="t0632b16"></a>彼銅器倍更生垢，極為不淨。此第一人亦復 <a class="t" id="t0632b17"></a>如是，與垢相隨，內有結如實不知，彼便作 <a class="t" id="t0632b18"></a>是念：『我當思惟淨想。』已思惟淨想，便生 <a class="t" id="t0632b19"></a>欲心，已生欲心，則有貪欲、瞋恚、愚癡而命 <a class="t" id="t0632b20"></a>終，不求方便，滅此欲心。</p>
<p><a class="t-linehead" id="t-linehead0632b20"></a>「彼第二人與結相 <a class="t" id="t0632b21"></a>隨，內有結如實知！『我今可捨淨想，思惟 <a class="t" id="t0632b22"></a>不淨想。』彼已捨淨想，思惟不淨想，彼以 <a class="t" id="t0632b23"></a>思惟不淨想，便不生欲心，求方便，不得者 <a class="t" id="t0632b24"></a>得、不獲者獲、不及者及，便無貪欲、瞋恚、愚 <a class="t" id="t0632b25"></a>癡，亦復無結而命終。猶如有人從市中買 <a class="t" id="t0632b26"></a>得銅器，塵垢所染，彼人隨時修治，洗蕩使 <a class="t" id="t0632b27"></a>淨。此人亦復如是。與結相隨，內有結如實 <a class="t" id="t0632b28"></a>知之。彼人便捨淨想，思惟不淨想，彼思惟 <a class="t" id="t0632b29"></a>不淨想，更求方便，不得者得、不獲者獲、不 <a class="t" id="t0632c01"></a>作證者教令得證，已無欲心、無瞋恚、愚 <a class="t" id="t0632c02"></a>癡而命終。是謂，目連！有此二人與結相隨， <a class="t" id="t0632c03"></a>一人下賤，一人最妙。」</p>
<p><a class="t-linehead" id="t-linehead0632c03"></a>目連曰：「復以何因緣， <a class="t" id="t0632c04"></a>使此二人不與結相隨，一人下賤，一人最 <a class="t" id="t0632c05"></a>妙？」</p>
<p><a class="t-linehead" id="t-linehead0632c05"></a>舍利弗曰：「彼第三人不與結相隨，內無 <a class="t" id="t0632c06"></a>結如實而不知。彼便作是思惟，我不求方 <a class="t" id="t0632c07"></a>便思惟，不得者得、不獲者獲、不作證者而 <a class="t" id="t0632c08"></a>作證。彼人有欲心、瞋恚、愚癡所縛而命終。 <a class="t" id="t0632c09"></a>猶如有人詣市買銅器，塵垢所染，然不隨 <a class="t" id="t0632c10"></a>時洗治，亦不隨時修治；此第三人亦復如 <a class="t" id="t0632c11"></a>是，不與結相隨，內無結如實不知，亦不 <a class="t" id="t0632c12"></a>作是學，我當求方便，滅此諸結；而有貪 <a class="t" id="t0632c13"></a>欲、瞋恚、愚癡之心而命終。</p>
<p><a class="t-linehead" id="t-linehead0632c13"></a>「彼第四人不與 <a class="t" id="t0632c14"></a>結俱，內無結如實知之。彼便作是思惟， <a class="t" id="t0632c15"></a>求方便，不得者得、不獲者獲、不作證者令 <a class="t" id="t0632c16"></a>作證。彼以無此結而命終，猶如有人詣 <a class="t" id="t0632c17"></a>市，得好銅器極淨潔，復加隨時修治，磨洗 <a class="t" id="t0632c18"></a>其器。爾時，彼器倍復淨好，此第四人亦復如 <a class="t" id="t0632c19"></a>是，不與結相隨，內無結如實知之，彼便 <a class="t" id="t0632c20"></a>作是思惟，求方便，不獲者獲、不得者得、不 <a class="t" id="t0632c21"></a>作證者而作證，彼便無結使貪欲、瞋恚、愚 <a class="t" id="t0632c22"></a>癡，身壞命終。是謂，目連！有此二人不與結 <a class="t" id="t0632c23"></a>相隨，內無結如實知之，一人為上，一人下 <a class="t" id="t0632c24"></a>賤。」</p>
<p><a class="t-linehead" id="t-linehead0632c24"></a>是時，尊者目連問舍利弗曰：「何以故名 <a class="t" id="t0632c25"></a>曰結？」</p>
<p><a class="t-linehead" id="t-linehead0632c25"></a>舍利弗曰：「目連當知，惡不善法，起諸 <a class="t" id="t0632c26"></a>邪見，故名為結。或復有人而作是念：『如來 <a class="t" id="t0632c27"></a>問我義已，然後與諸比丘說法，不問餘 <a class="t" id="t0632c28"></a>比丘義，而如來與比丘說法。』或復有是 <a class="t" id="t0632c29"></a>時，世尊語餘比丘而說法，然不語彼比丘 <a class="t" id="t0633a01"></a>如來說法。『如來不語我與比丘說法。』或有 <a class="t" id="t0633a02"></a>不善，或有貪欲。既有不善，又有貪欲，此二 <a class="t" id="t0633a03"></a>俱不善。</p>
<p><a class="t-linehead" id="t-linehead0633a03"></a>「或復有時，比丘作是念：『我恒在諸 <a class="t" id="t0633a04"></a>比丘前而入村乞食，不使餘比丘在比丘 <a class="t" id="t0633a05"></a>前而入村乞食。』或有是時，餘比丘在前而 <a class="t" id="t0633a06"></a>入村乞食，不使彼比丘在比丘前而入村 <a class="t" id="t0633a07"></a>乞食。『我不在比丘前而入村乞食。』既有不 <a class="t" id="t0633a08"></a>善，又有貪欲，此二俱不善。</p>
<p><a class="t-linehead" id="t-linehead0633a08"></a>「目連當知，或復 <a class="t" id="t0633a09"></a>有是時，比丘作是念：『我當在比丘前坐，先 <a class="t" id="t0633a10"></a>前受水，先前得食，不使餘比丘先比丘坐， <a class="t" id="t0633a11"></a>先前受水，先前得食。』或復有時，餘比丘在 <a class="t" id="t0633a12"></a>比丘前坐，先前受水，先前得食，不使彼比 <a class="t" id="t0633a13"></a>丘在比丘前坐，先前受水，先前得食。『我不 <a class="t" id="t0633a14"></a>在比丘前坐，先前受水，先前得食。』既有不 <a class="t" id="t0633a15"></a>善，又有貪欲，此二俱不善。</p>
<p><a class="t-linehead" id="t-linehead0633a15"></a>「或復有時，比丘 <a class="t" id="t0633a16"></a>作是念：『我食已與檀越說法，不使餘比丘 <a class="t" id="t0633a17"></a>食訖與檀越說法。』或復有時，餘比丘食竟與 <a class="t" id="t0633a18"></a>檀越說法，不使彼比丘食竟與檀越說 <a class="t" id="t0633a19"></a>法。『不使我食竟與檀越說法。』既有不善，又 <a class="t" id="t0633a20"></a>有貪欲，此二俱不善。</p>
<p><a class="t-linehead" id="t-linehead0633a20"></a>「或復有時，比丘作是 <a class="t" id="t0633a21"></a>念：『我當至園中，與長者婆羅門說法，不 <a class="t" id="t0633a22"></a>使餘比丘至園中，與長者婆羅門說法。』或 <a class="t" id="t0633a23"></a>復有時，餘比丘至園中，與長者婆羅門說 <a class="t" id="t0633a24"></a>法，不使餘比丘至園中，與長者婆羅門說 <a class="t" id="t0633a25"></a>法。『不使我至園中，與長者婆羅門說法。』 <a class="t" id="t0633a26"></a>既有不善，又有貪欲，此二俱不善。</p>
<p><a class="t-linehead" id="t-linehead0633a26"></a>「或復有 <a class="t" id="t0633a27"></a>時，比丘作是念：『我今犯戒，使諸比丘不知 <a class="t" id="t0633a28"></a>我犯戒。』或復有時，彼比丘犯戒，諸比丘知 <a class="t" id="t0633a29"></a>此比丘犯戒，既有不善，又有貪欲，此二俱 <a class="t" id="t0633b01"></a>不善。</p>
<p><a class="t-linehead" id="t-linehead0633b01"></a>「或復有時，比丘作是念：『我今犯戒，不 <a class="t" id="t0633b02"></a>使餘比丘語我言犯戒。』或復有時，彼比丘 <a class="t" id="t0633b03"></a>犯戒，餘比丘語言犯戒。既有不善，又有 <a class="t" id="t0633b04"></a>貪欲，此二俱不善。</p>
<p><a class="t-linehead" id="t-linehead0633b04"></a>「或復有時，彼比丘作是 <a class="t" id="t0633b05"></a>念：『我今犯戒，使清淨比丘告我，不使不 <a class="t" id="t0633b06"></a>清淨比丘告我。』或復有時，不清淨比丘告彼 <a class="t" id="t0633b07"></a>比丘言：『彼比丘犯戒。』既有不善，又有貪欲， <a class="t" id="t0633b08"></a>此二俱不善。</p>
<p><a class="t-linehead" id="t-linehead0633b08"></a>「或復有時，比丘作是念：『我今犯 <a class="t" id="t0633b09"></a>戒。若有比丘告我者，當在屏處，不在大 <a class="t" id="t0633b10"></a>眾之中。』或復有時，彼比丘犯戒，在大眾中 <a class="t" id="t0633b11"></a>告語，不在屏處。比丘復作是念：『此諸比丘 <a class="t" id="t0633b12"></a>在大眾中告我，不在屏處。』既有不善，又 <a class="t" id="t0633b13"></a>有貪欲，此二俱不善。</p>
<p><a class="t-linehead" id="t-linehead0633b13"></a>「目連當知，此諸法之 <a class="t" id="t0633b14"></a>本，興起此行者，名為結使。目連！復知諸有 <a class="t" id="t0633b15"></a>四部之眾，犯此行者，皆共聞知。雖言我行 <a class="t" id="t0633b16"></a>阿練若，在閑靜之處，正使著五納衣，恒行 <a class="t" id="t0633b17"></a>乞食，不擇貧富，行不卒暴，往來住止，坐起 <a class="t" id="t0633b18"></a>動靜，言語默然，彼比丘作是念：『使比丘、比丘 <a class="t" id="t0633b19"></a>尼、優婆塞、優婆夷斯諸梵行者，恒來供養我。』 <a class="t" id="t0633b20"></a>彼比丘雖有是念，然四部眾亦不隨時供 <a class="t" id="t0633b21"></a>養。所以然者，以彼比丘惡不善行未除故， <a class="t" id="t0633b22"></a>見聞念知。猶如有人，一銅器極為清淨，復以 <a class="t" id="t0633b23"></a>不淨盛著銅器中，復以餘器蓋其上，持行 <a class="t" id="t0633b24"></a>詣國界。眾人見已，問彼人曰：『君所持者是 <a class="t" id="t0633b25"></a>何物乎？我等欲得觀見。』是時，眾人素既飢儉， <a class="t" id="t0633b26"></a>謂呼：『是好飲食。』尋發器蓋，然是不淨，皆共 <a class="t" id="t0633b27"></a>得見。此比丘亦復如是。雖有阿練若行， <a class="t" id="t0633b28"></a>隨時乞食，著五納衣，正身正意，繫念在前，彼 <a class="t" id="t0633b29"></a>雖生此念：『欲使諸梵行者，隨時來供養。』然 <a class="t" id="t0633c01"></a>復諸梵行人，不隨時供養。所以然者，以 <a class="t" id="t0633c02"></a>彼比丘惡不善法結使未盡故。</p>
<p><a class="t-linehead" id="t-linehead0633c02"></a>「目連當知，諸 <a class="t" id="t0633c03"></a>有比丘無此惡不善法，結使已盡，見聞念 <a class="t" id="t0633c04"></a>知，雖在城傍行，猶是持法之人。或受人請， <a class="t" id="t0633c05"></a>或受長者供養，彼比丘無此貪欲之想。是時， <a class="t" id="t0633c06"></a>四部之眾及諸梵行者，皆來供養。所以然者， <a class="t" id="t0633c07"></a>以彼比丘行清淨故，皆見聞念知。猶如有 <a class="t" id="t0633c08"></a>人有好銅器，盛好飲食，氣味極香，復以物 <a class="t" id="t0633c09"></a>蓋其上，持行詣國界，眾人見已，問彼人曰： <a class="t" id="t0633c10"></a>『此是何物，我等欲得觀見。』時尋發看，見 <a class="t" id="t0633c11"></a>是飲食，皆共取食。此亦如是，比丘見聞念 <a class="t" id="t0633c12"></a>知，雖在城傍行，受長者供養，彼不作是念： <a class="t" id="t0633c13"></a>『使諸梵行者來供養我。』然復諸梵行者，皆 <a class="t" id="t0633c14"></a>來供養之。所以然者，以彼比丘惡不善行 <a class="t" id="t0633c15"></a>以除盡故。是故，目連！以此諸行故，名為 <a class="t" id="t0633c16"></a>結使。」</p>
<p><a class="t-linehead" id="t-linehead0633c16"></a>是時，尊者大目揵連歎曰：「善哉！善哉！舍 <a class="t" id="t0633c17"></a>利弗！所以然者，我昔遊此羅閱城迦蘭陀 <a class="t" id="t0633c18"></a>竹園所，到時著衣持鉢，入羅閱城乞食，至 <a class="t" id="t0633c19"></a>彼車師舍，在門外默然而立。是時，彼工師手 <a class="t" id="t0633c20"></a>執斧而斫材。是時，更有長老工師有少事 <a class="t" id="t0633c21"></a>緣，來至此工師舍。是時，彼工師修治材板。 <a class="t" id="t0633c22"></a>是時，彼老工師而生此念：『此小工師斫材如 <a class="t" id="t0633c23"></a>我意不？我今當觀之。』是時，彼工師所嫌之 <a class="t" id="t0633c24"></a>處，彼工師盡取斫之。是時，彼老工師甚懷 <a class="t" id="t0633c25"></a>歡喜，而作是念：『善哉！善哉！卿所斫材盡如 <a class="t" id="t0633c26"></a>我意。』此亦如是，諸有比丘心不柔和，捨沙 <a class="t" id="t0633c27"></a>門行，心懷姦偽，不從沙門之法，性行麁踈， <a class="t" id="t0633c28"></a>不知慚愧，強顏耐辱，為卑賤行，無有勇猛。 <a class="t" id="t0633c29"></a>或喜多忘失，不憶所行，心意不定，所作錯 <a class="t" id="t0634a01"></a>亂，諸根不定，然今尊者舍利弗觀察性行已， <a class="t" id="t0634a02"></a>而修治之。</p>
<p><a class="t-linehead" id="t-linehead0634a02"></a>「諸有族姓子，以信堅固，出家學道， <a class="t" id="t0634a03"></a>甚恭敬戒，不捨沙門賢聖之法，無有幻偽， <a class="t" id="t0634a04"></a>不行卒暴，心意柔和，言常含笑，不傷人意， <a class="t" id="t0634a05"></a>心恒一定，無有是非，諸根不亂。彼聞尊者 <a class="t" id="t0634a06"></a>舍利弗語已，便自承受，亦不忘失。猶如若 <a class="t" id="t0634a07"></a>男、若女，端正無雙，極自沐浴，著好新衣，用 <a class="t" id="t0634a08"></a>香塗身。若復有人，復加以優鉢華，持用奉 <a class="t" id="t0634a09"></a>上，彼人得已，即著頭上，歡喜踊躍，不能自 <a class="t" id="t0634a10"></a>勝。此亦如是，若有族姓子，以信堅固，出家 <a class="t" id="t0634a11"></a>學道，恭敬於戒，不失沙門之法，無有幻 <a class="t" id="t0634a12"></a>偽，不行卒暴，心意柔和，言常含笑，不傷 <a class="t" id="t0634a13"></a>人意，心恒一定，無有是非，諸根不亂。彼 <a class="t" id="t0634a14"></a>從尊者舍利弗聞是語已，甚懷歡喜，不 <a class="t" id="t0634a15"></a>能自勝，而受其教。如此諸族姓子說此法 <a class="t" id="t0634a16"></a>教。」</p>
<p><a class="t-linehead" id="t-linehead0634a16"></a>爾時，諸賢各各聞其所說，歡喜奉行。</p>
<a class="t" id="t0634a17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
