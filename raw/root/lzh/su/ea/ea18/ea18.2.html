<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea18.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">18.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0587b16"></a>聞如是：</p>
<p>一時，佛在舍衛國祇樹給孤獨 <a class="t" id="t0587b17"></a>園。</p>
<p><a class="t-linehead" id="t-linehead0587b17"></a>爾時，世尊告諸比丘：「世有二人，無有厭 <a class="t" id="t0587b18"></a>足而取命終。云何為二人？所謂得財物 <a class="t" id="t0587b19"></a>恒藏舉之；復有得物而喜與人。是謂二人 <a class="t" id="t0587b20"></a>無有厭足而取命終。」</p>
<p><a class="t-linehead" id="t-linehead0587b20"></a>爾時，有比丘白世 <a class="t" id="t0587b21"></a>尊曰：「我等，世尊！不解此略說之義。云何得 <a class="t" id="t0587b22"></a>物藏舉？云何得物與人？唯願世尊廣演其 <a class="t" id="t0587b23"></a>義。」</p>
<p><a class="t-linehead" id="t-linehead0587b23"></a>世尊告曰：「諦聽！諦聽！善思念之，吾當為 <a class="t" id="t0587b24"></a>汝分別其義。」</p>
<p><a class="t-linehead" id="t-linehead0587b24"></a>對曰：「如是。」</p>
<p><a class="t-linehead" id="t-linehead0587b24"></a>爾時，佛告諸比丘： <a class="t" id="t0587b25"></a>「於是，有族姓子學諸技術，或習田作，或 <a class="t" id="t0587b26"></a>習書疏，或習計算，或習天文，或習地理， <a class="t" id="t0587b27"></a>或習卜相，或學遠使，或作王佐，不避寒 <a class="t" id="t0587b28"></a>暑、飢寒、懃苦，而自營己。彼作是功力而獲 <a class="t" id="t0587b29"></a>財物，彼人不能食噉，亦不與妻子，亦不 <a class="t" id="t0587c01"></a>與奴婢親親之屬，皆悉不與。彼所得財物， <a class="t" id="t0587c02"></a>或王劫奪，或復被賊，或火燒水漂，分散異 <a class="t" id="t0587c03"></a>處，不獲其利，即於家中有人分散此物， <a class="t" id="t0587c04"></a>不得停住。是謂，比丘！得財藏舉者也。</p>
<p><a class="t-linehead" id="t-linehead0587c04"></a>「彼云 <a class="t" id="t0587c05"></a>何得財分布？有族姓子學諸伎術，或習田 <a class="t" id="t0587c06"></a>作，或習書 <span class="gaiji">疏 <!--gaiji,疏,1[跳-兆+(梳-木)],2&#x47FD;,3--></span>，或習計算，或習天文、地理， <a class="t" id="t0587c07"></a>或習卜相，或學遠使，或作王佐，不避寒 <a class="t" id="t0587c08"></a>暑、飢寒、懃苦，而自營己。彼作是功力而獲 <a class="t" id="t0587c09"></a>財物，彼人惠施眾生，給與父母、奴婢、妻子， <a class="t" id="t0587c10"></a>亦復廣及沙門、婆羅門，造諸功德，種天上 <a class="t" id="t0587c11"></a>之福。是謂，比丘！得而惠施。是謂，比丘！二人 <a class="t" id="t0587c12"></a>無厭足。如前一人得財物而舉者，當念捨 <a class="t" id="t0587c13"></a>離；第二人得而廣布，當學此業。如是，諸比 <a class="t" id="t0587c14"></a>丘！當作是學。」</p>
<p><a class="t-linehead" id="t-linehead0587c14"></a>爾時，諸比丘聞佛所說，歡喜 <a class="t" id="t0587c15"></a>奉行。</p>
<a class="t" id="t0587c16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
