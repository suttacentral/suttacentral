<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea18.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">18.4</span> <span class="mirror-right">（四）迦葉</span>
</h1>
</div>
<p><a class="t-linehead" id="t-linehead0589a09"></a>聞如是：</p>
<p>一時，佛在羅閱城迦蘭陀竹園 <a class="t" id="t0589a10"></a>所，與大比丘眾五百人俱。</p>
<p><a class="t-linehead" id="t-linehead0589a10"></a>爾時，世尊到時， <a class="t" id="t0589a11"></a>著衣持鉢，入羅閱城乞食，在一街巷。爾時， <a class="t" id="t0589a12"></a>彼巷有一梵志婦，欲飯食婆羅門，即出門， <a class="t" id="t0589a13"></a>遙見世尊，便往至世尊所，問世尊曰：「頗見 <a class="t" id="t0589a14"></a>婆羅門不？」</p>
<p><a class="t-linehead" id="t-linehead0589a14"></a>爾時，尊者大迦葉先在其巷。世尊 <a class="t" id="t0589a15"></a>便舉手指示曰：「此是婆羅門。」</p>
<p><a class="t-linehead" id="t-linehead0589a15"></a>是時，梵志婦 <a class="t" id="t0589a16"></a>熟視如來面，默然不語。爾時，世尊便說此 <a class="t" id="t0589a17"></a>偈：</p>
<a class="t" id="t0589a18"></a>
<blockquote class="gatha">
<p>「無欲無恚者，　　去愚無有癡； <a class="t" id="t0589a19"></a><br>
漏盡阿羅漢，　　是謂名梵志。 <a class="t" id="t0589a20"></a><br>
無欲無恚者，　　去愚無有癡； <a class="t" id="t0589a21"></a><br>
以捨結使聚，　　是謂名梵志。 <a class="t" id="t0589a22"></a><br>
無欲無恚者，　　去愚無有癡； <a class="t" id="t0589a23"></a><br>
以斷吾我慢，　　是謂名梵志。 <a class="t" id="t0589a24"></a><br>
若欲知法者，　　三佛之所說； <a class="t" id="t0589a25"></a><br>
至誠自歸彼，　　最尊無有上。」</p>
</blockquote>
<a class="t" id="t0589a26"></a>
<p><a class="t-linehead" id="t-linehead0589a26"></a>爾時，世尊告大迦葉曰：「汝可往為此梵志 <a class="t" id="t0589a27"></a>婦，便現身，得免宿罪。」</p>
<p><a class="t-linehead" id="t-linehead0589a27"></a>是時，迦葉從佛受 <a class="t" id="t0589a28"></a>教，往至梵志婦舍已，就座而坐。是時，彼婆 <a class="t" id="t0589a29"></a>羅門婦便供辦餚饍種種飲食，以奉迦葉。</p>
<a class="t" id="t0589b01"></a>
<p><a class="t-linehead" id="t-linehead0589b01"></a>是時，迦葉即受食飲，欲度人故，而為彼 <a class="t" id="t0589b02"></a>人說此達嚫：</p>
<a class="t" id="t0589b03"></a>
<blockquote class="gatha">
<p>「祠祀火為上，　　眾書頌為最； <a class="t" id="t0589b04"></a><br>
王為人中尊，　　眾流海為上。 <a class="t" id="t0589b05"></a><br>
眾星月為首，　　照明日為先； <a class="t" id="t0589b06"></a><br>
四維及上下，　　於諸方域境。 <a class="t" id="t0589b07"></a><br>
天與世間人，　　佛為最尊上； <a class="t" id="t0589b08"></a><br>
欲求其福者，　　當歸於三佛。」</p>
</blockquote>
<a class="t" id="t0589b09"></a>
<p><a class="t-linehead" id="t-linehead0589b09"></a>是時，彼梵志婦聞此語已，即歡喜踊躍，不 <a class="t" id="t0589b10"></a>能自勝，前白大迦葉曰：「唯願梵志恒受 <a class="t" id="t0589b11"></a>我請，在此舍食。」</p>
<p><a class="t-linehead" id="t-linehead0589b11"></a>是時，大迦葉即受彼請，在 <a class="t" id="t0589b12"></a>彼處受彼食。是時，婆羅門婦見迦葉食訖， <a class="t" id="t0589b13"></a>更取一卑座，在迦葉前坐。是時，迦葉以次 <a class="t" id="t0589b14"></a>與說微妙之法。所謂論者：施論、戒論、生天之 <a class="t" id="t0589b15"></a>論，欲為不淨，斷漏為上，出家為要。尊者大 <a class="t" id="t0589b16"></a>迦葉已知彼梵志婦心開意解，甚懷歡喜。 <a class="t" id="t0589b17"></a>諸佛所可常說法者，苦、習、盡、道。</p>
<p><a class="t-linehead" id="t-linehead0589b17"></a>是時，尊者 <a class="t" id="t0589b18"></a>大迦葉悉為梵志婦說之時，梵志婦即於 <a class="t" id="t0589b19"></a>座上諸塵垢盡，得法眼淨。猶如新淨白褻， <a class="t" id="t0589b20"></a>無有塵垢，易染為色。時梵志婦亦復如是， <a class="t" id="t0589b21"></a>即於座上得法眼淨，彼已得法、見法，分別 <a class="t" id="t0589b22"></a>其法，無有狐疑，已逮無畏，自歸三尊：佛、法、 <a class="t" id="t0589b23"></a>聖眾，受持五戒。是時，尊者大迦葉重為梵 <a class="t" id="t0589b24"></a>志婦說微妙法已，即從坐起而去。</p>
<p><a class="t-linehead" id="t-linehead0589b24"></a>迦葉去 <a class="t" id="t0589b25"></a>未久時，婦夫婿來至家。婆羅門見婦顏色 <a class="t" id="t0589b26"></a>甚悅，非復常人。時，婆羅門即問其婦，婦即 <a class="t" id="t0589b27"></a>以此因緣具向夫婿說之。時，婆羅門聞是 <a class="t" id="t0589b28"></a>語已，便將其婦共詣精舍。往至世尊所，時， <a class="t" id="t0589b29"></a>婆羅門與世尊共相問訊，在一面坐。婆羅 <a class="t" id="t0589c01"></a>門婦頭面禮世尊足，在一面坐。時，婆羅門 <a class="t" id="t0589c02"></a>白世尊曰：「向有婆羅門來至我家，今為所 <a class="t" id="t0589c03"></a>在？」</p>
<p><a class="t-linehead" id="t-linehead0589c03"></a>爾時，尊者大迦葉去世尊不遠，結跏趺 <a class="t" id="t0589c04"></a>坐，正身正意，思惟妙法。</p>
<p><a class="t-linehead" id="t-linehead0589c04"></a>爾時，世尊遙指示 <a class="t" id="t0589c05"></a>大迦葉曰：「此是尊長婆羅門也。」</p>
<p><a class="t-linehead" id="t-linehead0589c05"></a>婆羅門曰：「云 <a class="t" id="t0589c06"></a>何，瞿曇！沙門即是婆羅門耶？沙門與婆羅門 <a class="t" id="t0589c07"></a>豈不異乎？」</p>
<p><a class="t-linehead" id="t-linehead0589c07"></a>世尊告曰：「欲言沙門者，即我身 <a class="t" id="t0589c08"></a>是。所以然者，我即是沙門。諸有奉持沙門 <a class="t" id="t0589c09"></a>戒律，我皆已得。如今欲論婆羅門者，亦我身 <a class="t" id="t0589c10"></a>是。所以然者，我即是婆羅門也。諸過去婆 <a class="t" id="t0589c11"></a>羅門，所持法行，吾已悉知。欲論沙門者，即 <a class="t" id="t0589c12"></a>大迦葉是。所以然者，諸有沙門律，迦葉比 <a class="t" id="t0589c13"></a>丘皆悉包攬。欲論婆羅門者，亦是迦葉比 <a class="t" id="t0589c14"></a>丘。所以然者，諸有婆羅門奉持禁戒，迦葉 <a class="t" id="t0589c15"></a>比丘皆悉了知。」</p>
<p><a class="t-linehead" id="t-linehead0589c15"></a>爾時，世尊便說此偈：</p>
<a class="t" id="t0589c16"></a>
<blockquote class="gatha">
<p>「我不說梵志，　　能知呪術者； <a class="t" id="t0589c17"></a><br>
唱言生梵天，　　此則不離縛。 <a class="t" id="t0589c18"></a><br>
無縛無生趣，　　能脫一切結； <a class="t" id="t0589c19"></a><br>
不復稱天福，　　即沙門梵志。」</p>
</blockquote>
<a class="t" id="t0589c20"></a>
<p><a class="t-linehead" id="t-linehead0589c20"></a>爾時，婆羅門白世尊曰：「言結縛者，何等名 <a class="t" id="t0589c21"></a>為結乎？」</p>
<p><a class="t-linehead" id="t-linehead0589c21"></a>世尊告曰：「欲愛是結，瞋恚是結， <a class="t" id="t0589c22"></a>愚癡是結。如來者無此欲愛，永滅無餘，瞋 <a class="t" id="t0589c23"></a>恚、愚癡亦復如是。如來無復此結。」</p>
<p><a class="t-linehead" id="t-linehead0589c23"></a>婆羅門 <a class="t" id="t0589c24"></a>曰：「唯願世尊說深妙法，無復有此諸結縛 <a class="t" id="t0589c25"></a>著。」</p>
<p><a class="t-linehead" id="t-linehead0589c25"></a>是時，世尊漸與彼婆羅門說微妙之論。 <a class="t" id="t0589c26"></a>所謂論者：施論、戒論、生天之論，欲為不淨， <a class="t" id="t0589c27"></a>斷漏為上，出家為要。爾時，世尊知彼婆羅 <a class="t" id="t0589c28"></a>門心開意解，甚懷歡喜，古昔諸佛常所說法： <a class="t" id="t0589c29"></a>苦、習、盡、道，爾時世尊盡為婆羅門說之。</p>
<p><a class="t-linehead" id="t-linehead0589c29"></a>時， <a class="t" id="t0590a01"></a>婆羅門即於座上諸塵垢盡，得法眼淨。猶 <a class="t" id="t0590a02"></a>如新淨白褻，無有塵垢，易染為色。時婆 <a class="t" id="t0590a03"></a>羅門亦復如是，即於座上得法眼淨，彼已 <a class="t" id="t0590a04"></a>得法、見法，分別其法，無有狐疑，已逮無 <a class="t" id="t0590a05"></a>畏，自歸三尊：佛、法、聖眾，受持五戒，為如來 <a class="t" id="t0590a06"></a>真子，無復退還。</p>
<p><a class="t-linehead" id="t-linehead0590a06"></a>爾時，彼婆羅門夫婦聞佛所 <a class="t" id="t0590a07"></a>說，歡喜奉行。</p>
<a class="t" id="t0590a08"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
