<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">34.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0693c10"></a>聞如是：</p>
<p>一時，佛在舍衛國祇樹給孤獨 <a class="t" id="t0693c11"></a>園。</p>
<p><a class="t-linehead" id="t-linehead0693c11"></a>爾時，世尊告諸比丘：「當天子欲命終 <a class="t" id="t0693c12"></a>時，有五未曾有瑞應而現在前。云何為五？ <a class="t" id="t0693c13"></a>一者華萎；二者衣裳垢坋；三者身體污 <a class="t" id="t0693c14"></a>臭；四者不樂本座；五者天女星散。是謂天 <a class="t" id="t0693c15"></a>子當命終時有此五瑞應。爾時，天子極懷 <a class="t" id="t0693c16"></a>愁憂，椎胸喚叫。爾時，諸天子來至此天子 <a class="t" id="t0693c17"></a>所，語此天子言：『汝今爾來可生善處，快 <a class="t" id="t0693c18"></a>得善處，快得善利；以得善利，當念安處 <a class="t" id="t0693c19"></a>善業。』爾時，諸天而教授之。」</p>
<p><a class="t-linehead" id="t-linehead0693c19"></a>爾時，有一比丘 <a class="t" id="t0693c20"></a>白世尊言：「三十三天云何得生善處？云何 <a class="t" id="t0693c21"></a>快得善利？云何安處善業？」</p>
<p><a class="t-linehead" id="t-linehead0693c21"></a>世尊告曰：「人間於 <a class="t" id="t0693c22"></a>天則是善處，得善處、得善利者，生正見 <a class="t" id="t0693c23"></a>家，與善知識從事，於如來法中得信根，是 <a class="t" id="t0693c24"></a>謂名為快得善利。彼云何名為安處善業？ <a class="t" id="t0693c25"></a>於如來法中而得信根，剃除鬚髮，以信堅 <a class="t" id="t0693c26"></a>固，出家學道；彼以學道，戒性具足，諸根不 <a class="t" id="t0693c27"></a>缺，飯食知足，恒念經行，得三達明，是謂名 <a class="t" id="t0693c28"></a>為安處善業。」</p>
<p><a class="t-linehead" id="t-linehead0693c28"></a>爾時，世尊便說此偈：</p>
<a class="t" id="t0693c29"></a>
<blockquote class="gatha">
<p>「人為天善處，　　良友為善利， <a class="t" id="t0694a01"></a><br>
出家為善業，　　有漏盡無漏。</p>
</blockquote>
<a class="t" id="t0694a02"></a>
<p><a class="t-linehead" id="t-linehead0694a02"></a>「比丘當知，三十三天著於五欲，彼以人間 <a class="t" id="t0694a03"></a>為善趣；於如來得出家，為善利而得三 <a class="t" id="t0694a04"></a>達。所以然者，佛世尊皆出人間，非由天 <a class="t" id="t0694a05"></a>而得也。是故，比丘！於此命終當生天上。」</p>
<p><a class="t-linehead" id="t-linehead0694a05"></a>爾 <a class="t" id="t0694a06"></a>時，彼比丘白世尊：「云何比丘當生善趣？」</p>
<p><a class="t-linehead" id="t-linehead0694a06"></a>世 <a class="t" id="t0694a07"></a>尊告曰：「涅槃者，即是比丘善趣。汝今，比丘！當 <a class="t" id="t0694a08"></a>求方便，得至涅槃。如是，比丘！當作是學。」</p>
<a class="t" id="t0694a09"></a>
<p><a class="t-linehead" id="t-linehead0694a09"></a>爾時，諸比丘聞佛所說，歡喜奉行。</p>
<a class="t" id="t0694a10"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
