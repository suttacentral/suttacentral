<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">34.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0697a12"></a>聞如是：</p>
<p>一時，佛在舍衛國祇樹給孤獨 <a class="t" id="t0697a13"></a>園。</p>
<p><a class="t-linehead" id="t-linehead0697a13"></a>爾時，世尊告諸比丘：「世間五事最不可 <a class="t" id="t0697a14"></a>得。云何為五？應喪之物欲使不喪者，此不 <a class="t" id="t0697a15"></a>可得；滅盡之法欲使不盡者，此不可得； <a class="t" id="t0697a16"></a>夫老之法欲使不老者，此不可得，夫病 <a class="t" id="t0697a17"></a>之法欲使不病者，此不可得也；夫死之法 <a class="t" id="t0697a18"></a>欲使不死者，此不可得。是謂，比丘！有此 <a class="t" id="t0697a19"></a>五事最不可得。若如來出世，若如來不出， <a class="t" id="t0697a20"></a>此法界恒住如故，而不朽敗，有喪滅之聲， <a class="t" id="t0697a21"></a>生、老、病、死。若生、若逝，皆歸於本。是謂，比丘！ <a class="t" id="t0697a22"></a>此五難得之物。</p>
<p><a class="t-linehead" id="t-linehead0697a22"></a>「當求方便，修行五根。云何 <a class="t" id="t0697a23"></a>為五？所謂信根、精進根、念根、定根、慧根。是謂， <a class="t" id="t0697a24"></a>比丘！行此五根已，便成須陀洹；家家、一種， <a class="t" id="t0697a25"></a>轉進成斯陀含；轉進滅五結使，成阿那含， <a class="t" id="t0697a26"></a>於彼般涅槃不來此世；轉進有漏盡，成無 <a class="t" id="t0697a27"></a>漏心解脫、智慧解脫，自身作證而自遊化，更 <a class="t" id="t0697a28"></a>不復受胎，如實知之。當求方便，除前五 <a class="t" id="t0697a29"></a>事，修後五根。如是，比丘！當作是學。」</p>
<p><a class="t-linehead" id="t-linehead0697a29"></a>爾時，諸 <a class="t" id="t0697b01"></a>比丘聞佛所說，歡喜奉行。</p>
<a class="t" id="t0697b02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
