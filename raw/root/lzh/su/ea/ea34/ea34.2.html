<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">34.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0690a13"></a>聞如是：</p>
<p>一時，佛在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>仙人鹿野 <a class="t" id="t0690a14"></a>苑中。</p>
<p><a class="t-linehead" id="t-linehead0690a14"></a>爾時，如來成道未久，世人稱之為大 <a class="t" id="t0690a15"></a>沙門。爾時，波斯匿王新紹王位。是時，波斯匿 <a class="t" id="t0690a16"></a>王便作是念：「我今新紹王位，先應取釋家 <a class="t" id="t0690a17"></a>女。設與我者，乃適我心；若不見與，我今 <a class="t" id="t0690a18"></a>當以力往逼之。」爾時，波斯匿王即告一臣曰： <a class="t" id="t0690a19"></a>「往至迦毘羅衛至釋種家，持我名字，告彼 <a class="t" id="t0690a20"></a>釋種云：『波斯匿王問訊起居輕利，致問無 <a class="t" id="t0690a21"></a>量。』又語彼釋：『吾欲取釋種女，設與我者， <a class="t" id="t0690a22"></a>抱德永已；若見違者，當以力相逼。』」</p>
<p><a class="t-linehead" id="t-linehead0690a22"></a>爾時，大 <a class="t" id="t0690a23"></a>臣受王教勅，往至迦毘羅國。爾時，迦毘羅 <a class="t" id="t0690a24"></a>衛釋種五百人，集在一處。是時，大臣即往至 <a class="t" id="t0690a25"></a>五百釋種所，持波斯匿王名字，語彼釋種 <a class="t" id="t0690a26"></a>言：「波斯匿王問訊慇懃，起居輕利，致意 <a class="t" id="t0690a27"></a>無量。吾欲取釋種之女，設與吾者，是其大 <a class="t" id="t0690a28"></a>幸；若不與者，當以力相逼。」</p>
<p><a class="t-linehead" id="t-linehead0690a28"></a>時，諸釋種聞此 <a class="t" id="t0690a29"></a>語已，極懷瞋恚：「吾等大姓，何緣當與婢子 <a class="t" id="t0690b01"></a>結親？」其眾中或言當與，或言不可與。</p>
<p><a class="t-linehead" id="t-linehead0690b01"></a>爾時， <a class="t" id="t0690b02"></a>有釋集彼眾中，名摩呵男，語眾人言：「諸 <a class="t" id="t0690b03"></a>賢勿共瞋恚。所以然者，波斯匿王為人暴 <a class="t" id="t0690b04"></a>惡，設當波斯匿王來者，壞我國界。我今躬自 <a class="t" id="t0690b05"></a>當往與波斯匿王相見，說此事情。」</p>
<p><a class="t-linehead" id="t-linehead0690b05"></a>時，摩呵 <a class="t" id="t0690b06"></a>男家中婢生一女，面貌端正，世之希有。時，摩 <a class="t" id="t0690b07"></a>呵男沐浴此女，與著好衣，載寶羽車，送 <a class="t" id="t0690b08"></a>與波斯匿王，又白王言：「此是我女，可共成 <a class="t" id="t0690b09"></a>親。」</p>
<p><a class="t-linehead" id="t-linehead0690b09"></a>時，波斯匿王得此女極懷歡喜，即立 <a class="t" id="t0690b10"></a>此女為第一夫人，未經數日，而身懷妊， <a class="t" id="t0690b11"></a>復經八九月生一男兒，端正無雙，世所殊 <a class="t" id="t0690b12"></a>特。時，波斯匿王集諸相師與此太子立字。</p>
<a class="t" id="t0690b13"></a>
<p><a class="t-linehead" id="t-linehead0690b13"></a>時，諸相師聞王語已，即白王言：「大王當知， <a class="t" id="t0690b14"></a>求夫人時，諸釋共諍，或言當與，或言不可 <a class="t" id="t0690b15"></a>與，使彼此流離；今當立名，名曰毘流勒。」 <a class="t" id="t0690b16"></a>相師立號已，各從坐起而去。</p>
<p><a class="t-linehead" id="t-linehead0690b16"></a>時，波斯匿王 <a class="t" id="t0690b17"></a>愛此流離太子，未曾離目前。然流離太 <a class="t" id="t0690b18"></a>子年向八歲，王告之曰：「汝今已大，可詣迦 <a class="t" id="t0690b19"></a>毘羅衛學諸射術。」</p>
<p><a class="t-linehead" id="t-linehead0690b19"></a>是時，波斯匿王給諸使人， <a class="t" id="t0690b20"></a>使乘大象往詣釋種家，至摩呵男舍，語摩 <a class="t" id="t0690b21"></a>呵男言：「波斯匿王使我至此學諸射術，唯 <a class="t" id="t0690b22"></a>願祖父母事事教授。」</p>
<p><a class="t-linehead" id="t-linehead0690b22"></a>時，摩呵男報曰：「欲學 <a class="t" id="t0690b23"></a>術者善可習之。」是時，摩呵男釋種集五百 <a class="t" id="t0690b24"></a>童子，使共學術。時，流離太子與五百童 <a class="t" id="t0690b25"></a>子共學射術。</p>
<p><a class="t-linehead" id="t-linehead0690b25"></a>爾時，迦毘羅衛城中新起一講 <a class="t" id="t0690b26"></a>堂，天及人民、魔、若魔天在此講堂中住。時， <a class="t" id="t0690b27"></a>諸釋種各各自相謂言：「今此講堂成來未久， <a class="t" id="t0690b28"></a>畫彩已竟，猶如天宮而無有異。我等先 <a class="t" id="t0690b29"></a>應請如來於中供養及比丘僧，令我等受 <a class="t" id="t0690c01"></a>福無窮。」是時，釋種即於堂上敷種種坐具， <a class="t" id="t0690c02"></a>懸 <span class="corr" title="[繪&gt;繒]">繒</span> 幡蓋，香汁灑地，燒眾名香，復儲好 <a class="t" id="t0690c03"></a>水，燃諸明燈。是時，流離太子將五百童子 <a class="t" id="t0690c04"></a>往至講堂所，即昇師子之座。時，諸釋種見 <a class="t" id="t0690c05"></a>之，極懷瞋恚，即前捉臂逐出門外，各共罵 <a class="t" id="t0690c06"></a>之：「此是婢子，諸天、世人未有居中者，此婢 <a class="t" id="t0690c07"></a>生物敢入中坐？」復捉流離太子撲之著 <a class="t" id="t0690c08"></a>地。是時，流離太子即從地起，長歎息而視 <a class="t" id="t0690c09"></a>後。是時，有梵志子名好苦。是時，流離太 <a class="t" id="t0690c10"></a>子語好苦梵志子曰：「此釋種取我毀辱乃 <a class="t" id="t0690c11"></a>至於斯，設我後紹王位時，汝當告我此事。」</p>
<a class="t" id="t0690c12"></a>
<p><a class="t-linehead" id="t-linehead0690c12"></a>是時，好苦梵志子報曰：「如太子教。」時，彼梵志 <a class="t" id="t0690c13"></a>子日三時白太子曰：「憶釋所辱。」便說此 <a class="t" id="t0690c14"></a>偈：</p>
<a class="t" id="t0690c15"></a>
<blockquote class="gatha">
<p>「一切歸於盡，　　果熟亦當墮， <a class="t" id="t0690c16"></a><br>
合集必當散，　　有生必有死。」</p>
</blockquote>
<a class="t" id="t0690c17"></a>
<p><a class="t-linehead" id="t-linehead0690c17"></a>是時，波斯匿王隨壽在世，後取命終，便立 <a class="t" id="t0690c18"></a>流離太子為王。是時，好苦梵志至王所， <a class="t" id="t0690c19"></a>而作是說：「王當憶本釋所毀辱。」</p>
<p><a class="t-linehead" id="t-linehead0690c19"></a>是時，流離 <a class="t" id="t0690c20"></a>王報曰：「善哉！善哉！善憶本事。」是時，流離王 <a class="t" id="t0690c21"></a>便起瞋恚，告群臣曰：「今人民主者為是何 <a class="t" id="t0690c22"></a>人？」</p>
<p><a class="t-linehead" id="t-linehead0690c22"></a>群臣報曰：「大王！今日之所統領。」流離 <a class="t" id="t0690c23"></a>王時曰：「汝等速嚴駕，集四部兵，吾欲往征 <a class="t" id="t0690c24"></a>釋種。」</p>
<p><a class="t-linehead" id="t-linehead0690c24"></a>諸臣對曰：「如是。大王！」是時，群臣受王 <a class="t" id="t0690c25"></a>教令，即運集四種之兵。是時，流離王將四 <a class="t" id="t0690c26"></a>部之兵，往至迦毘羅越。</p>
<p><a class="t-linehead" id="t-linehead0690c26"></a>爾時，眾多比丘聞 <a class="t" id="t0690c27"></a>流離王往征釋種，至世尊所，頭面禮足， <a class="t" id="t0690c28"></a>在一面立，以此因緣具白世尊。</p>
<p><a class="t-linehead" id="t-linehead0690c28"></a>是時，世尊 <a class="t" id="t0690c29"></a>聞此語已，即往逆流離王，便在一枯樹 <a class="t" id="t0691a01"></a>下，無有枝葉，於中結加趺坐。是時，流離 <a class="t" id="t0691a02"></a>王遙見世尊在樹下坐，即下車至世尊所， <a class="t" id="t0691a03"></a>頭面禮足，在一面立。</p>
<p><a class="t-linehead" id="t-linehead0691a03"></a>爾時，流離王白世尊 <a class="t" id="t0691a04"></a>言：「更有好樹，枝葉繁茂，尼拘留之等，何故 <a class="t" id="t0691a05"></a>此枯樹下坐？」</p>
<p><a class="t-linehead" id="t-linehead0691a05"></a>世尊告曰：「親族之廕，故勝外 <a class="t" id="t0691a06"></a>人。」</p>
<p><a class="t-linehead" id="t-linehead0691a06"></a>是時，流離王便作是念：「今日世尊故為 <a class="t" id="t0691a07"></a>親族；然我今日應還本國，不應往征迦毘 <a class="t" id="t0691a08"></a>羅越。」是時，流離王即辭還退。</p>
<p><a class="t-linehead" id="t-linehead0691a08"></a>是時，好苦梵志 <a class="t" id="t0691a09"></a>復白王言：「當憶本為釋所辱。」</p>
<p><a class="t-linehead" id="t-linehead0691a09"></a>是時，流離 <a class="t" id="t0691a10"></a>王聞此語已，復興瞋恚：「汝等速嚴駕，集四 <a class="t" id="t0691a11"></a>部兵，吾欲往征迦毘羅越。」</p>
<p><a class="t-linehead" id="t-linehead0691a11"></a>是時，群臣即集 <a class="t" id="t0691a12"></a>四部之兵，出舍衛城，往詣迦毘羅越征伐 <a class="t" id="t0691a13"></a>釋種。</p>
<p><a class="t-linehead" id="t-linehead0691a13"></a>是時，眾多比丘聞已，往白世尊：「今流 <a class="t" id="t0691a14"></a>離王興兵眾，往攻釋種。」</p>
<p><a class="t-linehead" id="t-linehead0691a14"></a>爾時，世尊聞此語 <a class="t" id="t0691a15"></a>已，即以神足，往在道側，在一樹下坐。時， <a class="t" id="t0691a16"></a>流離王遙見世尊在樹下坐，即下車至世 <a class="t" id="t0691a17"></a>尊所，頭面禮足，在一面立。爾時，流離王白 <a class="t" id="t0691a18"></a>世尊言：「更有好樹，不在彼坐，世尊今日何 <a class="t" id="t0691a19"></a>故在此枯樹下坐？」</p>
<p><a class="t-linehead" id="t-linehead0691a19"></a>世尊告曰：「親族之廕，勝 <a class="t" id="t0691a20"></a>外人也。」</p>
<p><a class="t-linehead" id="t-linehead0691a20"></a>是時，世尊便說此偈：</p>
<a class="t" id="t0691a21"></a>
<blockquote class="gatha">
<p>「親族之蔭涼，　　釋種出於佛， <a class="t" id="t0691a22"></a><br>
盡是我枝葉，　　故坐斯樹下。」</p>
</blockquote>
<a class="t" id="t0691a23"></a>
<p><a class="t-linehead" id="t-linehead0691a23"></a>是時，流離王復作是念：「世尊今日出於釋 <a class="t" id="t0691a24"></a>種；吾不應往征，宜可齊此還歸本土。」是時， <a class="t" id="t0691a25"></a>流離王即還舍衛城。</p>
<p><a class="t-linehead" id="t-linehead0691a25"></a>是時，好苦梵志復語 <a class="t" id="t0691a26"></a>王曰：「王當憶本釋種所辱。」</p>
<p><a class="t-linehead" id="t-linehead0691a26"></a>是時，流離王 <a class="t" id="t0691a27"></a>聞此語已，復集四種兵出舍衛城，詣迦毘 <a class="t" id="t0691a28"></a>羅越。</p>
<p><a class="t-linehead" id="t-linehead0691a28"></a>是時，大目乾連聞流離王往征釋 <a class="t" id="t0691a29"></a>種，聞已，至世尊所，頭面禮足，在一面立。爾 <a class="t" id="t0691b01"></a>時，目連白世尊言：「今日流離王集四種兵 <a class="t" id="t0691b02"></a>往攻釋種，我今堪任使流離王及四部兵， <a class="t" id="t0691b03"></a>擲著他方世界。」</p>
<p><a class="t-linehead" id="t-linehead0691b03"></a>世尊告曰：「汝豈能取釋種宿 <a class="t" id="t0691b04"></a>緣，著他方世界乎？」</p>
<p><a class="t-linehead" id="t-linehead0691b04"></a>時，目連白佛言：「實不堪 <a class="t" id="t0691b05"></a>任使宿命緣，著他方世界。」</p>
<p><a class="t-linehead" id="t-linehead0691b05"></a>爾時，世尊語目 <a class="t" id="t0691b06"></a>連曰：「汝還就坐。」</p>
<p><a class="t-linehead" id="t-linehead0691b06"></a>目連復白佛言：「我今堪 <a class="t" id="t0691b07"></a>任移此迦毘羅越，著虛空中。」</p>
<p><a class="t-linehead" id="t-linehead0691b07"></a>世尊告曰：「汝 <a class="t" id="t0691b08"></a>今堪能移釋種宿緣，著虛空中乎？」</p>
<p><a class="t-linehead" id="t-linehead0691b08"></a>目連報 <a class="t" id="t0691b09"></a>曰：「不也，世尊！」</p>
<p><a class="t-linehead" id="t-linehead0691b09"></a>佛告目連：「汝今還就本位。」</p>
<p><a class="t-linehead" id="t-linehead0691b09"></a>爾 <a class="t" id="t0691b10"></a>時，目連復白佛言：「唯願聽許以鐵籠疏覆迦 <a class="t" id="t0691b11"></a>毘羅越城上。」</p>
<p><a class="t-linehead" id="t-linehead0691b11"></a>世尊告曰：「云何，目連！能以鐵 <a class="t" id="t0691b12"></a>籠疏覆宿緣乎？」</p>
<p><a class="t-linehead" id="t-linehead0691b12"></a>目連白佛：「不也，世尊！」</p>
<p><a class="t-linehead" id="t-linehead0691b12"></a>佛 <a class="t" id="t0691b13"></a>告目連：「汝今還就本位，釋種今日宿緣已 <a class="t" id="t0691b14"></a>熟，今當受報。」</p>
<p><a class="t-linehead" id="t-linehead0691b14"></a>爾時，世尊便說此偈：</p>
<a class="t" id="t0691b15"></a>
<blockquote class="gatha">
<p>「欲使空為地，　　復使地為空， <a class="t" id="t0691b16"></a><br>
本緣之所繫，　　此緣不腐敗。」</p>
</blockquote>
<a class="t" id="t0691b17"></a>
<p><a class="t-linehead" id="t-linehead0691b17"></a>是時，流離王往詣迦毘羅越。時，諸釋種聞 <a class="t" id="t0691b18"></a>流離王將四部之兵來攻我等，復集四部之 <a class="t" id="t0691b19"></a>眾，一由旬中往逆流離王。是時，諸釋一由旬 <a class="t" id="t0691b20"></a>內遙射流離王；或射耳孔，不傷其耳；或 <a class="t" id="t0691b21"></a>射頭髻，不傷其頭：或射弓壞；或射弓弦，不 <a class="t" id="t0691b22"></a>害其人；或射鎧器，不傷其人；或射床座， <a class="t" id="t0691b23"></a>不害其人，或射車輪壞，不傷其人；或壞 <a class="t" id="t0691b24"></a>幢麾，不害其人。是時，流離王見此事已，便 <a class="t" id="t0691b25"></a>懷恐怖，告群臣曰：「汝等觀此箭為從何 <a class="t" id="t0691b26"></a>來？」</p>
<p><a class="t-linehead" id="t-linehead0691b26"></a>群臣報曰：「此諸釋種，去此一由旬中射箭 <a class="t" id="t0691b27"></a>使來。」</p>
<p><a class="t-linehead" id="t-linehead0691b27"></a>流離王報言：「彼設發心欲害我者，普 <a class="t" id="t0691b28"></a>當死盡，宜可於中還歸舍衛。」</p>
<p><a class="t-linehead" id="t-linehead0691b28"></a>是時，好苦梵 <a class="t" id="t0691b29"></a>志前白王言：「大王勿懼，此諸釋種皆持戒， <a class="t" id="t0691c01"></a>虫尚不害，況害人乎！今宜前進，必壞釋種。」</p>
<a class="t" id="t0691c02"></a>
<p><a class="t-linehead" id="t-linehead0691c02"></a>是時，流離王漸漸前進向彼釋種。是時，諸釋 <a class="t" id="t0691c03"></a>退入城中。時，流離王在城外而告之曰：「汝 <a class="t" id="t0691c04"></a>等速開城門。若不爾者，盡當取汝殺之。」</p>
<a class="t" id="t0691c05"></a>
<p><a class="t-linehead" id="t-linehead0691c05"></a>爾時，迦毘羅越城有釋童子，年向十五，名曰 <a class="t" id="t0691c06"></a>奢摩，聞流離王今在門外，即著鎧持仗 <a class="t" id="t0691c07"></a>至城上，獨與流離王共鬪。是時，奢摩童 <a class="t" id="t0691c08"></a>子多殺害兵眾，各各馳散，並作是說：「此是何 <a class="t" id="t0691c09"></a>人？為是天也？為是鬼神也？遙見如似 <a class="t" id="t0691c10"></a>小兒。」</p>
<p><a class="t-linehead" id="t-linehead0691c10"></a>是時，流離王便懷恐怖，即入地孔中 <a class="t" id="t0691c11"></a>而避之。</p>
<p><a class="t-linehead" id="t-linehead0691c11"></a>時，釋種聞壞流離王眾。是時，諸釋 <a class="t" id="t0691c12"></a>即呼奢摩童子而告之曰：「汝年幼小，何故 <a class="t" id="t0691c13"></a>辱我等門戶？豈不知諸釋修行善法乎？我 <a class="t" id="t0691c14"></a>等尚不能害虫，況復人命乎？我等能壞此 <a class="t" id="t0691c15"></a>軍眾，一人敵萬人。然我等復作是念：『然殺 <a class="t" id="t0691c16"></a>害眾生不可稱計。世尊亦作是說：「夫人 <a class="t" id="t0691c17"></a>殺人命，死入地獄。若生人中，壽命極短。」』汝 <a class="t" id="t0691c18"></a>速去，不復住此。」</p>
<p><a class="t-linehead" id="t-linehead0691c18"></a>是時，奢摩童子即出國去， <a class="t" id="t0691c19"></a>更不入迦毘羅越。</p>
<p><a class="t-linehead" id="t-linehead0691c19"></a>是時，流離王復至門 <a class="t" id="t0691c20"></a>中語彼人曰：「速開城門，不須稽留。」</p>
<p><a class="t-linehead" id="t-linehead0691c20"></a>是時， <a class="t" id="t0691c21"></a>諸釋自相謂言：「可與開門，為不可乎？」</p>
<p><a class="t-linehead" id="t-linehead0691c21"></a>爾時， <a class="t" id="t0691c22"></a>弊魔波旬在釋眾中作一釋形，告諸釋言： <a class="t" id="t0691c23"></a>「汝等速開城門，勿共受困於今日。」</p>
<p><a class="t-linehead" id="t-linehead0691c23"></a>是時，諸 <a class="t" id="t0691c24"></a>釋即與開城門。是時，流離王即告群臣曰： <a class="t" id="t0691c25"></a>「今此釋眾人民極多，非刀劍所能害盡，盡取 <a class="t" id="t0691c26"></a>埋脚地中，然後使暴象蹈殺。」</p>
<p><a class="t-linehead" id="t-linehead0691c26"></a>爾時，群臣受 <a class="t" id="t0691c27"></a>王教勅，即以象蹈殺之。</p>
<p><a class="t-linehead" id="t-linehead0691c27"></a>時，流離王勅群臣 <a class="t" id="t0691c28"></a>曰：「汝等速選面手釋女五百人。」</p>
<p><a class="t-linehead" id="t-linehead0691c28"></a>時，諸臣受 <a class="t" id="t0691c29"></a>王教令，即選五百端正女人，將詣王所。</p>
<p><a class="t-linehead" id="t-linehead0691c29"></a>是 <a class="t" id="t0692a01"></a>時，摩呵男釋至流離王所，而作是說：「當 <a class="t" id="t0692a02"></a>從我願。」</p>
<p><a class="t-linehead" id="t-linehead0692a02"></a>流離王言：「欲何等願？」</p>
<p><a class="t-linehead" id="t-linehead0692a02"></a>摩呵男曰： <a class="t" id="t0692a03"></a>「我今沒在水底，隨我遲疾，使諸釋種竝得 <a class="t" id="t0692a04"></a>逃走。若我出水，隨意殺之。」流離王曰：「此事 <a class="t" id="t0692a05"></a>大佳。」</p>
<p><a class="t-linehead" id="t-linehead0692a05"></a>是時，摩呵男釋即入水底，以頭髮繫 <a class="t" id="t0692a06"></a>樹根而取命終。</p>
<p><a class="t-linehead" id="t-linehead0692a06"></a>是時，迦毘羅越城中諸釋， <a class="t" id="t0692a07"></a>從東門出，復從南門入；或從南門出，還從 <a class="t" id="t0692a08"></a>北門入；或從西門出，而從北門入。是時，流 <a class="t" id="t0692a09"></a>離王告群臣曰：「摩呵男父何故隱在水中， <a class="t" id="t0692a10"></a>如今不出？」</p>
<p><a class="t-linehead" id="t-linehead0692a10"></a>爾時，諸臣聞王教令，即入水中 <a class="t" id="t0692a11"></a>出摩呵男，已取命終。爾時，流離王以見 <a class="t" id="t0692a12"></a>摩呵男命終，時王方生悔心：「我今祖父已取 <a class="t" id="t0692a13"></a>命終，皆由愛親族故。我先不知當取命 <a class="t" id="t0692a14"></a>終，設當知者，終不來攻伐此釋。」</p>
<p><a class="t-linehead" id="t-linehead0692a14"></a>是時，流離 <a class="t" id="t0692a15"></a>王殺九千九百九十萬人，流血成河，燒迦 <a class="t" id="t0692a16"></a>毘羅越城，往詣尼拘留園中。是時，流離王 <a class="t" id="t0692a17"></a>語五百釋女言：「汝等慎莫愁憂，我是汝夫， <a class="t" id="t0692a18"></a>汝是我婦，要當相接。」</p>
<p><a class="t-linehead" id="t-linehead0692a18"></a>是時，流離王便舒 <a class="t" id="t0692a19"></a>手捉一釋女而欲弄之。</p>
<p><a class="t-linehead" id="t-linehead0692a19"></a>時女問曰：「大王欲 <a class="t" id="t0692a20"></a>何所為？」</p>
<p><a class="t-linehead" id="t-linehead0692a20"></a>時王報言：「欲與汝情通。」</p>
<p><a class="t-linehead" id="t-linehead0692a20"></a>女報王曰： <a class="t" id="t0692a21"></a>「我今何故與婢生種情通。」</p>
<p><a class="t-linehead" id="t-linehead0692a21"></a>是時，流離王甚 <a class="t" id="t0692a22"></a>懷瞋恚，勅群臣曰：「速取此女，兀其手足， <a class="t" id="t0692a23"></a>著深坑中。」</p>
<p><a class="t-linehead" id="t-linehead0692a23"></a>諸臣受王教令，兀其手足，擲 <a class="t" id="t0692a24"></a>著坑中。及五百女人皆罵王言：「誰持此身 <a class="t" id="t0692a25"></a>與婢生種共交通？」</p>
<p><a class="t-linehead" id="t-linehead0692a25"></a>時，王瞋恚盡取五百釋女， <a class="t" id="t0692a26"></a>兀其手足，著深坑中。是時，流離王悉壞 <a class="t" id="t0692a27"></a>迦毘羅越已，還詣舍衛城。</p>
<p><a class="t-linehead" id="t-linehead0692a27"></a>爾時，祇陀太子 <a class="t" id="t0692a28"></a>在深宮中與諸妓女共相娛樂，是時，流離 <a class="t" id="t0692a29"></a>王聞作倡伎聲，即便問之：「此是何音聲 <a class="t" id="t0692b01"></a>乃至於斯？」</p>
<p><a class="t-linehead" id="t-linehead0692b01"></a>群臣報王言：「此是祇陀王子 <a class="t" id="t0692b02"></a>在深宮中，作倡伎樂而自娛樂。」</p>
<p><a class="t-linehead" id="t-linehead0692b02"></a>時，流離 <a class="t" id="t0692b03"></a>王即勅御者：「汝 <span class="corr" title="[回&gt;迴] cf.【麗】">迴</span> 此象詣祇陀王子所。」</p>
<p><a class="t-linehead" id="t-linehead0692b03"></a>是 <a class="t" id="t0692b04"></a>時，守門人遙見王來而白言：「王小徐行，祇 <a class="t" id="t0692b05"></a>陀王子今在宮中五樂自娛，勿相觸嬈。」是時， <a class="t" id="t0692b06"></a>流離王即時拔劒，取守門人殺之。</p>
<p><a class="t-linehead" id="t-linehead0692b06"></a>是時，祇 <a class="t" id="t0692b07"></a>陀王子聞流離王在門外住，竟不辭諸 <a class="t" id="t0692b08"></a>妓女，便出在外與王相見：「善來，大王！可入 <a class="t" id="t0692b09"></a>小停駕。」</p>
<p><a class="t-linehead" id="t-linehead0692b09"></a>時，流離王報言：「豈不知吾與諸 <a class="t" id="t0692b10"></a>釋共鬪乎？」</p>
<p><a class="t-linehead" id="t-linehead0692b10"></a>祇陀對曰：「聞之。」</p>
<p><a class="t-linehead" id="t-linehead0692b10"></a>流離王報言：「汝 <a class="t" id="t0692b11"></a>今何故與妓女遊戲而不佐我也？」</p>
<p><a class="t-linehead" id="t-linehead0692b11"></a>祇陀王 <a class="t" id="t0692b12"></a>子報言：「我不堪任殺害眾生之命。」</p>
<p><a class="t-linehead" id="t-linehead0692b12"></a>是時， <a class="t" id="t0692b13"></a>流離王極懷瞋恚，即復拔劍斫殺祇陀王 <a class="t" id="t0692b14"></a>子。是時，祇陀王子命終之後，生三十三天中， <a class="t" id="t0692b15"></a>與五百天女共相娛樂。</p>
<p><a class="t-linehead" id="t-linehead0692b15"></a>爾時，世尊以天眼 <a class="t" id="t0692b16"></a>觀祇陀王子以取命終，生三十三天，即便 <a class="t" id="t0692b17"></a>說此偈：</p>
<a class="t" id="t0692b18"></a>
<blockquote class="gatha">
<p>「人天中受福，　　祇陀王子德， <a class="t" id="t0692b19"></a><br>
為善後受報，　　皆由現報故。 <a class="t" id="t0692b20"></a><br>
此憂彼亦憂，　　流離二處憂， <a class="t" id="t0692b21"></a><br>
為惡後受惡，　　皆由現報故。 <a class="t" id="t0692b22"></a><br>
當依福祐功，　　前作後亦然， <a class="t" id="t0692b23"></a><br>
或獨而為者，　　或復人不知。 <a class="t" id="t0692b24"></a><br>
作惡有知惡，　　前作後亦然， <a class="t" id="t0692b25"></a><br>
或獨而為者，　　或復人不知。 <a class="t" id="t0692b26"></a><br>
人天中受福，　　二處俱受福， <a class="t" id="t0692b27"></a><br>
為善後受報，　　皆由現報故。 <a class="t" id="t0692b28"></a><br>
此憂彼亦憂，　　為惡二處憂， <a class="t" id="t0692b29"></a><br>
為惡後受報，　　皆由現報故。」</p>
</blockquote>
<a class="t" id="t0692c01"></a>
<p><a class="t-linehead" id="t-linehead0692c01"></a>是時，五百釋女自歸，稱喚如來名號：「如來於 <a class="t" id="t0692c02"></a>此，亦從此間出家學道，而後成佛。然佛今 <a class="t" id="t0692c03"></a>日永不見憶，遭此苦惱，受此毒痛。世尊何 <a class="t" id="t0692c04"></a>故而不見憶？」</p>
<p><a class="t-linehead" id="t-linehead0692c04"></a>爾時，世尊以天耳清徹，聞諸 <a class="t" id="t0692c05"></a>釋女稱怨向佛。爾時，世尊告諸比丘：「汝等 <a class="t" id="t0692c06"></a>盡來，共觀迦毘羅越，及看諸親命終。」</p>
<p><a class="t-linehead" id="t-linehead0692c06"></a>比丘 <a class="t" id="t0692c07"></a>對曰：「如是。世尊！」</p>
<p><a class="t-linehead" id="t-linehead0692c07"></a>爾時，世尊將諸比丘出舍 <a class="t" id="t0692c08"></a>衛城，往至迦毘羅越。時，五百釋女遙見世 <a class="t" id="t0692c09"></a>尊將諸比丘來，見已，皆懷慚愧。</p>
<p><a class="t-linehead" id="t-linehead0692c09"></a>爾時，釋提 <a class="t" id="t0692c10"></a>桓因及毘沙門王在世尊後而扇。爾時，世 <a class="t" id="t0692c11"></a>尊還顧語釋提桓因言：「此諸釋女皆懷慚愧。」</p>
<a class="t" id="t0692c12"></a>
<p><a class="t-linehead" id="t-linehead0692c12"></a>釋提桓因報言：「如是，世尊！」是時，釋提桓因即 <a class="t" id="t0692c13"></a>以天衣覆此五百女身體上。</p>
<p><a class="t-linehead" id="t-linehead0692c13"></a>爾時，世尊告 <a class="t" id="t0692c14"></a>毘沙門王曰：「此諸女人飢渴日久，當作何 <a class="t" id="t0692c15"></a>方 <span class="corr" title="[宣&gt;宜]">宜</span> ？」</p>
<p><a class="t-linehead" id="t-linehead0692c15"></a>毘沙門王白佛言：「如是。世尊！」</p>
<p><a class="t-linehead" id="t-linehead0692c15"></a>是毘沙 <a class="t" id="t0692c16"></a>門天王即辦自然天食，與諸釋女皆悉充 <a class="t" id="t0692c17"></a>足。</p>
<p><a class="t-linehead" id="t-linehead0692c17"></a>是時，世尊漸與諸女說微妙法：「所謂諸法 <a class="t" id="t0692c18"></a>皆當離散，會有別離。諸女當知，此五盛 <a class="t" id="t0692c19"></a>陰皆當受此苦痛諸惱，墮五趣中。夫受五 <a class="t" id="t0692c20"></a>盛陰之身，必當受此行報；以有行報，便 <a class="t" id="t0692c21"></a>當受胎；已受胎分，復當受苦樂之報。設當 <a class="t" id="t0692c22"></a>無五盛陰者，便不復受形；若不受形， <a class="t" id="t0692c23"></a>則無有生；以無有生，則無有老；以無有 <a class="t" id="t0692c24"></a>老，則無有病；以無有病，則無有死；以無 <a class="t" id="t0692c25"></a>有死，則無合會別離之惱。是故，諸女！當 <a class="t" id="t0692c26"></a>念此五陰成敗之變。所以然者，以知五陰， <a class="t" id="t0692c27"></a>則知五欲；以知五欲，則知愛法；以知愛 <a class="t" id="t0692c28"></a>法，則知染著之法。知此眾事已，則不復受 <a class="t" id="t0692c29"></a>胎；以不受胎，則無生、老、病、死。」</p>
<p><a class="t-linehead" id="t-linehead0692c29"></a>爾時，世尊 <a class="t" id="t0693a01"></a>與眾釋女漸說此法，所謂論者：施論、戒論、 <a class="t" id="t0693a02"></a>生天之論，欲不淨想，出要為樂。爾時，世尊觀 <a class="t" id="t0693a03"></a>此諸女心開意解，諸佛世尊常所說法：苦、 <a class="t" id="t0693a04"></a>習、盡、道，爾時世尊盡與彼說之。爾時，諸女 <a class="t" id="t0693a05"></a>諸塵垢盡，得法眼淨，各於其所而取命終， <a class="t" id="t0693a06"></a>皆生天上。</p>
<p><a class="t-linehead" id="t-linehead0693a06"></a>爾時，世尊詣城東門，見城中烟 <a class="t" id="t0693a07"></a>火洞然，即時而說此偈：</p>
<a class="t" id="t0693a08"></a>
<blockquote class="gatha">
<p>「一切行無常，　　生者必有死， <a class="t" id="t0693a09"></a><br>
不生則不死，　　此滅為最樂。」</p>
</blockquote>
<a class="t" id="t0693a10"></a>
<p><a class="t-linehead" id="t-linehead0693a10"></a>爾時，世尊告諸比丘：「汝等盡來往詣尼拘留 <a class="t" id="t0693a11"></a>園中，就座而坐。」爾時，世尊告諸比丘：「此是 <a class="t" id="t0693a12"></a>尼拘留園，我昔在中與諸比丘廣說其法， <a class="t" id="t0693a13"></a>如今空虛無有人民。昔日之時，數千萬眾 <a class="t" id="t0693a14"></a>於中得道，使法眼淨。自今以後，如來更 <a class="t" id="t0693a15"></a>不復至此間。」</p>
<p><a class="t-linehead" id="t-linehead0693a15"></a>爾時，世尊與諸比丘說法已， <a class="t" id="t0693a16"></a>各從坐起而去，往舍衛祇樹給孤獨園。</p>
<p><a class="t-linehead" id="t-linehead0693a16"></a>爾時， <a class="t" id="t0693a17"></a>世尊告諸比丘：「今流離王及此兵眾不久 <a class="t" id="t0693a18"></a>在世，却後七日盡當磨滅。」</p>
<p><a class="t-linehead" id="t-linehead0693a18"></a>是時，流離王 <a class="t" id="t0693a19"></a>聞世尊所記：「流離王及諸兵眾，却後七日盡 <a class="t" id="t0693a20"></a>當消滅。」聞已恐怖，告群臣曰：「如來今以 <a class="t" id="t0693a21"></a>記之云：『流離王不久在世，却後七日及兵 <a class="t" id="t0693a22"></a>眾盡當沒滅。』汝等觀外境，無有盜賊、水 <a class="t" id="t0693a23"></a>火災變來侵國者，何以故？諸佛如來語無 <a class="t" id="t0693a24"></a>有二，所言終不異。」</p>
<p><a class="t-linehead" id="t-linehead0693a24"></a>爾時，好苦梵志白王言： <a class="t" id="t0693a25"></a>「王勿恐懼，今外境無有盜賊畏難，亦無水 <a class="t" id="t0693a26"></a>火災變；今日大王快自娛樂。」</p>
<p><a class="t-linehead" id="t-linehead0693a26"></a>流離王言：「梵 <a class="t" id="t0693a27"></a>志當知，諸佛世尊，言無有異。」</p>
<p><a class="t-linehead" id="t-linehead0693a27"></a>時，流離王使 <a class="t" id="t0693a28"></a>人數日，至七日頭，大王歡喜踊躍，不能自 <a class="t" id="t0693a29"></a>勝。將諸兵眾及諸婇女，往阿脂羅河側而 <a class="t" id="t0693b01"></a>自娛樂，即於彼宿。是時，夜半有非時雲起， <a class="t" id="t0693b02"></a>暴風疾雨，是時，流離王及兵眾盡為水所 <a class="t" id="t0693b03"></a>漂，皆悉消滅，身壞命終，入阿鼻地獄中。 <a class="t" id="t0693b04"></a>復有天火燒內宮殿。</p>
<p><a class="t-linehead" id="t-linehead0693b04"></a>爾時，世尊以天眼 <a class="t" id="t0693b05"></a>觀見流離王及四種兵為水所漂，皆悉命 <a class="t" id="t0693b06"></a>終，入地獄中。</p>
<p><a class="t-linehead" id="t-linehead0693b06"></a>爾時，世尊便說此偈：</p>
<a class="t" id="t0693b07"></a>
<blockquote class="gatha">
<p>「作惡極為甚，　　皆由身口行， <a class="t" id="t0693b08"></a><br>
今身亦受惱，　　壽命亦短促。 <a class="t" id="t0693b09"></a><br>
設在家中時，　　為火之所燒， <a class="t" id="t0693b10"></a><br>
若其命終時，　　必生地獄中。」</p>
</blockquote>
<a class="t" id="t0693b11"></a>
<p><a class="t-linehead" id="t-linehead0693b11"></a>爾時，眾中多比丘白世尊言：「流離王及四 <a class="t" id="t0693b12"></a>部兵，今已命絕，為生何處？」</p>
<p><a class="t-linehead" id="t-linehead0693b12"></a>世尊告曰：「流 <a class="t" id="t0693b13"></a>離王者，今入阿鼻地獄中。」</p>
<p><a class="t-linehead" id="t-linehead0693b13"></a>諸比丘白世尊 <a class="t" id="t0693b14"></a>言：「今此諸釋昔日作何因緣，今為流離王 <a class="t" id="t0693b15"></a>所害？」</p>
<p><a class="t-linehead" id="t-linehead0693b15"></a>爾時，世尊告諸比丘：「昔日之時，此羅 <a class="t" id="t0693b16"></a>閱城中有捕魚村。時世極飢儉，人食草根， <a class="t" id="t0693b17"></a>一升金貿一升米。時，彼村中有大池水，又 <a class="t" id="t0693b18"></a>復饒魚。時，羅閱城中人民之類，往至池中 <a class="t" id="t0693b19"></a>而捕魚食之。當於爾時，水中有二種魚：一 <a class="t" id="t0693b20"></a>名拘璅，二名兩舌。是時，二魚各相謂言：『我 <a class="t" id="t0693b21"></a>等於此眾人，先無過失，我是水性之虫，不 <a class="t" id="t0693b22"></a>處平地，此人民之類，皆來食噉我等，設前 <a class="t" id="t0693b23"></a>世時，少多有福德者，其當用報怨。』</p>
<p><a class="t-linehead" id="t-linehead0693b23"></a>「爾時， <a class="t" id="t0693b24"></a>村中有小兒年向八歲，亦不捕魚，復非害 <a class="t" id="t0693b25"></a>命。然復彼魚在岸上者，皆悉命終；小兒見 <a class="t" id="t0693b26"></a>已，極懷歡喜。</p>
<p><a class="t-linehead" id="t-linehead0693b26"></a>「比丘當知，汝等莫作是觀。爾 <a class="t" id="t0693b27"></a>時羅閱城中人民之類，豈異人乎？今釋種是 <a class="t" id="t0693b28"></a>也。爾時拘璅魚者，今流離王是也。爾時兩 <a class="t" id="t0693b29"></a>舌魚者，今好苦梵志是也。爾時小兒見魚在 <a class="t" id="t0693c01"></a>堓上而笑者，今我身是也。爾時，釋種坐取 <a class="t" id="t0693c02"></a>魚食，由此因緣，無數劫中入地獄中，今受 <a class="t" id="t0693c03"></a>此對。我爾時，坐見而笑之，今患頭痛，如似 <a class="t" id="t0693c04"></a>石押，猶如以頭戴須彌山。所以然者，如 <a class="t" id="t0693c05"></a>來更不受形，以捨眾行，度諸厄難，是謂， <a class="t" id="t0693c06"></a>比丘！由此因緣今受此報。諸比丘當護身、 <a class="t" id="t0693c07"></a>口、意行，當念恭敬、承事梵行人。如是，諸比 <a class="t" id="t0693c08"></a>丘！當作是學。」</p>
<p><a class="t-linehead" id="t-linehead0693c08"></a>爾時，諸比丘聞佛所說，歡喜 <a class="t" id="t0693c09"></a>奉行。</p>
<a class="t" id="t0693c10"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
