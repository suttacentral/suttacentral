<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 34</span> <span class="mirror-right">等見品第三十四</span></p>
<h1 class="mirror-row">
<span class="mirror-left latin">34.1</span> <span class="mirror-right">（一）</span>
</h1>
</div>
<a class="t" id="t0689c08"></a> <a class="t" id="t0689c09"></a> <a class="t" id="t0689c10"></a>
<p class="suttainfo"><span class="t-juanname">增壹阿含經卷第二十六</span><br>
<a class="t" id="t0689c11"></a> <a class="t" id="t0689c12"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0689c13"></a> <a class="t" id="t0689c14"></a>
<p><a class="t-linehead" id="t-linehead0689c14"></a>聞如是：</p>
<p>一時，尊者舍利弗在舍衛城祇 <a class="t" id="t0689c15"></a>樹給孤獨園，與大比丘眾五百人俱。</p>
<p><a class="t-linehead" id="t-linehead0689c15"></a>爾時，眾 <a class="t" id="t0689c16"></a>多比丘到舍利弗所，共相問訊，在一面坐。 <a class="t" id="t0689c17"></a>爾時，眾多比丘白舍利弗言：「戒成就比丘當 <a class="t" id="t0689c18"></a>思惟何等法？」</p>
<p><a class="t-linehead" id="t-linehead0689c18"></a>舍利弗報言：「戒成就比丘當 <a class="t" id="t0689c19"></a>思惟五盛陰無常、為苦、為惱、為多痛畏；亦 <a class="t" id="t0689c20"></a>當思惟苦、空、無我。云何為五？所謂色陰、痛陰、 <a class="t" id="t0689c21"></a>想陰、行陰、識陰。爾時，戒成就比丘思惟此五 <a class="t" id="t0689c22"></a>盛陰，便成須陀洹道。」</p>
<p><a class="t-linehead" id="t-linehead0689c22"></a>比丘白舍利弗言：「須 <a class="t" id="t0689c23"></a>陀洹比丘當思惟何等法？」</p>
<p><a class="t-linehead" id="t-linehead0689c23"></a>舍利弗報言：「須 <a class="t" id="t0689c24"></a>陀洹比丘亦當思惟此五盛陰為苦、為惱、 <a class="t" id="t0689c25"></a>為多痛畏；亦當思惟苦、空、無我。諸賢當知。 <a class="t" id="t0689c26"></a>若須陀 <span class="corr" title="[恒&gt;洹]">洹</span> 比丘思惟此五盛陰時，便成斯陀 <a class="t" id="t0689c27"></a>含果。」</p>
<p><a class="t-linehead" id="t-linehead0689c27"></a>諸比丘問曰：「斯陀含比丘當思惟何等 <a class="t" id="t0689c28"></a>法？」</p>
<p><a class="t-linehead" id="t-linehead0689c28"></a>舍利弗報言：「斯陀含比丘亦當思惟此 <a class="t" id="t0689c29"></a>五盛陰為苦、為惱、為多痛畏，亦當思惟苦、 <a class="t" id="t0690a01"></a>空、無我。爾時，斯陀含比丘當思惟此五盛陰 <a class="t" id="t0690a02"></a>時，便成阿那含果。」</p>
<p><a class="t-linehead" id="t-linehead0690a02"></a>諸比丘問曰：「阿那含比丘 <a class="t" id="t0690a03"></a>當思惟何等法？」</p>
<p><a class="t-linehead" id="t-linehead0690a03"></a>舍利弗報言：「阿那含比丘 <a class="t" id="t0690a04"></a>亦當思惟此五盛陰為苦、為惱、為多痛畏； <a class="t" id="t0690a05"></a>亦當思惟此五盛陰時，便成阿羅漢。」</p>
<p><a class="t-linehead" id="t-linehead0690a05"></a>諸 <a class="t" id="t0690a06"></a>比丘問曰：「阿羅漢比丘當思惟何等法？」</p>
<p><a class="t-linehead" id="t-linehead0690a06"></a>舍 <a class="t" id="t0690a07"></a>利弗報言：「汝等所問何其過乎？羅漢比丘 <a class="t" id="t0690a08"></a>所作以過，更不造行，有漏心得解脫，不向 <a class="t" id="t0690a09"></a>五趣生死之海，更不受有、有所造作。是故， <a class="t" id="t0690a10"></a>諸賢！持戒比丘、須陀 <span class="corr" title="[恒&gt;洹]">洹</span> 、斯陀含、阿那含，當思 <a class="t" id="t0690a11"></a>惟此五盛陰。如是，諸比丘！當作是學。」</p>
<p><a class="t-linehead" id="t-linehead0690a11"></a>爾時， <a class="t" id="t0690a12"></a>諸比丘聞舍利弗所說，歡喜奉行。</p>
<a class="t" id="t0690a13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
