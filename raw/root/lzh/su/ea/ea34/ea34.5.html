<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">34.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0694a20"></a>聞如是：</p>
<p>一時，佛在舍衛國祇樹給孤獨 <a class="t" id="t0694a21"></a>園。爾時，世尊與諸比丘五百人俱。</p>
<p><a class="t-linehead" id="t-linehead0694a21"></a>爾時，頻 <a class="t" id="t0694a22"></a>毘娑羅王勅諸群臣：「速嚴駕寶羽之車，吾 <a class="t" id="t0694a23"></a>至舍衛城親覲世尊。」</p>
<p><a class="t-linehead" id="t-linehead0694a23"></a>是時，群臣聞王教勅， <a class="t" id="t0694a24"></a>即駕寶羽之車，前白王言：「嚴駕已訖，王知 <a class="t" id="t0694a25"></a>是時。」</p>
<p><a class="t-linehead" id="t-linehead0694a25"></a>爾時，頻毘娑羅王乘寶羽之車出羅 <a class="t" id="t0694a26"></a>閱城，往詣舍衛城。漸至祇洹精舍，欲入 <a class="t" id="t0694a27"></a>祇洹精舍，夫水灌頭王法有五威容，悉捨 <a class="t" id="t0694a28"></a>之一面，至世尊所，頭面禮足，在一面坐。</p>
<p><a class="t-linehead" id="t-linehead0694a28"></a>爾 <a class="t" id="t0694a29"></a>時，世尊漸與說微妙之法。爾時，王聞法已，白 <a class="t" id="t0694b01"></a>世尊言：「唯願如來當在羅閱城夏坐！亦 <a class="t" id="t0694b02"></a>當供給衣被、飯食、床敷臥具、病瘦醫藥。」</p>
<p><a class="t-linehead" id="t-linehead0694b02"></a>爾 <a class="t" id="t0694b03"></a>時，世尊默然受頻毘娑羅王請。是王以 <a class="t" id="t0694b04"></a>見世尊默然受請，即從坐起，頭面禮足， <a class="t" id="t0694b05"></a>繞三匝便退而去，還詣羅閱城入於宮中。</p>
<a class="t" id="t0694b06"></a>
<p><a class="t-linehead" id="t-linehead0694b06"></a>爾時，頻毘娑羅王在閑靜處，便生此念：「我 <a class="t" id="t0694b07"></a>亦堪任供養如來及比丘僧，盡其形壽，衣 <a class="t" id="t0694b08"></a>被、飲食、床敷臥具、病瘦醫藥，但當愍其下 <a class="t" id="t0694b09"></a>劣。」是時，頻毘娑羅王尋其日告群臣曰： <a class="t" id="t0694b10"></a>「我昨日而生此念：『我能盡形壽供養如來 <a class="t" id="t0694b11"></a>及比丘僧，衣被、飲食、床敷臥具、病 <span class="corr" title="[庾&gt;瘦]">瘦</span> 醫藥， <a class="t" id="t0694b12"></a>亦復當愍諸下劣。』汝等各各相率，次第飯 <a class="t" id="t0694b13"></a>如來諸賢，長夜受福無窮。」爾時，摩竭國王即 <a class="t" id="t0694b14"></a>於宮門前起大講堂，復辦種種食具。</p>
<p><a class="t-linehead" id="t-linehead0694b14"></a>爾時， <a class="t" id="t0694b15"></a>世尊出舍衛國，及將五百比丘，漸漸人間遊 <a class="t" id="t0694b16"></a>化，至羅閱城迦蘭陀竹園所。是時，頻毘娑 <a class="t" id="t0694b17"></a>羅王聞世尊來至迦蘭陀竹園中，尋時乘 <a class="t" id="t0694b18"></a>羽寶之車，至世尊所，頭面禮足，在一面 <a class="t" id="t0694b19"></a>坐。爾時，頻毘娑羅王白世尊言：「我在閑靜 <a class="t" id="t0694b20"></a>之處，便生此念：『如我今日能供辦衣被、飯 <a class="t" id="t0694b21"></a>食、床臥敷具、病瘦醫藥，便念下劣之家。』 <a class="t" id="t0694b22"></a>即告群臣：『汝等各各供辦飲食之具，次第 <a class="t" id="t0694b23"></a>飯佛。』云何，世尊！此是其宜？為非其宜？」</p>
<p><a class="t-linehead" id="t-linehead0694b23"></a>世尊 <a class="t" id="t0694b24"></a>告曰：「善哉！善哉！大王！多所饒益，為天、世 <a class="t" id="t0694b25"></a>人而作福田。」</p>
<p><a class="t-linehead" id="t-linehead0694b25"></a>爾時，頻毘娑羅王白世尊言： <a class="t" id="t0694b26"></a>「唯願世尊明日就宮中食。」</p>
<p><a class="t-linehead" id="t-linehead0694b26"></a>爾時，頻毘娑羅 <a class="t" id="t0694b27"></a>王以見世尊默然受請。時王尋起，頭面禮 <a class="t" id="t0694b28"></a>足，便退而去。</p>
<p><a class="t-linehead" id="t-linehead0694b28"></a>爾時，世尊明日清旦，著衣持鉢， <a class="t" id="t0694b29"></a>入城至王宮中各次第坐。爾時，王給以百 <a class="t" id="t0694c01"></a>味食，手自斟酌，歡喜不亂。爾時，頻毘娑羅 <a class="t" id="t0694c02"></a>王見世尊食訖，除去鉢器，便取一卑座，在 <a class="t" id="t0694c03"></a>如來前坐。</p>
<p><a class="t-linehead" id="t-linehead0694c03"></a>爾時，世尊漸與王說微妙之法， <a class="t" id="t0694c04"></a>令發歡喜之心。爾時，世尊與諸大王及群臣 <a class="t" id="t0694c05"></a>之類，說微妙之法，所謂論者：施論、戒論、生天 <a class="t" id="t0694c06"></a>之論，欲不淨想，淫為穢惡，出要為樂。</p>
<p><a class="t-linehead" id="t-linehead0694c06"></a>爾時， <a class="t" id="t0694c07"></a>世尊以知彼眾生心開意解，無復狐疑，諸 <a class="t" id="t0694c08"></a>佛世尊常所說法：苦、習、盡、道，爾時，世尊盡與 <a class="t" id="t0694c09"></a>說之。當於坐上六十餘人諸塵垢盡，得法 <a class="t" id="t0694c10"></a>眼淨，六十大臣及五百天人諸塵垢盡，得法 <a class="t" id="t0694c11"></a>眼淨。</p>
<p><a class="t-linehead" id="t-linehead0694c11"></a>爾時，世尊即與頻毘娑羅王及諸人 <a class="t" id="t0694c12"></a>民說此頌偈：</p>
<a class="t" id="t0694c13"></a>
<blockquote class="gatha">
<p>「祠祀火為上，　　書中頌為最， <a class="t" id="t0694c14"></a><br>
王為人中尊，　　眾流海為源， <a class="t" id="t0694c15"></a><br>
星中月照明，　　光明日為上。 <a class="t" id="t0694c16"></a><br>
上下及四方，　　諸所有萬物， <a class="t" id="t0694c17"></a><br>
天及世人民，　　佛為最尊上， <a class="t" id="t0694c18"></a><br>
欲求其福者，　　當供養於佛。」</p>
</blockquote>
<a class="t" id="t0694c19"></a>
<p><a class="t-linehead" id="t-linehead0694c19"></a>爾時，世尊說此偈已，便從坐起而去。爾時， <a class="t" id="t0694c20"></a>羅閱城中人民之類，隨其貴賤，從家多少， <a class="t" id="t0694c21"></a>飯佛及比丘僧。</p>
<p><a class="t-linehead" id="t-linehead0694c21"></a>爾時，世尊在迦蘭陀竹園中 <a class="t" id="t0694c22"></a>住，國界人民靡不供養者。爾時，羅閱城中 <a class="t" id="t0694c23"></a>諸梵志等次應作食。是時，彼梵志集在一 <a class="t" id="t0694c24"></a>處，各作是論：「吾等各各出三兩金錢，以 <a class="t" id="t0694c25"></a>供食具。」</p>
<p><a class="t-linehead" id="t-linehead0694c25"></a>爾時，羅閱城中有梵志，名曰雞頭， <a class="t" id="t0694c26"></a>極為貧匱，趣自存活，無金錢可輸，便為諸 <a class="t" id="t0694c27"></a>梵志所驅逐，使出眾中。</p>
<p><a class="t-linehead" id="t-linehead0694c27"></a>是時，雞頭梵志還 <a class="t" id="t0694c28"></a>至家中，而告其婦：「卿今當知，諸梵志等所 <a class="t" id="t0694c29"></a>見驅逐，不聽在眾。所以然者，由無金錢 <a class="t" id="t0695a01"></a>故。」</p>
<p><a class="t-linehead" id="t-linehead0695a01"></a>時婦報言：「還入城中，隨人舉債，必當 <a class="t" id="t0695a02"></a>得之。」又語其主：「七日之後，當相報償。設 <a class="t" id="t0695a03"></a>不償者，我身及婦沒為奴婢。」</p>
<p><a class="t-linehead" id="t-linehead0695a03"></a>是時，梵志隨 <a class="t" id="t0695a04"></a>其婦言，即入城中，處處求索，了不能得。還 <a class="t" id="t0695a05"></a>至婦所，而告之曰：「吾所在求索了不能得， <a class="t" id="t0695a06"></a>當如之何？」</p>
<p><a class="t-linehead" id="t-linehead0695a06"></a>時婦報曰：「羅閱城東有大長者， <a class="t" id="t0695a07"></a>名不奢蜜多羅，饒財多寶，可往至彼而求 <a class="t" id="t0695a08"></a>債之：『見與三兩金錢，七日之後自當相還； <a class="t" id="t0695a09"></a>設不還者，我身及婦沒為奴婢。』」</p>
<p><a class="t-linehead" id="t-linehead0695a09"></a>是時，梵志 <a class="t" id="t0695a10"></a>從婦受語，往詣不奢蜜多羅，從求金錢：「不 <a class="t" id="t0695a11"></a>過七日自當相還；若不相還者，我與婦沒 <a class="t" id="t0695a12"></a>身為奴婢。」是時，不奢蜜多羅即與金錢。</p>
<p><a class="t-linehead" id="t-linehead0695a12"></a>是 <a class="t" id="t0695a13"></a>時，雞頭梵志持此金錢還至婦所，而告之 <a class="t" id="t0695a14"></a>曰：「以得金錢，當何方宜？」</p>
<p><a class="t-linehead" id="t-linehead0695a14"></a>時婦報言：「可持 <a class="t" id="t0695a15"></a>此錢，眾中輸之。」</p>
<p><a class="t-linehead" id="t-linehead0695a15"></a>時，彼梵志即持金錢，往眾 <a class="t" id="t0695a16"></a>中輸之，諸梵志等語此梵志曰：「我等辦具 <a class="t" id="t0695a17"></a>已訖，可持此金錢還歸所在，不須住此 <a class="t" id="t0695a18"></a>眾中。」</p>
<p><a class="t-linehead" id="t-linehead0695a18"></a>時，彼梵志即還到舍，以此因緣，向婦 <a class="t" id="t0695a19"></a>說之，其婦報言：「我等二人共至世尊所，自 <a class="t" id="t0695a20"></a>宣微意。」</p>
<p><a class="t-linehead" id="t-linehead0695a20"></a>爾時，梵志即將其婦至世尊所，共 <a class="t" id="t0695a21"></a>相問訊，在一面坐。又復，其婦禮如來足，在 <a class="t" id="t0695a22"></a>一面坐。爾時，梵志以此因緣，具白世尊。爾 <a class="t" id="t0695a23"></a>時，世尊告梵志曰：「如今可為如來及比丘 <a class="t" id="t0695a24"></a>僧辦其飲食。」</p>
<p><a class="t-linehead" id="t-linehead0695a24"></a>爾時，梵志還熟視其婦。時 <a class="t" id="t0695a25"></a>婦報曰：「但隨佛教，不足疑難。」</p>
<p><a class="t-linehead" id="t-linehead0695a25"></a>爾時，梵志即 <a class="t" id="t0695a26"></a>從坐起，前白佛言：「唯願世尊及比丘眾當 <a class="t" id="t0695a27"></a>受我 <span class="corr" title="[　&gt;請。」]">請</span>。」</p>
<p><a class="t-linehead" id="t-linehead0695a27"></a>是時，世尊默然受梵志請。</p>
<p><a class="t-linehead" id="t-linehead0695a27"></a>爾時，釋提 <a class="t" id="t0695a28"></a>桓因在世尊後，叉手侍焉。爾時，世尊回顧 <a class="t" id="t0695a29"></a>謂釋提桓因：「汝可佐此梵志共辦食具。」</p>
<p><a class="t-linehead" id="t-linehead0695a29"></a>釋 <a class="t" id="t0695b01"></a>提桓因白佛言：「如是。世尊！」</p>
<p><a class="t-linehead" id="t-linehead0695b01"></a>爾時，毘沙門天王 <a class="t" id="t0695b02"></a>去如來不遠，將諸鬼神眾不可稱計，遙 <a class="t" id="t0695b03"></a>扇世尊。是時，釋提桓因語毘沙門天王曰： <a class="t" id="t0695b04"></a>「汝亦可佐此梵志辦此食具。」</p>
<p><a class="t-linehead" id="t-linehead0695b04"></a>毘沙門報曰： <a class="t" id="t0695b05"></a>「甚善。天王！」</p>
<p><a class="t-linehead" id="t-linehead0695b05"></a>是時，毘沙門天王前至佛所，頭面 <a class="t" id="t0695b06"></a>禮足，遶佛三匝，自隱其形，化作人像，領五 <a class="t" id="t0695b07"></a>百鬼神共辦食具。是時，毘沙門天王勅諸 <a class="t" id="t0695b08"></a>鬼神：「汝等速往至栴檀林中而取栴檀。」 <a class="t" id="t0695b09"></a>鐵 <span class="gaiji">廚 <!--gaiji,廚,1[廚-士+一],2&#x2228D;,3--></span>中有五百鬼神於中作食。</p>
<p><a class="t-linehead" id="t-linehead0695b09"></a>是時，釋 <a class="t" id="t0695b10"></a>提桓因告自在天子曰：「毘沙門今日以造 <a class="t" id="t0695b11"></a>鐵厨，與佛、比丘僧作飯食。汝今可化作 <a class="t" id="t0695b12"></a>講堂，使佛、比丘僧於中得飯食。」</p>
<p><a class="t-linehead" id="t-linehead0695b12"></a>自在天 <a class="t" id="t0695b13"></a>子報曰：「此事甚佳。」是時，自在天子聞釋提桓 <a class="t" id="t0695b14"></a>因語，去羅閱城不遠，化作七寶講堂。所 <a class="t" id="t0695b15"></a>謂七寶者：金、銀、水精、琉璃、馬瑙、赤珠、車 <span class="gaiji">璩 <!--gaiji,璩,1[(王*巨)/木],2&#x249B2;,3--></span>。復 <a class="t" id="t0695b16"></a>化作四梯陛：金、銀、水精、琉璃。金梯陛上化 <a class="t" id="t0695b17"></a>作銀樹，銀梯陛上化作金樹，金根、銀莖、 <a class="t" id="t0695b18"></a>銀枝、銀葉。若復金梯陛上化作銀葉、銀 <a class="t" id="t0695b19"></a>枝，水精梯上化作琉璃樹，亦各雜種不可 <a class="t" id="t0695b20"></a>稱計。復以雜寶而廁其間，復以七寶而覆 <a class="t" id="t0695b21"></a>其上，周匝四面懸好金鈴，然彼鈴聲皆出八 <a class="t" id="t0695b22"></a>種之音。復化作好床座，敷以好褥，懸繒 <a class="t" id="t0695b23"></a>幡蓋，世所希有。爾時，以牛頭栴檀然火 <a class="t" id="t0695b24"></a>作食，羅閱城側十二由旬，香熏遍滿其中。</p>
<a class="t" id="t0695b25"></a>
<p><a class="t-linehead" id="t-linehead0695b25"></a>是時，摩竭國王告諸群臣：「我生長深宮，初 <a class="t" id="t0695b26"></a>不聞此香，羅閱城側何緣聞此好香。」</p>
<p><a class="t-linehead" id="t-linehead0695b26"></a>羣臣 <a class="t" id="t0695b27"></a>白王：「此是雞頭梵志在食厨中，然天栴 <a class="t" id="t0695b28"></a>檀香，是其瑞應。」</p>
<p><a class="t-linehead" id="t-linehead0695b28"></a>是時，頻毘娑羅王勅諸羣 <a class="t" id="t0695b29"></a>臣：「速嚴駕羽寶之車，吾欲往至世尊所問 <a class="t" id="t0695c01"></a>訊此緣。」</p>
<p><a class="t-linehead" id="t-linehead0695c01"></a>是時，諸臣報王：「如是，大王！」</p>
<p><a class="t-linehead" id="t-linehead0695c01"></a>頻毘娑 <a class="t" id="t0695c02"></a>羅王即往至世尊所，頭面禮足，在一面立。 <a class="t" id="t0695c03"></a>爾時，國王見此鐵厨中有五百人作食，見 <a class="t" id="t0695c04"></a>已，便作是語：「此是何人所作飲食？」</p>
<p><a class="t-linehead" id="t-linehead0695c04"></a>時，諸鬼 <a class="t" id="t0695c05"></a>神以人形報曰：「雞頭梵志請佛及比丘僧 <a class="t" id="t0695c06"></a>而供養之。」</p>
<p><a class="t-linehead" id="t-linehead0695c06"></a>是時，諸國王復遙見高廣講堂， <a class="t" id="t0695c07"></a>問侍人曰：「此是何人所造講堂？昔所未有， <a class="t" id="t0695c08"></a>為誰所造？」</p>
<p><a class="t-linehead" id="t-linehead0695c08"></a>群臣報曰：「不知此緣。」</p>
<p><a class="t-linehead" id="t-linehead0695c08"></a>是時，頻毘 <a class="t" id="t0695c09"></a>娑羅王作是念：「我今至世尊所問此義，然 <a class="t" id="t0695c10"></a>佛世尊無事不知，無事不見。」</p>
<p><a class="t-linehead" id="t-linehead0695c10"></a>是時，摩竭 <a class="t" id="t0695c11"></a>國頻毘娑羅王往至世尊所，頭面禮足，在 <a class="t" id="t0695c12"></a>一面坐。爾時，頻毘娑羅王白世尊言：「昔日 <a class="t" id="t0695c13"></a>不見此高廣講堂，今日見之。昔日不見此 <a class="t" id="t0695c14"></a>鐵厨，今日見之。將是何物？為是誰變？」</p>
<p><a class="t-linehead" id="t-linehead0695c14"></a>世尊 <a class="t" id="t0695c15"></a>告曰：「大王當知，此毘沙門天王所造，及自 <a class="t" id="t0695c16"></a>在天子造此講堂。」</p>
<p><a class="t-linehead" id="t-linehead0695c16"></a>是時，摩竭國王即於坐 <a class="t" id="t0695c17"></a>上悲泣交集，不能自勝。世尊告曰：「大王！何 <a class="t" id="t0695c18"></a>故悲泣乃至於斯。」</p>
<p><a class="t-linehead" id="t-linehead0695c18"></a>時，頻毘娑羅王白佛言： <a class="t" id="t0695c19"></a>「不敢悲泣，但念後生人民不覩聖興，當來 <a class="t" id="t0695c20"></a>之人慳著財物，無有威德，尚不聞此奇 <a class="t" id="t0695c21"></a>寶之名，何況見乎！今蒙如來有奇特之變， <a class="t" id="t0695c22"></a>出現於世，是故悲泣。」</p>
<p><a class="t-linehead" id="t-linehead0695c22"></a>世尊告曰：「當來之世，國 <a class="t" id="t0695c23"></a>王、人民實不覩此變。」</p>
<p><a class="t-linehead" id="t-linehead0695c23"></a>爾時，世尊即與國王 <a class="t" id="t0695c24"></a>說法，使發歡喜之心。王聞法已，即從坐而 <a class="t" id="t0695c25"></a>去。</p>
<p><a class="t-linehead" id="t-linehead0695c25"></a>是時，毘沙門天王即其日語雞頭梵志 <a class="t" id="t0695c26"></a>曰：「汝舒右手。」是時，雞頭即舒右手，毘沙門 <a class="t" id="t0695c27"></a>天王即授與金鋌，又告之曰：「自以此金鋌 <a class="t" id="t0695c28"></a>投于地上。」</p>
<p><a class="t-linehead" id="t-linehead0695c28"></a>是時，梵志即投于地上，乃成 <a class="t" id="t0695c29"></a>百千兩金。毘沙門天王報曰：「汝持此金鋌 <a class="t" id="t0696a01"></a>入城中買種種飲食，持來此間。」</p>
<p><a class="t-linehead" id="t-linehead0696a01"></a>是時，梵志 <a class="t" id="t0696a02"></a>受天王教，即持此金入城買種種飲食， <a class="t" id="t0696a03"></a>持來厨所。是時，毘沙門天王沐浴梵志，與 <a class="t" id="t0696a04"></a>著種種衣裳，手執香火，教白：「時到，今正是 <a class="t" id="t0696a05"></a>時，願尊屈顧。」</p>
<p><a class="t-linehead" id="t-linehead0696a05"></a>是時，梵志即受其教，手執香 <a class="t" id="t0696a06"></a>爐而白：「時到，唯願屈顧。」</p>
<p><a class="t-linehead" id="t-linehead0696a06"></a>爾時，世尊以知 <a class="t" id="t0696a07"></a>時至，著衣持鉢，將諸比丘眾往至講堂所， <a class="t" id="t0696a08"></a>各次第坐，及比丘眾亦次第坐。是時，雞頭梵 <a class="t" id="t0696a09"></a>志見飲食極多，然眾僧復少，前白世尊言：「今 <a class="t" id="t0696a10"></a>日食飲極為豐多，然比丘僧少，不審云何？」</p>
<a class="t" id="t0696a11"></a>
<p><a class="t-linehead" id="t-linehead0696a11"></a>世尊告曰：「汝今，梵志！手執香爐，上高臺上， <a class="t" id="t0696a12"></a>向東、南、西、北，並作是說：『諸釋迦文佛弟子得 <a class="t" id="t0696a13"></a>六神通，漏盡阿羅漢者，盡集此講堂。』」</p>
<p><a class="t-linehead" id="t-linehead0696a13"></a>梵志白 <a class="t" id="t0696a14"></a>言「如是，世尊！」是時，梵志從佛受教，即上樓 <a class="t" id="t0696a15"></a>上請諸漏盡阿羅漢。是時，東方有二十一 <a class="t" id="t0696a16"></a>千阿羅漢，從東方來詣此講堂；南方二十 <a class="t" id="t0696a17"></a>一千，西方二十一千，北方二十一千阿羅 <a class="t" id="t0696a18"></a>漢集此講堂。爾時，講堂上有八萬四千阿羅 <a class="t" id="t0696a19"></a>漢集在一處。</p>
<p><a class="t-linehead" id="t-linehead0696a19"></a>是時，頻毘娑羅王將諸群 <a class="t" id="t0696a20"></a>臣至世尊所，頭面禮足及禮比丘僧。是時， <a class="t" id="t0696a21"></a>雞頭梵志見比丘僧已，歡喜踊躍，不能自 <a class="t" id="t0696a22"></a>勝。以飯食之具，飯佛及比丘僧，手自斟酌， <a class="t" id="t0696a23"></a>歡喜不辭。然故有遺餘之食，是時雞頭梵 <a class="t" id="t0696a24"></a>志前白佛言：「今飯佛及比丘僧，故有遺餘 <a class="t" id="t0696a25"></a>飯食在。」</p>
<p><a class="t-linehead" id="t-linehead0696a25"></a>世尊告曰：「汝今可請佛及比丘僧 <a class="t" id="t0696a26"></a>七日供養。」</p>
<p><a class="t-linehead" id="t-linehead0696a26"></a>梵志對曰：「如是，瞿曇！」是時，雞頭 <a class="t" id="t0696a27"></a>梵志即前長跪，白世尊言：「今請佛及比丘 <a class="t" id="t0696a28"></a>僧七日供養，自當供給衣被、飯食、床敷臥 <a class="t" id="t0696a29"></a>具、病瘦醫藥。」</p>
<p><a class="t-linehead" id="t-linehead0696a29"></a>爾時，世尊默然受請。</p>
<p><a class="t-linehead" id="t-linehead0696a29"></a>爾時，大 <a class="t" id="t0696b01"></a>眾之中有比丘尼名舍鳩利。是時，比丘尼 <a class="t" id="t0696b02"></a>白世尊言：「我今心中生念：『頗有釋迦文佛弟 <a class="t" id="t0696b03"></a>子漏盡阿羅漢不集此乎？』又以天眼觀東 <a class="t" id="t0696b04"></a>方界，南方、西方、北方皆悉觀之，靡不來者， <a class="t" id="t0696b05"></a>皆悉運集。今此大會純是羅漢真人運集。」</p>
<a class="t" id="t0696b06"></a>
<p><a class="t-linehead" id="t-linehead0696b06"></a>世尊告曰：「如是，舍鳩利，如汝所言，此之大 <a class="t" id="t0696b07"></a>會純是真人，東、西、南、北無不集者。」爾時，世尊 <a class="t" id="t0696b08"></a>以此因緣，告諸比丘：「汝等頗見比丘尼中 <a class="t" id="t0696b09"></a>天眼徹覩，如此比丘尼等乎？」</p>
<p><a class="t-linehead" id="t-linehead0696b09"></a>諸比丘對曰：「不 <a class="t" id="t0696b10"></a>見也。世尊！」</p>
<p><a class="t-linehead" id="t-linehead0696b10"></a>爾時，世尊告諸比丘：「我聲聞中第 <a class="t" id="t0696b11"></a>一弟子天眼第一者，所謂舍鳩利比丘尼是。」</p>
<a class="t" id="t0696b12"></a>
<p><a class="t-linehead" id="t-linehead0696b12"></a>時，雞頭梵志七日之中供養聖眾衣被、飯食、 <a class="t" id="t0696b13"></a>床敷臥具、病瘦醫藥，復以華香散如來 <a class="t" id="t0696b14"></a>上。是時，此華在虛空中化作七寶交露臺。 <a class="t" id="t0696b15"></a>是時，梵志見交露臺已，歡喜踊躍，不能自 <a class="t" id="t0696b16"></a>勝，前白佛言：「唯願世尊聽在道次，得作沙 <a class="t" id="t0696b17"></a>門。」</p>
<p><a class="t-linehead" id="t-linehead0696b17"></a>爾時，雞頭梵志即得為道，諸根寂靜，自 <a class="t" id="t0696b18"></a>修其志，除去睡眠，設眼見色亦不起想念； <a class="t" id="t0696b19"></a>其眼根亦無惡想流馳諸念而護眼根。若耳 <a class="t" id="t0696b20"></a>聞聲，鼻嗅香，舌知味，身知細滑，不起細滑 <a class="t" id="t0696b21"></a>之想，意知法亦然。是時，便滅五結蓋，覆蔽 <a class="t" id="t0696b22"></a>人心者，令人無智慧；亦無殺害之意，而淨 <a class="t" id="t0696b23"></a>其心，不殺，不念殺，不教人殺，手不執刀 <a class="t" id="t0696b24"></a>杖，起仁慈之心向一切眾生；除去不與取， <a class="t" id="t0696b25"></a>不起盜心，而淨其意；恒有施心於一切眾 <a class="t" id="t0696b26"></a>生，亦使不盜。已不婬妷，亦復教人使不 <a class="t" id="t0696b27"></a>婬；恒修梵行，清淨無瑕穢，於梵行中而 <a class="t" id="t0696b28"></a>淨其心。亦不妄語，亦不教人使行妄語； <a class="t" id="t0696b29"></a>恒念至誠，無有虛詐誑惑世人，於中而淨 <a class="t" id="t0696c01"></a>其心。復非兩舌，亦不教人使兩舌。若此 <a class="t" id="t0696c02"></a>間語不傳至彼，設彼間語不傳至此，於 <a class="t" id="t0696c03"></a>中而淨其意。於食知足，不著氣味，不著 <a class="t" id="t0696c04"></a>榮色，不著肥白，但欲支其形體，使全其 <a class="t" id="t0696c05"></a>命。欲除故痛，使新者不生，得修行道，長 <a class="t" id="t0696c06"></a>處無為之地，猶如有男女，以脂膏塗瘡 <a class="t" id="t0696c07"></a>者，但欲除愈故也。此亦如是，所以於食知 <a class="t" id="t0696c08"></a>足者，欲使故痛除愈，新者不生。</p>
<p><a class="t-linehead" id="t-linehead0696c08"></a>或復是時， <a class="t" id="t0696c09"></a>達曉行道，不失時節，不失三十七道品之 <a class="t" id="t0696c10"></a>行。或坐、或行，除去睡眠之蓋；或初夜時，或坐 <a class="t" id="t0696c11"></a>或行，除去睡眠之蓋；或中夜時右脇著地，脚 <a class="t" id="t0696c12"></a>脚相累，繫意在明。彼復以後夜時，或坐、或經 <a class="t" id="t0696c13"></a>行而淨其意。是時，飲食知足，經行不失時 <a class="t" id="t0696c14"></a>節，除去欲不淨想，無諸惡行，而遊初禪，有 <a class="t" id="t0696c15"></a>覺、有觀；息念、猗歡樂，而遊二禪；無有樂； <a class="t" id="t0696c16"></a>護念清淨，自知身有樂，諸賢所求護念清淨 <a class="t" id="t0696c17"></a>者而遊三禪；彼苦樂已滅，無有愁憂，無 <a class="t" id="t0696c18"></a>苦無樂，護念清淨，遊於四禪。</p>
<p><a class="t-linehead" id="t-linehead0696c18"></a>彼以三昧心， <a class="t" id="t0696c19"></a>清淨無瑕穢，亦得無所畏。復得三昧，自 <a class="t" id="t0696c20"></a>憶無數世事，彼便憶過去之事。若一生、二生、 <a class="t" id="t0696c21"></a>三生、四生、五生、十生、二十生、三十生、四十生、五 <a class="t" id="t0696c22"></a>十生、百生、千生、萬生、數千萬生、成劫、敗劫、成 <a class="t" id="t0696c23"></a>敗之劫，我曾生彼處，姓某、字某，食如此之 <a class="t" id="t0696c24"></a>食，受如是苦樂，壽命長短，彼死此生，死此生 <a class="t" id="t0696c25"></a>彼，因緣本末，皆悉知之。彼復以三昧心清淨 <a class="t" id="t0696c26"></a>無瑕穢，得無所畏，觀眾生類生者、死者。彼 <a class="t" id="t0696c27"></a>復以天眼觀眾生類，生者、死者，善趣、惡趣， <a class="t" id="t0696c28"></a>善色、惡色，若好、若醜，隨行所種，皆悉知之。 <a class="t" id="t0696c29"></a>或有眾生類身、口、意行惡，誹謗賢聖，造邪 <a class="t" id="t0697a01"></a>業本，身壞命終，生地獄中。或復有眾生身、 <a class="t" id="t0697a02"></a>口行善，不誹謗賢聖，身壞命終，生善處天 <a class="t" id="t0697a03"></a>上。復以清淨天眼觀眾生類若好、若醜，善 <a class="t" id="t0697a04"></a>趣、惡趣，善色、惡色，皆悉知之，得無所畏，復 <a class="t" id="t0697a05"></a>施心盡漏，後觀此苦，以實知之。此是苦，此 <a class="t" id="t0697a06"></a>是苦習、苦盡、苦出要，如實知之。彼作是觀 <a class="t" id="t0697a07"></a>已，欲漏心、有漏心、無明漏心得解脫。已得解 <a class="t" id="t0697a08"></a>脫，便得解脫智：生死已盡，梵行已立，所作 <a class="t" id="t0697a09"></a>已辦，更不復受胎，如實知之。是時，雞頭梵 <a class="t" id="t0697a10"></a>志便成阿羅漢。</p>
<p><a class="t-linehead" id="t-linehead0697a10"></a>爾時，尊者雞頭聞佛所說， <a class="t" id="t0697a11"></a>歡喜奉行。</p>
<a class="t" id="t0697a12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
