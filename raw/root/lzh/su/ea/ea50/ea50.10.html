<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea50.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">50.10</span> <span class="mirror-right">（一〇）</span>
</h1>
</div>
<p><a class="t-linehead" id="t-linehead0813c26"></a>聞如是：</p>
<p>一時，佛在羅閱城耆闍崛山中， <a class="t" id="t0813c27"></a>與大比丘眾五百人俱。</p>
<p><a class="t-linehead" id="t-linehead0813c27"></a>爾時，有一異比丘白 <a class="t" id="t0813c28"></a>世尊言：「劫頗有邊際乎？」</p>
<p><a class="t-linehead" id="t-linehead0813c28"></a>佛告比丘：「方便引 <a class="t" id="t0813c29"></a>譬，然劫數無窮盡，過去久遠，於此賢劫中， <a class="t" id="t0814a01"></a>有佛出，號曰俱樓孫至真、等正覺。爾時，此 <a class="t" id="t0814a02"></a>耆闍崛山更有姓號。爾時，羅閱城人民之 <a class="t" id="t0814a03"></a>類，上此耆闍崛山中，四日四夜，行乃徹頂。 <a class="t" id="t0814a04"></a>又復，比丘！拘那含牟尼佛時，此耆闍崛山更 <a class="t" id="t0814a05"></a>有姓號。爾時，羅閱城人民之類，三日三夜，行 <a class="t" id="t0814a06"></a>乃至此山頂。迦葉如來出現於世，此耆闍崛 <a class="t" id="t0814a07"></a>山更有姓號。時，羅閱城人民之類，二日二夜， <a class="t" id="t0814a08"></a>行乃至此山頂。如我今日釋迦文佛出現 <a class="t" id="t0814a09"></a>於世，此山名耆闍崛山，須臾之頃乃到此 <a class="t" id="t0814a10"></a>山頂。若彌勒如來出現於世，此山亦名耆闍 <a class="t" id="t0814a11"></a>崛山。所以然者，諸佛神力咸使出此山 <a class="t" id="t0814a12"></a>在。</p>
<p><a class="t-linehead" id="t-linehead0814a12"></a>「比丘！當以方便，知劫有衰盡，不可稱 <a class="t" id="t0814a13"></a>計。然劫有二種：大劫、小劫。若於劫中無佛 <a class="t" id="t0814a14"></a>出世，爾時復有辟支佛出世，此名為小劫。 <a class="t" id="t0814a15"></a>若如來於劫中出世，爾時彼劫中無有辟 <a class="t" id="t0814a16"></a>支佛出現於世，此名為大劫。比丘！當以此 <a class="t" id="t0814a17"></a>方便，知劫數長遠，不可稱計。是故，比丘！當 <a class="t" id="t0814a18"></a>憶此劫數之義。」</p>
<p><a class="t-linehead" id="t-linehead0814a18"></a>爾時，異比丘聞佛所說，歡 <a class="t" id="t0814a19"></a>喜奉行。</p>
<a class="t" id="t0814a20"></a>
<p class="endsection"><span class="t-juanname">增壹阿含經卷第四十八</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
