<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea50.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">50.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0813b23"></a>聞如是：</p>
<p>一時，佛在舍衛國祇樹給孤獨 <a class="t" id="t0813b24"></a>園。</p>
<p><a class="t-linehead" id="t-linehead0813b24"></a>爾時，生漏梵志往至世尊所，共相問訊，在 <a class="t" id="t0813b25"></a>一面坐。爾時，生漏梵志白世尊曰：「為有幾 <a class="t" id="t0813b26"></a>劫過去？」</p>
<p><a class="t-linehead" id="t-linehead0813b26"></a>佛告梵志：「過去諸劫不可稱計。」</p>
<p><a class="t-linehead" id="t-linehead0813b26"></a>梵 <a class="t" id="t0813b27"></a>志白佛：「為可計數不乎？沙門瞿曇恒說三 <a class="t" id="t0813b28"></a>世。云何為三？所謂過去、將來、現在。沙門瞿曇 <a class="t" id="t0813b29"></a>亦知過去、當來、現在之世，唯願沙門演說劫 <a class="t" id="t0813c01"></a>數之義。」</p>
<p><a class="t-linehead" id="t-linehead0813c01"></a>佛告梵志：「若當我說因此劫，復次此 <a class="t" id="t0813c02"></a>劫，我既滅度，汝取命終，不知劫數之義。所 <a class="t" id="t0813c03"></a>以然者，如今人壽短促，極壽不過百年。計 <a class="t" id="t0813c04"></a>百年中數劫者，我取滅度，汝既命終，終不 <a class="t" id="t0813c05"></a>知劫數之義。梵志當知，如來亦有此知，具 <a class="t" id="t0813c06"></a>足分別劫數，眾生壽命長短，受其苦樂，皆 <a class="t" id="t0813c07"></a>悉分明。今當與汝引譬，智者以譬喻得 <a class="t" id="t0813c08"></a>解。猶如恒沙之數，亦無有限，無有量，不 <a class="t" id="t0813c09"></a>可計算，過去劫者其數如是。不可稱計，不 <a class="t" id="t0813c10"></a>可籌量。」</p>
<p><a class="t-linehead" id="t-linehead0813c10"></a>梵志白佛：「當來劫頗有幾數？」</p>
<p><a class="t-linehead" id="t-linehead0813c10"></a>佛 <a class="t" id="t0813c11"></a>告梵志：「亦恒沙之數，無有齊畔，不可稱 <a class="t" id="t0813c12"></a>計，非算所及。」</p>
<p><a class="t-linehead" id="t-linehead0813c12"></a>梵志復問佛：「頗有現在劫、 <a class="t" id="t0813c13"></a>成敗劫乎？」</p>
<p><a class="t-linehead" id="t-linehead0813c13"></a>佛告梵志：「有此成劫、敗劫，非 <a class="t" id="t0813c14"></a>一劫、百劫，猶如器皿在危地，終不安住； <a class="t" id="t0813c15"></a>設當住者要當顛倒，諸世界方域亦復如是。 <a class="t" id="t0813c16"></a>或有劫成，或有劫敗，此數亦復叵計為幾 <a class="t" id="t0813c17"></a>劫成，為幾劫敗。所以然者，生死長遠無 <a class="t" id="t0813c18"></a>有邊際。眾生以無明結覆蓋，漂浪流滯，從 <a class="t" id="t0813c19"></a>今世至後世，從後世至今世，長夜受苦 <a class="t" id="t0813c20"></a>惱，當可厭患去離此惱。是故，梵志！當作 <a class="t" id="t0813c21"></a>是學。」</p>
<p><a class="t-linehead" id="t-linehead0813c21"></a>爾時，生漏梵志白世尊言：「沙門瞿曇！ <a class="t" id="t0813c22"></a>甚奇！甚特！知過去當來劫數之義，我今重復 <a class="t" id="t0813c23"></a>自歸沙門瞿曇！唯願沙門瞿曇聽為優婆 <a class="t" id="t0813c24"></a>塞，盡其形壽不敢復殺，乃至飲酒。」</p>
<p><a class="t-linehead" id="t-linehead0813c24"></a>爾時，生 <a class="t" id="t0813c25"></a>漏梵志聞佛所說，歡喜奉行。</p>
<a class="t" id="t0813c26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
