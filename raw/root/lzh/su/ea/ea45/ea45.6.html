<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea45.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">45.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0773b20"></a>聞如是：</p>
<p>一時，佛在舍衛國祇樹給孤獨 <a class="t" id="t0773b21"></a>園。</p>
<p><a class="t-linehead" id="t-linehead0773b21"></a>爾時，尊者舍利弗清旦從靜室起至世 <a class="t" id="t0773b22"></a>尊所，頭面禮足，在一面坐。爾時，佛告舍利 <a class="t" id="t0773b23"></a>弗曰：「汝今諸根清淨，顏貌與人有異，汝今 <a class="t" id="t0773b24"></a>遊何三昧？」</p>
<p><a class="t-linehead" id="t-linehead0773b24"></a>舍利弗白佛言：「唯然，世尊！我恒 <a class="t" id="t0773b25"></a>遊空三昧。」</p>
<p><a class="t-linehead" id="t-linehead0773b25"></a>佛告舍利弗言：「善哉！善哉！舍利 <a class="t" id="t0773b26"></a>弗！乃能遊於空三昧。所以然者，諸虛空 <a class="t" id="t0773b27"></a>三昧者最為第一，其有比丘遊虛空三 <a class="t" id="t0773b28"></a>昧，計無吾我、人、壽命，亦不見有眾生；亦復 <a class="t" id="t0773b29"></a>不見諸行本末，已不見，亦不造行本；已無 <a class="t" id="t0773c01"></a>行，更不受有；已無受有，不復受苦樂之 <a class="t" id="t0773c02"></a>報。</p>
<p><a class="t-linehead" id="t-linehead0773c02"></a>「舍利弗當知，我昔未成佛道，坐樹王下， <a class="t" id="t0773c03"></a>便作是念：『此眾生類為不剋獲何法，流 <a class="t" id="t0773c04"></a>轉生死不得解脫？』時，我復作是念：『無有 <a class="t" id="t0773c05"></a>空三昧者，便流浪生死，不得至竟解脫。 <a class="t" id="t0773c06"></a>有此空三昧，但眾生未剋，使眾生起想著 <a class="t" id="t0773c07"></a>之念，以起世間之想，便受生死之分。若 <a class="t" id="t0773c08"></a>得是空三昧，亦無所願，便得無願三昧；以 <a class="t" id="t0773c09"></a>得無願三昧，不求死此生彼，都無想念 <a class="t" id="t0773c10"></a>時，彼行者復有無想三昧可得娛樂。此 <a class="t" id="t0773c11"></a>眾生類皆由不得三昧故，流浪生死。』觀 <a class="t" id="t0773c12"></a>察諸法已，便得空三昧，已得空三昧，便成 <a class="t" id="t0773c13"></a>阿耨多羅三藐三菩提。當我爾時，以得空 <a class="t" id="t0773c14"></a>三昧，七日七夜觀視道樹，目未曾眴。舍利 <a class="t" id="t0773c15"></a>弗，以此方便，知空三昧者，於諸三昧最 <a class="t" id="t0773c16"></a>為第一三昧，王三昧者，空三昧是也。是故，舍 <a class="t" id="t0773c17"></a>利弗！當求方便，辦空三昧。如是，舍利弗！ <a class="t" id="t0773c18"></a>當作是學。」</p>
<p><a class="t-linehead" id="t-linehead0773c18"></a>爾時，舍利弗聞佛所說，歡喜奉 <a class="t" id="t0773c19"></a>行。</p>
<a class="t" id="t0773c20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
