<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea45.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">45.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0770c13"></a>聞如是：</p>
<p>一時，佛在釋翅闇婆梨果園， <a class="t" id="t0770c14"></a>與大比丘眾五百人俱。</p>
<p><a class="t-linehead" id="t-linehead0770c14"></a>是時，尊者舍利弗、尊 <a class="t" id="t0770c15"></a>者目乾連於彼夏坐已，將五百比丘在人 <a class="t" id="t0770c16"></a>間遊化，漸漸來至釋翅村中。爾時，行來比丘 <a class="t" id="t0770c17"></a>及住比丘各各自相謂言，共相問訊，又且 <a class="t" id="t0770c18"></a>聲音高大。爾時，世尊聞諸比丘音響高大， <a class="t" id="t0770c19"></a>即告阿難曰：「今此園中是誰音響，聲大乃 <a class="t" id="t0770c20"></a>爾，如似破木石之聲。」</p>
<p><a class="t-linehead" id="t-linehead0770c20"></a>阿難白佛言：「今舍利 <a class="t" id="t0770c21"></a>弗及目連將五百比丘來在此，行來比丘、 <a class="t" id="t0770c22"></a>久住比丘共相問訊，故有此聲耳。」</p>
<p><a class="t-linehead" id="t-linehead0770c22"></a>佛告阿 <a class="t" id="t0770c23"></a>難曰：「汝速遣舍利弗、目乾連比丘，不須住 <a class="t" id="t0770c24"></a>此。」</p>
<p><a class="t-linehead" id="t-linehead0770c24"></a>是時，阿難受教已，即往至舍利弗、目乾 <a class="t" id="t0770c25"></a>連比丘所，即語之曰：「世尊有教，速離此去， <a class="t" id="t0770c26"></a>不須住此。」</p>
<p><a class="t-linehead" id="t-linehead0770c26"></a>舍利弗報曰：「唯然受教。」</p>
<p><a class="t-linehead" id="t-linehead0770c26"></a>爾時，舍 <a class="t" id="t0770c27"></a>利弗、目乾連即出彼園中，將五百比丘涉 <a class="t" id="t0770c28"></a>道而去。</p>
<p><a class="t-linehead" id="t-linehead0770c28"></a>爾時，諸釋聞舍利弗、目乾連比丘 <a class="t" id="t0770c29"></a>為世尊所遣，即往至舍利弗、目乾連比丘 <a class="t" id="t0771a01"></a>所，頭面禮足，白舍利弗曰：「諸賢！欲何所趣 <a class="t" id="t0771a02"></a>向？」</p>
<p><a class="t-linehead" id="t-linehead0771a02"></a>舍利弗報曰：「我等為如來所遣，各求安 <a class="t" id="t0771a03"></a>處。」</p>
<p><a class="t-linehead" id="t-linehead0771a03"></a>是時，諸釋白舍利弗言：「諸賢！小留意，我 <a class="t" id="t0771a04"></a>等當向如來懺悔。」</p>
<p><a class="t-linehead" id="t-linehead0771a04"></a>是時，諸釋即往至世尊 <a class="t" id="t0771a05"></a>所，頭面禮足，在一面坐。白世尊言：「唯願世 <a class="t" id="t0771a06"></a>尊原捨遠來比丘過咎，唯願世尊以時教 <a class="t" id="t0771a07"></a>誨。其中遠來比丘初學道者，新來入法中， <a class="t" id="t0771a08"></a>未覲尊顏，備有變悔之心，猶如茂苗不遇 <a class="t" id="t0771a09"></a>潤澤，便不成就。今此比丘亦復如是，不覲 <a class="t" id="t0771a10"></a>如來而去者，恐能有變悔之心。」</p>
<p><a class="t-linehead" id="t-linehead0771a10"></a>是時，梵天 <a class="t" id="t0771a11"></a>王知如來心中所念，猶如力士屈伸臂 <a class="t" id="t0771a12"></a>頃，從梵天沒，來至如來所，頭面禮足，在一 <a class="t" id="t0771a13"></a>面立。爾時，梵天王白世尊言：「唯願世尊 <a class="t" id="t0771a14"></a>原捨遠來比丘所作愆過，以時教誨！其 <a class="t" id="t0771a15"></a>中或有比丘未究竟者，便懷變悔之心。彼 <a class="t" id="t0771a16"></a>人不覩如來顏像，便有變意，還就本業。亦 <a class="t" id="t0771a17"></a>如新生犢子，生失其母，憂愁不食。此亦如 <a class="t" id="t0771a18"></a>是，若新學比丘不得覩如來者，便當遠 <a class="t" id="t0771a19"></a>離此正法。」</p>
<p><a class="t-linehead" id="t-linehead0771a19"></a>爾時，世尊便受釋種之諫，及梵 <a class="t" id="t0771a20"></a>天王犢子之喻。是時，世尊顧盻，阿難便生斯 <a class="t" id="t0771a21"></a>念：「如來以受諸人民及天人之諫。」是時， <a class="t" id="t0771a22"></a>阿難即往至舍利弗、目乾連比丘所，而語 <a class="t" id="t0771a23"></a>之曰：「如來欲得與眾僧相見，天及人民 <a class="t" id="t0771a24"></a>皆陳啟此理。」</p>
<p><a class="t-linehead" id="t-linehead0771a24"></a>爾時，舍利弗告諸比丘曰：「汝 <a class="t" id="t0771a25"></a>等各收攝衣鉢，共往世尊所，然如來已 <a class="t" id="t0771a26"></a>受我等懺悔。」</p>
<p><a class="t-linehead" id="t-linehead0771a26"></a>是時，舍利弗、目揵連將五百 <a class="t" id="t0771a27"></a>比丘至世尊所，頭面禮足，在一面坐。</p>
<p><a class="t-linehead" id="t-linehead0771a27"></a>是時， <a class="t" id="t0771a28"></a>佛問舍利弗曰：「吾向者遣諸比丘僧，於汝 <a class="t" id="t0771a29"></a>意云何？」</p>
<p><a class="t-linehead" id="t-linehead0771a29"></a>舍利弗言：「向者如來遣諸眾僧，我 <a class="t" id="t0771b01"></a>便作是念：『如來好遊閑靜，獨處無為，不樂 <a class="t" id="t0771b02"></a>在閙，是故遣諸聖眾耳。』」</p>
<p><a class="t-linehead" id="t-linehead0771b02"></a>佛告舍利弗曰： <a class="t" id="t0771b03"></a>「汝後復生何念？聖眾是時誰之累？」</p>
<p><a class="t-linehead" id="t-linehead0771b03"></a>舍利弗 <a class="t" id="t0771b04"></a>白佛言：「時我，世尊！復生此念：『我亦當在 <a class="t" id="t0771b05"></a>閑靜獨遊，不處市閙中。』」</p>
<p><a class="t-linehead" id="t-linehead0771b05"></a>佛告舍利弗曰： <a class="t" id="t0771b06"></a>「勿作是語，亦莫生此念，云我當在閑靜 <a class="t" id="t0771b07"></a>之處也。如今聖眾之累，豈非依舍利弗、目 <a class="t" id="t0771b08"></a>乾連比丘乎？」</p>
<p><a class="t-linehead" id="t-linehead0771b08"></a>爾時，世尊告大目乾連曰： <a class="t" id="t0771b09"></a>「我遣諸眾僧，汝有何念？」</p>
<p><a class="t-linehead" id="t-linehead0771b09"></a>目乾連白佛言： <a class="t" id="t0771b10"></a>「如來遣眾僧，我便生斯念：『如來欲得獨處 <a class="t" id="t0771b11"></a>無為，故遣聖眾耳。』」</p>
<p><a class="t-linehead" id="t-linehead0771b11"></a>佛告目乾連：「汝後復 <a class="t" id="t0771b12"></a>生何念？」</p>
<p><a class="t-linehead" id="t-linehead0771b12"></a>目乾連白佛言：「然今如來遣諸 <a class="t" id="t0771b13"></a>聖眾，我等宜還收集之，令不分散。」</p>
<p><a class="t-linehead" id="t-linehead0771b13"></a>佛告目 <a class="t" id="t0771b14"></a>乾連：「善哉！目連！如汝所說，眾中之標 <a class="t" id="t0771b15"></a>首，唯吾與汝二人耳。自今已往，目乾連 <a class="t" id="t0771b16"></a>當教誨諸後學比丘，使長夜之中永處安 <a class="t" id="t0771b17"></a>隱之處，無令中退，墮落生死。若有比丘 <a class="t" id="t0771b18"></a>成就九法者，於現法中不得長大。云何為 <a class="t" id="t0771b19"></a>九？與惡知識從事親近，非事恒喜遊行，恒 <a class="t" id="t0771b20"></a>抱長患，好畜財貨，貪著衣鉢，多虛乾妄 <a class="t" id="t0771b21"></a>亂意非定，無有慧明，不解義趣，不隨時 <a class="t" id="t0771b22"></a>受誨。是謂，目連！若比丘成就此九者，於 <a class="t" id="t0771b23"></a>現法中不得長大有所潤及。</p>
<p><a class="t-linehead" id="t-linehead0771b23"></a>「設有比丘 <a class="t" id="t0771b24"></a>能成就九者便有所成辦。云何為九？與 <a class="t" id="t0771b25"></a>善知識從事，修行正法不著邪業，恒遊 <a class="t" id="t0771b26"></a>獨處不樂人間，少病無患，亦復不多畜諸 <a class="t" id="t0771b27"></a>財寶，不貪著衣鉢，勤行精進無有亂心，聞 <a class="t" id="t0771b28"></a>義便解更不中受，隨時聽法無有厭足。 <a class="t" id="t0771b29"></a>是謂，目連！若有比丘成就此九法者，於現 <a class="t" id="t0771c01"></a>法中多所饒益。是故，目連，當念勤加往 <a class="t" id="t0771c02"></a>誨諸比丘，使長夜之中致無為之處。」</p>
<p><a class="t-linehead" id="t-linehead0771c02"></a>爾 <a class="t" id="t0771c03"></a>時，世尊便說此偈：</p>
<a class="t" id="t0771c04"></a>
<blockquote class="gatha">
<p>「常念自覺悟，　　勿著於非法， <a class="t" id="t0771c05"></a><br>
所修應正行，　　得度生死難。 <a class="t" id="t0771c06"></a><br>
作是而獲是，　　作此獲此福， <a class="t" id="t0771c07"></a><br>
眾生流浪久，　　斷於老病死。 <a class="t" id="t0771c08"></a><br>
以辦更不習，　　復更造非行， <a class="t" id="t0771c09"></a><br>
如此放逸人，　　成於有漏行。 <a class="t" id="t0771c10"></a><br>
設有勤加心，　　恒在心首者， <a class="t" id="t0771c11"></a><br>
展轉相教誡，　　便成無漏人。</p>
</blockquote>
<a class="t" id="t0771c12"></a>
<p><a class="t-linehead" id="t-linehead0771c12"></a>「是故，目乾連！當與諸比丘而作是誨，當 <a class="t" id="t0771c13"></a>念作是學。」</p>
<p><a class="t-linehead" id="t-linehead0771c13"></a>是時，世尊與諸比丘說極妙之 <a class="t" id="t0771c14"></a>法，令發歡喜之心。是時，諸比丘聞法已， <a class="t" id="t0771c15"></a>於彼眾中六十餘比丘漏盡意解。</p>
<p><a class="t-linehead" id="t-linehead0771c15"></a>爾時，諸比 <a class="t" id="t0771c16"></a>丘聞佛所說，歡喜奉行。</p>
<a class="t" id="t0771c17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
