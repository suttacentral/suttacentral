<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.2</span> <span class="mirror-right">（二）念法</span>
</h1>
</div>
<p><a class="t-linehead" id="t-linehead0554b11"></a>聞如是：</p>
<p>一時，佛在舍衛國祇樹給孤獨 <a class="t" id="t0554b12"></a>園。</p>
<p><a class="t-linehead" id="t-linehead0554b12"></a>爾時，世尊告諸比丘：「當修行一法，當廣 <a class="t" id="t0554b13"></a>布一法；修行、廣布一法已，便有名譽，成大 <a class="t" id="t0554b14"></a>果報，諸善普至，得甘露味，至無為處，便 <a class="t" id="t0554b15"></a>成神通，除諸亂想，逮沙門果，自致涅槃。云 <a class="t" id="t0554b16"></a>何為一法？所謂念法。」</p>
<p><a class="t-linehead" id="t-linehead0554b16"></a>佛告諸比丘：「云何修 <a class="t" id="t0554b17"></a>行念法，便有名譽，成大果報，諸善普至， <a class="t" id="t0554b18"></a>得甘露味，至無為處，便成神通，除諸亂想， <a class="t" id="t0554b19"></a>獲沙門果，自致涅槃？」</p>
<p><a class="t-linehead" id="t-linehead0554b19"></a>爾時，諸比丘白世尊 <a class="t" id="t0554b20"></a>曰：「諸法之本，如來所說。唯願世尊為諸比 <a class="t" id="t0554b21"></a>丘說此妙義，諸比丘從如來聞已，便當受 <a class="t" id="t0554b22"></a>持。」</p>
<p><a class="t-linehead" id="t-linehead0554b22"></a>爾時，世尊告諸比丘：「諦聽！諦聽！善思念 <a class="t" id="t0554b23"></a>之，吾當為汝廣分別說。」</p>
<p><a class="t-linehead" id="t-linehead0554b23"></a>對曰：「如是。世尊！」諸 <a class="t" id="t0554b24"></a>比丘前受教已。</p>
<p><a class="t-linehead" id="t-linehead0554b24"></a>佛告之曰：「若有比丘正身 <a class="t" id="t0554b25"></a>正意，結跏趺坐，繫念在前，無有他想，專精 <a class="t" id="t0554b26"></a>念法。除諸欲愛，無有塵勞，渴愛之心，永不 <a class="t" id="t0554b27"></a>復興。夫正法者，於欲至無欲，離諸結縛、諸 <a class="t" id="t0554b28"></a>蓋之病。此法猶如眾香之氣，無有瑕疵亂 <a class="t" id="t0554b29"></a>想之念。是謂，比丘！修行念法者，便有名 <a class="t" id="t0554c01"></a>譽，成大果報，諸善普至，得甘露味，至無 <a class="t" id="t0554c02"></a>為處，便成神通，除諸亂想，逮沙門果，自 <a class="t" id="t0554c03"></a>致涅槃。是故，諸比丘！常當思惟，不離法念， <a class="t" id="t0554c04"></a>便當獲此諸善功德。如是，諸比丘！當作是 <a class="t" id="t0554c05"></a>學。」</p>
<p><a class="t-linehead" id="t-linehead0554c05"></a>爾時，諸比丘聞佛所說，歡喜奉行。</p>
<a class="t" id="t0554c06"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
