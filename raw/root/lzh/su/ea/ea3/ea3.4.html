<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.4</span> <span class="mirror-right">（四）念戒</span>
</h1>
</div>
<p><a class="t-linehead" id="t-linehead0555a05"></a>聞如是：</p>
<p>一時，佛在舍衛國祇樹給孤獨 <a class="t" id="t0555a06"></a>園。</p>
<p><a class="t-linehead" id="t-linehead0555a06"></a>爾時，世尊告諸比丘：「當修行一法，當廣 <a class="t" id="t0555a07"></a>布一法；修行一法已，便有名譽，成大果報， <a class="t" id="t0555a08"></a>諸善普至，得甘露味，至無為處，便成神 <a class="t" id="t0555a09"></a>通，除諸亂想，逮沙門果，自致涅槃。云何為 <a class="t" id="t0555a10"></a>一法？所謂念戒。」</p>
<p><a class="t-linehead" id="t-linehead0555a10"></a>佛告諸比丘：「云何修行念 <a class="t" id="t0555a11"></a>戒，便有名譽，成大果報，諸善普至，得甘 <a class="t" id="t0555a12"></a>露味，至無為處，便成神通，除諸亂想，獲 <a class="t" id="t0555a13"></a>沙門果，自致涅槃？」</p>
<p><a class="t-linehead" id="t-linehead0555a13"></a>爾時，諸比丘白世尊曰： <a class="t" id="t0555a14"></a>「諸法之本，如來所說。唯願世尊為諸比丘 <a class="t" id="t0555a15"></a>說此妙義，諸比丘從如來聞已，便當受持。」</p>
<a class="t" id="t0555a16"></a>
<p><a class="t-linehead" id="t-linehead0555a16"></a>爾時，世尊告諸比丘：「諦聽！諦聽！善思念之，吾 <a class="t" id="t0555a17"></a>當為汝廣分別說。」</p>
<p><a class="t-linehead" id="t-linehead0555a17"></a>諸比丘對曰：「如是。世尊！」 <a class="t" id="t0555a18"></a>諸比丘前受教已。</p>
<p><a class="t-linehead" id="t-linehead0555a18"></a>世尊告曰。「若有比丘正 <a class="t" id="t0555a19"></a>身正意，結跏趺坐，繫念在前，無有他想，專 <a class="t" id="t0555a20"></a>精念戒。所謂戒者，息諸惡故。戒能成道，令 <a class="t" id="t0555a21"></a>人歡喜，戒纓絡身，現眾好故。夫禁戒者，猶 <a class="t" id="t0555a22"></a>吉祥瓶，所願便剋，諸道品法，皆由戒成。如 <a class="t" id="t0555a23"></a>是，比丘！行禁戒者，成大果報，諸善普至， <a class="t" id="t0555a24"></a>得甘露味，至無為處，便成神通，除諸亂想， <a class="t" id="t0555a25"></a>獲沙門果，自致涅槃。是故，諸比丘！常當思 <a class="t" id="t0555a26"></a>惟，不離戒念，便當獲此諸善功德。如是，諸 <a class="t" id="t0555a27"></a>比丘！當作是學。」</p>
<p><a class="t-linehead" id="t-linehead0555a27"></a>爾時，諸比丘聞佛所說，歡 <a class="t" id="t0555a28"></a>喜奉行。</p>
<a class="t" id="t0555a29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
