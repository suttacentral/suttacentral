<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.3</span> <span class="mirror-right">（三）念眾</span>
</h1>
</div>
<p><a class="t-linehead" id="t-linehead0554c06"></a>聞如是：</p>
<p>一時，佛在舍衛國祇樹給孤獨 <a class="t" id="t0554c07"></a>園。</p>
<p><a class="t-linehead" id="t-linehead0554c07"></a>爾時，世尊告諸比丘：「當修行一法，當 <a class="t" id="t0554c08"></a>廣布一法；修行一法已，便有名譽，成大功 <a class="t" id="t0554c09"></a>德，諸善普至，得甘露味，至無為處，便成神 <a class="t" id="t0554c10"></a>通，除諸亂想，逮沙門果，自致涅槃。云何 <a class="t" id="t0554c11"></a>為一法？所謂念僧。」</p>
<p><a class="t-linehead" id="t-linehead0554c11"></a>佛告諸比丘：「云何修 <a class="t" id="t0554c12"></a>行念僧，便有名譽，成大果報，諸善普至， <a class="t" id="t0554c13"></a>得甘露味，至無為處，便成神通，除諸亂想， <a class="t" id="t0554c14"></a>獲沙門果，自致涅槃？」</p>
<p><a class="t-linehead" id="t-linehead0554c14"></a>爾時，諸比丘白世尊 <a class="t" id="t0554c15"></a>曰：「諸法之本，如來所說。唯願世尊為諸比 <a class="t" id="t0554c16"></a>丘說此妙義，諸比丘從如來聞已，便當受 <a class="t" id="t0554c17"></a>持。」</p>
<p><a class="t-linehead" id="t-linehead0554c17"></a>爾時，世尊告諸比丘：「諦聽！諦聽！善思念 <a class="t" id="t0554c18"></a>之，吾當為汝廣分別說。」</p>
<p><a class="t-linehead" id="t-linehead0554c18"></a>對曰：「如是。世尊！」諸 <a class="t" id="t0554c19"></a>比丘前受教已。</p>
<p><a class="t-linehead" id="t-linehead0554c19"></a>世尊告曰：「若有比丘正身 <a class="t" id="t0554c20"></a>正意，結跏趺坐，繫念在前，無有他想，專精 <a class="t" id="t0554c21"></a>念眾。如來聖眾，善業成就，質直順義，無有 <a class="t" id="t0554c22"></a>邪業，上下和穆，法法成就。如來聖眾，戒成就， <a class="t" id="t0554c23"></a>三昧成就，智慧成就，解脫成就，度知見成 <a class="t" id="t0554c24"></a>就。聖眾者，所謂四雙八輩，是謂如來聖眾， <a class="t" id="t0554c25"></a>應當恭敬，承事禮順。所以然者，是世福田 <a class="t" id="t0554c26"></a>故。於此眾中，皆同一器，亦以自度，復度他人 <a class="t" id="t0554c27"></a>至三乘道，如此之業名曰聖眾。是謂，諸比 <a class="t" id="t0554c28"></a>丘！若念僧者，便有名譽，成大果報，諸善普 <a class="t" id="t0554c29"></a>至，得甘露味，至無為處，便成神通，除諸亂 <a class="t" id="t0555a01"></a>想，逮沙門果，自致涅槃。是故，諸比丘！常當 <a class="t" id="t0555a02"></a>思惟，不離僧念，便當獲此諸善功德。如是， <a class="t" id="t0555a03"></a>諸比丘！當作是學。」</p>
<p><a class="t-linehead" id="t-linehead0555a03"></a>爾時，諸比丘聞佛所說， <a class="t" id="t0555a04"></a>歡喜奉行。</p>
<a class="t" id="t0555a05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
