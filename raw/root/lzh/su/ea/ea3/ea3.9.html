<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.9</span> <span class="mirror-right">（九）念身</span>
</h1>
</div>
<p><a class="t-linehead" id="t-linehead0556b15"></a>聞如是：</p>
<p>一時，佛在舍衛國祇樹給孤獨 <a class="t" id="t0556b16"></a>園。</p>
<p><a class="t-linehead" id="t-linehead0556b16"></a>爾時，世尊告諸比丘：「當修行一法，當廣 <a class="t" id="t0556b17"></a>布一法；修行一法已，便有名譽，成大果報， <a class="t" id="t0556b18"></a>諸善普至，得甘露味，至無為道，便成神 <a class="t" id="t0556b19"></a>通，除諸亂想，逮沙門果，自致涅槃。云何為 <a class="t" id="t0556b20"></a>一法？所謂念身。」</p>
<p><a class="t-linehead" id="t-linehead0556b20"></a>佛告諸比丘：「云何修行念 <a class="t" id="t0556b21"></a>身，便有名譽，成大果報，諸善普至，得甘 <a class="t" id="t0556b22"></a>露味，至無為處，便成神通，除諸亂想，獲沙 <a class="t" id="t0556b23"></a>門果，自致涅槃？」</p>
<p><a class="t-linehead" id="t-linehead0556b23"></a>爾時，諸比丘白世尊曰：「諸 <a class="t" id="t0556b24"></a>法之本，如來所宣。唯願世尊為諸比丘說 <a class="t" id="t0556b25"></a>此妙法，諸比丘從如來聞法已，便當受持。」</p>
<a class="t" id="t0556b26"></a>
<p><a class="t-linehead" id="t-linehead0556b26"></a>爾時，世尊告諸比丘：「諦聽！諦聽！善思念之， <a class="t" id="t0556b27"></a>吾當為汝廣分別說。」</p>
<p><a class="t-linehead" id="t-linehead0556b27"></a>諸比丘對曰：「如是。世 <a class="t" id="t0556b28"></a>尊！」諸比丘前受教已。</p>
<p><a class="t-linehead" id="t-linehead0556b28"></a>世尊告曰：「若有比丘 <a class="t" id="t0556b29"></a>正身正意，結跏趺坐，繫念在前，無有他想， <a class="t" id="t0556c01"></a>專精念身。所謂念身者，髮、毛、爪、齒、皮、肉、筋、 <a class="t" id="t0556c02"></a>骨、膽、肝、肺、心、脾、腎、大腸、小腸、白 <span class="gaiji">［月＊直］ <!--gaiji,,1[月*直],2&#x4408;,3--></span>、膀胱、屎、 <a class="t" id="t0556c03"></a>尿、百葉、滄、蕩、脾、泡、溺、淚、唾、涕、膿、血、肪脂、 <span class="gaiji">［泳－永＋羡］ <!--gaiji,,1[泳-永+羡],2,3--></span>、 <a class="t" id="t0556c04"></a>髑髏、腦。何者是身為？地種是也？水種是也？火 <a class="t" id="t0556c05"></a>種是耶？風種是也？為父種、母種所造耶？從 <a class="t" id="t0556c06"></a>何處來？為誰所造？眼、耳、鼻、口、身、心，此終當 <a class="t" id="t0556c07"></a>生何處？如是。諸比丘！名曰念身，便得具 <a class="t" id="t0556c08"></a>足，成大果報，諸善普至，得甘露味，至無 <a class="t" id="t0556c09"></a>為處，便成神通，除諸亂想，獲沙門果，自致 <a class="t" id="t0556c10"></a>涅槃。是故，諸比丘！常當思惟，不離身念，便 <a class="t" id="t0556c11"></a>當獲此諸善功德。如是，諸比丘！當作是學。」</p>
<a class="t" id="t0556c12"></a>
<p><a class="t-linehead" id="t-linehead0556c12"></a>爾時，諸比丘聞佛所說，歡喜奉行。</p>
<a class="t" id="t0556c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
