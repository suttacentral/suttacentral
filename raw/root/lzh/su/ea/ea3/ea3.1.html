<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 3</span> <span class="mirror-right">廣演品第三</span></p>
<h1 class="mirror-row">
<span class="mirror-left latin">3.1</span> <span class="mirror-right">（一）念佛</span>
</h1>
</div>
<a class="t" id="t0554a01"></a> <a class="t" id="t0554a02"></a> <a class="t" id="t0554a03"></a>
<p class="suttainfo"><span class="t-juanname">增壹阿含經卷第二</span><br>
<a class="t" id="t0554a04"></a> <a class="t" id="t0554a05"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0554a06"></a> <a class="t" id="t0554a07"></a>
<p><a class="t-linehead" id="t-linehead0554a07"></a>聞如是：</p>
<p>一時，佛在舍衛國祇樹給孤獨 <a class="t" id="t0554a08"></a>園。</p>
<p><a class="t-linehead" id="t-linehead0554a08"></a>爾時，世尊告諸比丘：「當修行一法，當廣 <a class="t" id="t0554a09"></a>布一法；已修行一法，便有名譽，成大果報， <a class="t" id="t0554a10"></a>諸善普至，得甘露味，至無為處，便成神 <a class="t" id="t0554a11"></a>通，除諸亂想，逮沙門果，自致涅槃。云何 <a class="t" id="t0554a12"></a>為一法？所謂念佛。」</p>
<p><a class="t-linehead" id="t-linehead0554a12"></a>佛告諸比丘：「云何修行 <a class="t" id="t0554a13"></a>念佛，便有名譽，成大果報，諸善普至，得 <a class="t" id="t0554a14"></a>甘露味，至無為處，便成神通，除諸亂想，獲 <a class="t" id="t0554a15"></a>沙門果，自致涅槃？」</p>
<p><a class="t-linehead" id="t-linehead0554a15"></a>爾時，諸比丘白世尊曰： <a class="t" id="t0554a16"></a>「諸法之本，如來所說。唯願世尊為諸比丘 <a class="t" id="t0554a17"></a>說此妙義，諸比丘從如來聞已，便當受持。」</p>
<a class="t" id="t0554a18"></a>
<p><a class="t-linehead" id="t-linehead0554a18"></a>爾時，世尊告諸比丘：「諦聽！諦聽！善思念之，吾 <a class="t" id="t0554a19"></a>當為汝廣分別之。」</p>
<p><a class="t-linehead" id="t-linehead0554a19"></a>答曰：「如是。世尊！」諸比 <a class="t" id="t0554a20"></a>丘前受教已。</p>
<p><a class="t-linehead" id="t-linehead0554a20"></a>世尊告曰：「若有比丘正身 <a class="t" id="t0554a21"></a>正意，結跏趺坐，繫念在前，無有他想，專 <a class="t" id="t0554a22"></a>精念佛。觀如來形，未曾離目；已不離 <a class="t" id="t0554a23"></a>目，便念如來功德：如來體者，金剛所成，十力 <a class="t" id="t0554a24"></a>具足，四無所畏，在眾勇健。如來顏貌，端正 <a class="t" id="t0554a25"></a>無雙，視之無厭；戒德成就，猶如金剛，而不 <a class="t" id="t0554a26"></a>可毀，清淨無瑕，亦如琉璃。如來三昧，未 <a class="t" id="t0554a27"></a>始有減，已息永寂，而無他念；憍慢強梁，諸情 <a class="t" id="t0554a28"></a>憺怕，欲意、恚想、愚惑之心、猶豫網結，皆悉 <a class="t" id="t0554a29"></a>除盡。如來慧身，智無崖底，無所罣礙。如 <a class="t" id="t0554b01"></a>來身者，解脫成就，諸趣已盡，無復生分，言我 <a class="t" id="t0554b02"></a>當更墮於生死。如來身者，度知見城，知 <a class="t" id="t0554b03"></a>他人根，應度不度，此死生彼，周旋往來生 <a class="t" id="t0554b04"></a>死之際，有解脫者，無解脫者，皆具知之。是 <a class="t" id="t0554b05"></a>謂修行念佛，便有名譽，成大果報，諸善普 <a class="t" id="t0554b06"></a>至，得甘露 <span class="corr" title="[昧&gt;味]">味</span> ，至無為處，便成神通，除諸 <a class="t" id="t0554b07"></a>亂想，獲沙門果，自致涅槃。是故，諸比丘！常 <a class="t" id="t0554b08"></a>當思惟，不離佛念，便當獲此諸善功德。如 <a class="t" id="t0554b09"></a>是，諸比丘！當作是學。」</p>
<p><a class="t-linehead" id="t-linehead0554b09"></a>爾時，諸比丘聞佛所 <a class="t" id="t0554b10"></a>說，歡喜奉行。</p>
<a class="t" id="t0554b11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
