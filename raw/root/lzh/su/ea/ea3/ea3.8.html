<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.8</span> <span class="mirror-right">（八）念安般</span>
</h1>
</div>
<p><a class="t-linehead" id="t-linehead0556a15"></a>聞如是：</p>
<p>一時，佛在舍衛國祇樹給孤獨 <a class="t" id="t0556a16"></a>園。</p>
<p><a class="t-linehead" id="t-linehead0556a16"></a>爾時，世尊告諸比丘：「當修行一法，當廣 <a class="t" id="t0556a17"></a>布一法；修行一法已，便有名譽，成大果報， <a class="t" id="t0556a18"></a>諸善普具，得甘露味，至無為處，便成神 <a class="t" id="t0556a19"></a>通，除諸亂想，逮沙門果，自致涅槃。云何 <a class="t" id="t0556a20"></a>為一法？所謂念安般。」</p>
<p><a class="t-linehead" id="t-linehead0556a20"></a>佛告諸比丘：「云何修 <a class="t" id="t0556a21"></a>行念安般，便有名譽，成大果報，眾善普具， <a class="t" id="t0556a22"></a>得甘露味，至無為處，便成神通，除諸亂 <a class="t" id="t0556a23"></a>想，獲沙門果，自致涅槃？」</p>
<p><a class="t-linehead" id="t-linehead0556a23"></a>爾時，諸比丘白世 <a class="t" id="t0556a24"></a>尊曰：「諸法之本，如來所宣。唯願世尊為諸 <a class="t" id="t0556a25"></a>比丘說此妙義，諸比丘從如來聞已，便當 <a class="t" id="t0556a26"></a>受持。」</p>
<p><a class="t-linehead" id="t-linehead0556a26"></a>爾時，世尊告諸比丘：「諦聽！諦聽！善思 <a class="t" id="t0556a27"></a>念之，吾當為汝廣分別說。」</p>
<p><a class="t-linehead" id="t-linehead0556a27"></a>諸比丘對曰：「如 <a class="t" id="t0556a28"></a>是。世尊！」諸比丘前受教已。</p>
<p><a class="t-linehead" id="t-linehead0556a28"></a>世尊告曰：「若有 <a class="t" id="t0556a29"></a>比丘正身正意，結跏趺坐，繫念在前，無有 <a class="t" id="t0556b01"></a>他想，專精念安般。所謂安般者。若息長時，亦 <a class="t" id="t0556b02"></a>當觀知我今息長；若復息短，亦當觀知我 <a class="t" id="t0556b03"></a>今息短；若息極冷，亦當觀知我今息冷；若 <a class="t" id="t0556b04"></a>復息熱，亦當觀知我今息熱。具觀身體，從 <a class="t" id="t0556b05"></a>頭至足皆當觀知。若復息有長短，亦當 <a class="t" id="t0556b06"></a>觀息有長有短，用心持身，知息長短，皆悉 <a class="t" id="t0556b07"></a>知之，尋息出入，分別曉了。若心持身知息 <a class="t" id="t0556b08"></a>長短，亦復知之，數息長短，分別曉了。如 <a class="t" id="t0556b09"></a>是，諸比丘！名曰念安般，便得具足，成大果 <a class="t" id="t0556b10"></a>報，諸善普至，得甘露味，至無為處，便成 <a class="t" id="t0556b11"></a>神通，除諸亂想，獲沙門果，自致涅槃。是故， <a class="t" id="t0556b12"></a>諸比丘！常當思惟，不離安般念，便當獲此 <a class="t" id="t0556b13"></a>諸善功德。如是，諸比丘！當作是學。」</p>
<p><a class="t-linehead" id="t-linehead0556b13"></a>爾時，諸 <a class="t" id="t0556b14"></a>比丘聞佛所說，歡喜奉行。</p>
<a class="t" id="t0556b15"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
