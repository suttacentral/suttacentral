<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.7</span> <span class="mirror-right">（七）念休息</span>
</h1>
</div>
<p><a class="t-linehead" id="t-linehead0555c20"></a>聞如是：</p>
<p>一時，佛在舍衛國祇樹給孤獨 <a class="t" id="t0555c21"></a>園。</p>
<p><a class="t-linehead" id="t-linehead0555c21"></a>爾時，世尊告諸比丘：「當修行一法，當廣 <a class="t" id="t0555c22"></a>布一法；修行一法已，便有名譽，成大果報， <a class="t" id="t0555c23"></a>諸善普至，得甘露味，至無為處，便成神 <a class="t" id="t0555c24"></a>通，除諸亂想，逮沙門果，自致涅槃。云何為 <a class="t" id="t0555c25"></a>一法？所謂念休息。」</p>
<p><a class="t-linehead" id="t-linehead0555c25"></a>佛告諸比丘：「云何修行 <a class="t" id="t0555c26"></a>念休息，便有名譽，成大果報，眾善普至，得 <a class="t" id="t0555c27"></a>甘露味，至無為處，便成神通，除諸亂想，獲 <a class="t" id="t0555c28"></a>沙門果，自致涅槃？」</p>
<p><a class="t-linehead" id="t-linehead0555c28"></a>爾時，諸比丘白世尊曰： <a class="t" id="t0555c29"></a>「諸法之本，如來所說。唯願世尊為諸比丘說 <a class="t" id="t0556a01"></a>此妙義，諸比丘從如來聞已，便當受持。」</p>
<p><a class="t-linehead" id="t-linehead0556a01"></a>爾 <a class="t" id="t0556a02"></a>時，世尊告諸比丘：「諦聽！諦聽！善思念之，吾 <a class="t" id="t0556a03"></a>當為汝廣分別說。」</p>
<p><a class="t-linehead" id="t-linehead0556a03"></a>諸比丘對曰：「如是。世尊！」 <a class="t" id="t0556a04"></a>諸比丘前受教已。</p>
<p><a class="t-linehead" id="t-linehead0556a04"></a>世尊告曰：「若有比丘正 <a class="t" id="t0556a05"></a>身正意，結跏趺坐，繫念在前，無有他想，專 <a class="t" id="t0556a06"></a>精念休息。所謂休息者，心意想息，志性詳諦， <a class="t" id="t0556a07"></a>亦無卒暴，恒專一心，意樂閑居，常求方便， <a class="t" id="t0556a08"></a>入三昧定。常念不貪，勝光上達。如是，諸比 <a class="t" id="t0556a09"></a>丘！名曰念休息，便得具足，成大果報，諸善 <a class="t" id="t0556a10"></a>普至，得甘露味，至無為處，便成神通，除 <a class="t" id="t0556a11"></a>諸亂想，獲沙門果，自致涅槃。是故，諸比丘！ <a class="t" id="t0556a12"></a>常當思惟，不離休息念，便當獲此諸善功 <a class="t" id="t0556a13"></a>德。如是，諸比丘！當作是學。」</p>
<p><a class="t-linehead" id="t-linehead0556a13"></a>爾時，諸比丘聞 <a class="t" id="t0556a14"></a>佛所說，歡喜奉行。</p>
<a class="t" id="t0556a15"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
