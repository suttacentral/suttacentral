<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea2.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">2.10</span> <span class="mirror-right">（一〇）念死</span>
</h1>
</div>
<p><a class="t-linehead" id="t-linehead0553b23"></a>聞如是：</p>
<p>一時，佛在舍衛國祇樹給孤獨 <a class="t" id="t0553b24"></a>園。</p>
<p><a class="t-linehead" id="t-linehead0553b24"></a>爾時，世尊告諸比丘：「當修行一法，當廣 <a class="t" id="t0553b25"></a>布一法；便成神通，除諸亂想，獲沙門果，自 <a class="t" id="t0553b26"></a>致涅槃。云何為一法？所謂念死。當善修行， <a class="t" id="t0553b27"></a>當廣演布，便成神通，去眾亂想，得沙門 <a class="t" id="t0553b28"></a>果，自致涅槃。是故，諸比丘！當修行一法， <a class="t" id="t0553b29"></a>當廣布一法。如是，諸比丘！當作是學。」</p>
<p><a class="t-linehead" id="t-linehead0553b29"></a>爾 <a class="t" id="t0553c01"></a>時，諸比丘聞佛所說，歡喜奉行。</p>
<a class="t" id="t0553c02"></a>
<blockquote class="gatha">
<p>佛、法、聖眾念　　戒、施及天念 <a class="t" id="t0553c03"></a><br>
休息、安般念　　身、死念在後</p>
</blockquote>
<a class="t" id="t0553c04"></a>
<p class="endsection"><span class="t-juanname">增壹阿含經卷第一</span></p>
<a class="t" id="t0553c05"></a>
<div class="w">
<div>
<blockquote class="gatha">
<p>「『「於今我首上，　　已生衰耗毛； <a class="t" id="t0553c06"></a><br>
　　天使已來至，　　宜當時出家。</p>
</blockquote>
<a class="t" id="t0553c07"></a>
<p><a class="t-linehead" id="t-linehead0553c07"></a>「『「我今已食人中之福，宜當自勉昇天之德， <a class="t" id="t0553c08"></a>剃除鬚髮，著三法衣，以信堅固，出家學道， <a class="t" id="t0553c09"></a>離於眾苦。」</p>
<p><a class="t-linehead" id="t-linehead0553c09"></a>「『時，長壽王告第一太子善觀曰： <a class="t" id="t0553c10"></a>「卿今知不？吾已首上生白髮，意欲剃除鬚 <a class="t" id="t0553c11"></a>髮，著三法衣，以信堅固，出家學道，離於眾 <a class="t" id="t0553c12"></a>苦。汝紹吾位，以法治化，勿令有失，違吾言 <a class="t" id="t0553c13"></a>教，造凡夫行。所以然者，若有斯人，違吾言 <a class="t" id="t0553c14"></a>者，為凡夫之行。夫凡夫者，長處三塗、八難 <a class="t" id="t0553c15"></a>之中。」時，王長壽八萬四千歲善修梵行，行 <a class="t" id="t0553c16"></a>四等心，慈、悲、喜、護，身逝命終，生梵天上。時， <a class="t" id="t0553c17"></a>王善觀憶父王教，未曾暫捨，以法治化，無 <a class="t" id="t0553c18"></a>有阿曲。』</p>
<p><a class="t-linehead" id="t-linehead0553c18"></a>「迦葉！知不？爾時摩訶提婆，豈異人 <a class="t" id="t0553c19"></a>乎？莫作是觀，爾時王者，今釋迦文是；時長 <a class="t" id="t0553c20"></a>壽王者，今阿難身是；爾時善觀者，今優多 <a class="t" id="t0553c21"></a>羅比丘是；恒受王法未曾捨忘，亦不斷絕。 <a class="t" id="t0553c22"></a>時，善觀王復興父王勅，以法治化，不斷王 <a class="t" id="t0553c23"></a>教。所以然者，以父王教，難得違故。」</p>
<p><a class="t-linehead" id="t-linehead0553c23"></a>爾時，尊 <a class="t" id="t0553c24"></a>者阿難便說偈曰：</p>
</div>
</div>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
