<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea36.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">36.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0703a02"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0703a03"></a>
<p><a class="t-linehead" id="t-linehead0703a03"></a>爾時，世尊告諸比丘：「造作浴室有五功德。 <a class="t" id="t0703a04"></a>云何為五？一者除風，二者病得差，三者 <a class="t" id="t0703a05"></a>除去塵垢，四者身體輕便，五者得肥白。是 <a class="t" id="t0703a06"></a>謂，比丘！造作浴室有此五功德。是故，諸比 <a class="t" id="t0703a07"></a>丘！若有四部之眾欲求此五功德者，當 <a class="t" id="t0703a08"></a>求方便，造立浴室。如是，諸比丘！當作是學。」</p>
<a class="t" id="t0703a09"></a>
<p><a class="t-linehead" id="t-linehead0703a09"></a>爾時，諸比丘聞佛所說，歡喜奉行。</p>
<a class="t" id="t0703a10"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
