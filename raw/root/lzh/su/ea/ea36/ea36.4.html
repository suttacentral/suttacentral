<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea36.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">36.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0703a18"></a>聞如是：</p>
<p>一時，佛在舍衛國祇樹給孤獨 <a class="t" id="t0703a19"></a>園。</p>
<p><a class="t-linehead" id="t-linehead0703a19"></a>爾時，世尊告諸比丘：「汝等頗見屠牛之 <a class="t" id="t0703a20"></a>人，以此財業後得乘車馬、大象乎？」</p>
<p><a class="t-linehead" id="t-linehead0703a20"></a>諸比丘 <a class="t" id="t0703a21"></a>對曰：「非也。世尊！」</p>
<p><a class="t-linehead" id="t-linehead0703a21"></a>世尊告曰：「善哉！諸比丘！我 <a class="t" id="t0703a22"></a>亦不見、不聞屠牛之人殺害牛已，得乘 <a class="t" id="t0703a23"></a>車馬、大象。所以然者，我亦不見屠牛之人 <a class="t" id="t0703a24"></a>得乘車馬、大象，終無此理。云何，比丘！汝等 <a class="t" id="t0703a25"></a>頗見屠羊、殺猪，或獵捕鹿，如此之人作此 <a class="t" id="t0703a26"></a>惡已，得此財業後得乘車馬、大象乎？」</p>
<p><a class="t-linehead" id="t-linehead0703a26"></a>諸比 <a class="t" id="t0703a27"></a>丘對曰：「非也。世尊！」</p>
<p><a class="t-linehead" id="t-linehead0703a27"></a>世尊告曰：「善哉！諸比丘！我 <a class="t" id="t0703a28"></a>亦不見、不聞屠牛之人殺害生類已，得 <a class="t" id="t0703a29"></a>乘車馬、大象，終無此理。汝等比丘，若見殺 <a class="t" id="t0703b01"></a>牛之人乘車馬者，此是前世之德，非今世 <a class="t" id="t0703b02"></a>福也；皆是前世宿行所致也。汝等若見殺 <a class="t" id="t0703b03"></a>羊之人得乘車馬者，當知此人前世宿福 <a class="t" id="t0703b04"></a>之所種也。所以然者，皆由殺心不除故 <a class="t" id="t0703b05"></a>也。何以故。若有人親近惡人，好喜殺生，種 <a class="t" id="t0703b06"></a>地獄之罪。若來人中，壽命極短。若復有人 <a class="t" id="t0703b07"></a>好喜偷盜，種地獄罪，如彼屠牛之人，賤取 <a class="t" id="t0703b08"></a>貴賣，誑惑世人，不按正法。屠牛之人亦 <a class="t" id="t0703b09"></a>復如是，由殺心故，致此罪咎，不得乘車 <a class="t" id="t0703b10"></a>馬、大象。是故，諸比丘！當起慈心於一切眾 <a class="t" id="t0703b11"></a>生。如是，諸比丘！當作是學。」</p>
<p><a class="t-linehead" id="t-linehead0703b11"></a>爾時，諸比丘聞 <a class="t" id="t0703b12"></a>佛所說，歡喜奉行。</p>
<a class="t" id="t0703b13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
