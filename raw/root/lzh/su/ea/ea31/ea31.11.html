<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea31.11">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">31.11</span> <span class="mirror-right">（一一）無諍訟</span>
</h1>
</div>
<p><a class="t-linehead" id="t-linehead0673b01"></a>聞如是：</p>
<p>一時，佛在舍衛國祇樹給孤獨 <a class="t" id="t0673b02"></a>園。</p>
<p><a class="t-linehead" id="t-linehead0673b02"></a>爾時，目連弟子、阿難弟子二人共談：「我等 <a class="t" id="t0673b03"></a>二人同聲經唄，誰者為勝？」</p>
<p><a class="t-linehead" id="t-linehead0673b03"></a>是時，眾多比丘聞 <a class="t" id="t0673b04"></a>此二人各各共論，聞已，便往至世尊所，頭面 <a class="t" id="t0673b05"></a>禮足，在一面坐。爾時，眾多比丘白世尊言： <a class="t" id="t0673b06"></a>「今有二人共論：『我等二人共誦經唄，何者 <a class="t" id="t0673b07"></a>為妙？』」</p>
<p><a class="t-linehead" id="t-linehead0673b07"></a>爾時，世尊告一比丘：「汝往呼此二比 <a class="t" id="t0673b08"></a>丘使來。」</p>
<p><a class="t-linehead" id="t-linehead0673b08"></a>比丘對曰：「如是。世尊！」比丘從佛受 <a class="t" id="t0673b09"></a>教。即往至彼二人所，語彼二人曰：「世尊喚 <a class="t" id="t0673b10"></a>卿。」</p>
<p><a class="t-linehead" id="t-linehead0673b10"></a>是時，二人聞比丘語已，即至世尊所，頭 <a class="t" id="t0673b11"></a>面禮足，在一面住。</p>
<p><a class="t-linehead" id="t-linehead0673b11"></a>爾時，世尊告二人曰：「汝 <a class="t" id="t0673b12"></a>等愚人實有此語：『我等共誦經唄，何者為 <a class="t" id="t0673b13"></a>妙？』」</p>
<p><a class="t-linehead" id="t-linehead0673b13"></a>二人對曰：「如是。世尊！」</p>
<p><a class="t-linehead" id="t-linehead0673b13"></a>世尊告曰：「汝等頗 <a class="t" id="t0673b14"></a>聞我說此法共競諍乎？如此之法，何異梵 <a class="t" id="t0673b15"></a>志？」</p>
<p><a class="t-linehead" id="t-linehead0673b15"></a>諸比丘對曰：「不聞如來而說此法。」</p>
<p><a class="t-linehead" id="t-linehead0673b15"></a>世尊 <a class="t" id="t0673b16"></a>告曰：「我由來不與諸比丘而說此法，當諍 <a class="t" id="t0673b17"></a>勝負耶？然我今日所說法，欲有降伏，有 <a class="t" id="t0673b18"></a>所教化。若有比丘受法之時，當念思惟 <a class="t" id="t0673b19"></a>四緣之法，意與契經、阿毘曇、律共相應不？ <a class="t" id="t0673b20"></a>設共相應者，當念奉行。」</p>
<p><a class="t-linehead" id="t-linehead0673b20"></a>爾時，世尊便說此 <a class="t" id="t0673b21"></a>偈：</p>
<a class="t" id="t0673b22"></a>
<blockquote class="gatha">
<p>「多誦無益事，　　此法非為妙， <a class="t" id="t0673b23"></a><br>
猶算牛頭數，　　非此沙門要。 <a class="t" id="t0673b24"></a><br>
若少多誦習，　　於法而行法， <a class="t" id="t0673b25"></a><br>
此法極為上，　　可謂沙門法。 <a class="t" id="t0673b26"></a><br>
雖誦千章，　　不義何益？　　不如一句， <a class="t" id="t0673b27"></a><br>
聞可得道。　　雖誦千言，　　不義何益？ <a class="t" id="t0673b28"></a><br>
不如一義，　　聞可得道。　　千千為敵， <a class="t" id="t0673b29"></a><br>
一夫勝之，　　未若自勝，　　已忍者上。</p>
</blockquote>
<a class="t" id="t0673c01"></a>
<p><a class="t-linehead" id="t-linehead0673c01"></a>「是故，諸比丘！自今以後，未復諍訟有勝負 <a class="t" id="t0673c02"></a>心。所以然者，念當降伏一切人民。若復 <a class="t" id="t0673c03"></a>比丘有勝負心，共諍訟心而共競者，即以 <a class="t" id="t0673c04"></a>法、律治彼。比丘！以是之故，當自修行。」</p>
<p><a class="t-linehead" id="t-linehead0673c04"></a>是 <a class="t" id="t0673c05"></a>故，二比丘聞佛此語已，即從坐起，禮世 <a class="t" id="t0673c06"></a>尊足，而求悔過：「自今已後，更不復為，唯願 <a class="t" id="t0673c07"></a>世尊受其悔過。」</p>
<p><a class="t-linehead" id="t-linehead0673c07"></a>世尊告曰：「大法之中快得 <a class="t" id="t0673c08"></a>改過，自知有諍競之心，聽汝悔過。諸比 <a class="t" id="t0673c09"></a>丘！更莫復爾。如是，諸比丘！當作是學。」</p>
<p><a class="t-linehead" id="t-linehead0673c09"></a>爾時， <a class="t" id="t0673c10"></a>諸比丘聞佛所說，歡喜奉行。</p>
<a class="t" id="t0673c11"></a>
<blockquote class="gatha">
<p>增上、坐、行跡　　無常、園觀池 <a class="t" id="t0673c12"></a><br>
無漏、無息、禪　　四樂、無諍訟</p>
</blockquote>
<a class="t" id="t0673c13"></a>
<p class="endsection"><span class="t-juanname">增壹阿含經卷第二十三</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
