<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea31.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">31.10</span> <span class="mirror-right">（一〇）</span>
</h1>
</div>
<p><a class="t-linehead" id="t-linehead0672c22"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0672c23"></a>
<p><a class="t-linehead" id="t-linehead0672c23"></a>爾時，世尊告諸比丘：「當修無常想，當廣布 <a class="t" id="t0672c24"></a>無常想，已修無常想，廣布無常想，斷欲界 <a class="t" id="t0672c25"></a>愛、色愛、無色愛，盡斷無明，盡斷憍慢，猶 <a class="t" id="t0672c26"></a>如燎燒草木，皆悉除盡。此亦如是，若修 <a class="t" id="t0672c27"></a>無常想，盡除斷一切諸結。所以然者，往昔 <a class="t" id="t0672c28"></a>久遠有一天子，將五百玉女前後導從，出遊 <a class="t" id="t0672c29"></a>難檀槃那園中戲廬；轉詣迦尼樹下五欲 <a class="t" id="t0673a01"></a>自娛樂。時，彼天子登樹遊戲，心意錯亂，並復 <a class="t" id="t0673a02"></a>採華，即便墮樹而命終，生此舍衛城中大 <a class="t" id="t0673a03"></a>長者家。是時，五百玉女椎胸喚呼，不能自 <a class="t" id="t0673a04"></a>勝。</p>
<p><a class="t-linehead" id="t-linehead0673a04"></a>「我爾時，以天眼觀見天子，而命終生舍 <a class="t" id="t0673a05"></a>衛城中大長者家，經八、九月便生男兒，端 <a class="t" id="t0673a06"></a>正無雙，如桃華色。是時，長者子漸漸長大， <a class="t" id="t0673a07"></a>父母便求婦處。取婦未久便復命終，生大 <a class="t" id="t0673a08"></a>海中，作龍蛇形。是時，彼長者居門大小，追慕 <a class="t" id="t0673a09"></a>號哭，痛毒傷心。是時，彼龍復為金翅鳥所 <a class="t" id="t0673a10"></a>食，身壞命終，生地獄中。是時，諸龍女追慕情 <a class="t" id="t0673a11"></a>切，實不可言。」</p>
<p><a class="t-linehead" id="t-linehead0673a11"></a>爾時，世尊便說此偈：</p>
<a class="t" id="t0673a12"></a>
<blockquote class="gatha">
<p>「彼天採華時，　　心意亂不寧， <a class="t" id="t0673a13"></a><br>
猶水飄村落，　　悉沒不得濟。 <a class="t" id="t0673a14"></a><br>
是時玉女眾，　　圍遶而啼哭， <a class="t" id="t0673a15"></a><br>
顏貌極端正，　　愛華而命終。 <a class="t" id="t0673a16"></a><br>
人中亦啼哭，　　失我窮腸子， <a class="t" id="t0673a17"></a><br>
尋 <span class="corr" title="[腹&gt;復] cf.【麗】">復</span> 取命終，　　無常之所壞。 <a class="t" id="t0673a18"></a><br>
龍女隨後追，　　諸龍皆共集， <a class="t" id="t0673a19"></a><br>
七頭極勇猛，　　金翅之所害。 <a class="t" id="t0673a20"></a><br>
諸天亦愁憂，　　人中亦復爾， <a class="t" id="t0673a21"></a><br>
龍女亦愁憂，　　地獄受苦痛。 <a class="t" id="t0673a22"></a><br>
四諦之妙法，　　如實而不知， <a class="t" id="t0673a23"></a><br>
有生亦有死，　　不脫長流海。 <a class="t" id="t0673a24"></a><br>
是故當起想，　　修諸清淨法， <a class="t" id="t0673a25"></a><br>
必當離苦惱，　　更不受有患。</p>
</blockquote>
<a class="t" id="t0673a26"></a>
<p><a class="t-linehead" id="t-linehead0673a26"></a>「是故，諸比丘！常當修行無常想，廣布無常 <a class="t" id="t0673a27"></a>想，便斷色愛、無色愛，亦斷憍慢，無明永盡 <a class="t" id="t0673a28"></a>無餘。如是，諸比丘！當作是學。」</p>
<p><a class="t-linehead" id="t-linehead0673a28"></a>爾時，諸比丘 <a class="t" id="t0673a29"></a>聞佛所說，歡喜奉行。</p>
<a class="t" id="t0673b01"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
