<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.13">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.13</span> <span class="mirror-right">（一三）</span>
</h1>
</div>
<p><a class="t-linehead" id="t-linehead0601c02"></a>聞如是：</p>
<p>一時，佛在舍衛國祇樹給孤獨 <a class="t" id="t0601c03"></a>園。</p>
<p><a class="t-linehead" id="t-linehead0601c03"></a>爾時，世尊告諸比丘：「有此二法，不可敬 <a class="t" id="t0601c04"></a>待，亦不足愛著，世人所捐棄。云何為二法？ <a class="t" id="t0601c05"></a>怨憎共會，此不可敬待，亦不足愛著，世人 <a class="t" id="t0601c06"></a>所捐棄；恩愛別離，不可敬待，亦不足愛 <a class="t" id="t0601c07"></a>著，世人所捐棄。是謂，比丘！有此二法，世人 <a class="t" id="t0601c08"></a>所不喜，不可敬待。</p>
<p><a class="t-linehead" id="t-linehead0601c08"></a>「比丘！復有二法，世人 <a class="t" id="t0601c09"></a>所不棄。云何為二法？怨憎別離，世人之所 <a class="t" id="t0601c10"></a>喜；恩愛集一處，甚可愛敬，世人之所喜。 <a class="t" id="t0601c11"></a>是謂，比丘！有此二法，世人所喜。</p>
<p><a class="t-linehead" id="t-linehead0601c11"></a>「我今說此 <a class="t" id="t0601c12"></a>怨憎共會、恩愛別離；復說怨憎別離、恩愛共 <a class="t" id="t0601c13"></a>會，有何義？有何緣？」</p>
<p><a class="t-linehead" id="t-linehead0601c13"></a>比丘報曰：「世尊諸法之 <a class="t" id="t0601c14"></a>王，唯願世尊與我等說，諸比丘聞已，當共 <a class="t" id="t0601c15"></a>奉行。」</p>
<p><a class="t-linehead" id="t-linehead0601c15"></a>世尊告曰：「諦聽！善思念之。吾當為汝 <a class="t" id="t0601c16"></a>分別說之。諸比丘！此二法由愛興，由愛生， <a class="t" id="t0601c17"></a>由愛成，由愛起；當學除其愛，不令使生。 <a class="t" id="t0601c18"></a>如是，諸比丘！當作是學。」</p>
<p><a class="t-linehead" id="t-linehead0601c18"></a>爾時，諸比丘聞佛 <a class="t" id="t0601c19"></a>所說，歡喜奉行。</p>
<a class="t" id="t0601c20"></a>
<p class="endsection"><span class="t-juanname">增壹阿含經卷第十一</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
