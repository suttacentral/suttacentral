<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0597a22"></a>聞如是：</p>
<p>一時，佛在舍衛國祇樹給孤獨 <a class="t" id="t0597a23"></a>園。</p>
<p><a class="t-linehead" id="t-linehead0597a23"></a>爾時，世尊與無央數之眾圍遶說法。是 <a class="t" id="t0597a24"></a>時，曇摩留支在靜室中，獨自思惟，入禪三 <a class="t" id="t0597a25"></a>昧，觀見前身在大海中作魚，身長七百由 <a class="t" id="t0597a26"></a>旬。即從靜室起，猶如力士屈申臂頃，便 <a class="t" id="t0597a27"></a>往至大海中故死屍上而經行。</p>
<p><a class="t-linehead" id="t-linehead0597a27"></a>爾時，曇摩留 <a class="t" id="t0597a28"></a>支便說此偈：</p>
<a class="t" id="t0597a29"></a>
<blockquote class="gatha">
<p>「生死無數劫，　　流轉不可計； <a class="t" id="t0597b01"></a><br>
各各求所安，　　數數受苦惱。 <a class="t" id="t0597b02"></a><br>
設復見身已，　　意欲造舍宅； <a class="t" id="t0597b03"></a><br>
一切支節壞，　　形體不得全。 <a class="t" id="t0597b04"></a><br>
心已離諸行，　　愛著永無餘； <a class="t" id="t0597b05"></a><br>
更不受此形，　　長樂涅槃中。」</p>
</blockquote>
<a class="t" id="t0597b06"></a>
<p><a class="t-linehead" id="t-linehead0597b06"></a>爾時，尊者曇摩留支說此偈已，即從彼沒， <a class="t" id="t0597b07"></a>來至舍衛祇洹精舍，往至世尊所。爾時，世 <a class="t" id="t0597b08"></a>尊見曇摩留支來，作是告曰：「善哉！曇摩留 <a class="t" id="t0597b09"></a>支！久來此間。」</p>
<p><a class="t-linehead" id="t-linehead0597b09"></a> <span class="corr" title="[瞿&gt;曇]">曇</span> 摩留支白世尊曰：「如是。世 <a class="t" id="t0597b10"></a>尊！久來此間。」</p>
<p><a class="t-linehead" id="t-linehead0597b10"></a>爾時，上坐及諸比丘各生斯 <a class="t" id="t0597b11"></a>念：「此曇摩留支恒在世尊左右，然今世尊告 <a class="t" id="t0597b12"></a>曰：『善哉！曇摩留支！久來此間。』」</p>
<p><a class="t-linehead" id="t-linehead0597b12"></a>爾時，世尊知 <a class="t" id="t0597b13"></a>諸比丘心中所念，欲斷狐疑故，便告諸比 <a class="t" id="t0597b14"></a>丘：「非為曇摩留支久來此間，故我言此義。 <a class="t" id="t0597b15"></a>所以然者，昔者過去無數劫時，有定光 <a class="t" id="t0597b16"></a>如來、至真、等正覺、明行成為、善逝、世間解、無上 <a class="t" id="t0597b17"></a>士、道法御、天人師，為佛、眾祐，出現於世，治在 <a class="t" id="t0597b18"></a>鉢摩大國，與大比丘眾十四萬八千人俱。爾 <a class="t" id="t0597b19"></a>時，四部之眾不可稱計，國王、臣吏、人民之類， <a class="t" id="t0597b20"></a>皆來供養給其所須。</p>
<p><a class="t-linehead" id="t-linehead0597b20"></a>「爾時，有梵志名耶若 <a class="t" id="t0597b21"></a>達，在雪山側住，看諸祕讖，天文、地理靡不 <a class="t" id="t0597b22"></a>貫博，書 <span class="gaiji">疏 <!--gaiji,疏,1[跳-兆+(梳-木)],2&#x47FD;,3--></span>文字亦悉了知，諷誦一句五百言 <a class="t" id="t0597b23"></a>大人之相亦復了知，事諸火神、日月、星宿，教 <a class="t" id="t0597b24"></a>五百弟子宿夜不惓。耶若達梵志有弟子 <a class="t" id="t0597b25"></a>名曰雲雷，顏貌端政，世之希有，髮紺青色。 <a class="t" id="t0597b26"></a>雲雷梵志聰明博見，靡事不通，恒為耶若 <a class="t" id="t0597b27"></a>達所見愛敬，不去須臾。是時，婆羅門所行 <a class="t" id="t0597b28"></a>呪術，盡皆備舉。</p>
<p><a class="t-linehead" id="t-linehead0597b28"></a>「爾時，雲雷梵志便作是念： <a class="t" id="t0597b29"></a>『我今所應學者悉皆備已。』然復自念：『書籍 <a class="t" id="t0597c01"></a>所載，諸有學梵志行術過者，當報師恩。又 <a class="t" id="t0597c02"></a>我今日所應學者皆復知之，我今宜可報 <a class="t" id="t0597c03"></a>於師恩。然復貧匱，空無所有可用供養師 <a class="t" id="t0597c04"></a>者；宜當往詣國界求所須者。』</p>
<p><a class="t-linehead" id="t-linehead0597c04"></a>「爾時，雲雷梵 <a class="t" id="t0597c05"></a>志便往至師所，而白師曰：『梵志所學技 <a class="t" id="t0597c06"></a> 術之法，今悉知已，然復書籍所載，諸有學 <a class="t" id="t0597c07"></a>術過者，當報師恩。然復貧乏，無有金銀珍 <a class="t" id="t0597c08"></a>寶可用供養者，今欲詣國界求索財物，用 <a class="t" id="t0597c09"></a>供養師。』</p>
<p><a class="t-linehead" id="t-linehead0597c09"></a>「爾時，耶若達婆羅門便作是念：『此 <a class="t" id="t0597c10"></a>雲雷梵志我之所愛，不去心首。設吾死者 <a class="t" id="t0597c11"></a>尚不能別離，何況今日欲捨吾去。我今當 <a class="t" id="t0597c12"></a>作何方宜，使留得住耶？』</p>
<p><a class="t-linehead" id="t-linehead0597c12"></a>「是時，耶若達梵志 <a class="t" id="t0597c13"></a>即告雲雷曰：『汝梵志！今故有婆羅門所應 <a class="t" id="t0597c14"></a>學者，卿尚不知。』是時，雲雷梵志便前白師： <a class="t" id="t0597c15"></a>『唯願見教，何者未誦？』是時， 耶若達梵志便 <a class="t" id="t0597c16"></a>思惟造五百言誦，告雲雷曰：『今有此書 <a class="t" id="t0597c17"></a>名五百言誦，汝可受之。』雲雷白言：『願師 <a class="t" id="t0597c18"></a>見授，欲得諷誦！』</p>
<p><a class="t-linehead" id="t-linehead0597c18"></a>「比丘當知，爾時，耶若達便 <a class="t" id="t0597c19"></a>授弟子此五百言誦。未逕幾日，悉皆流 <a class="t" id="t0597c20"></a>利。是時，耶若達婆羅門告五百弟子曰：『此 <a class="t" id="t0597c21"></a>雲雷梵志技術悉備，無事不通，即以立名， <a class="t" id="t0597c22"></a>名曰超術。此超術梵志極為高才，天文、地理 <a class="t" id="t0597c23"></a>靡不觀博，書 <span class="gaiji">疏 <!--gaiji,疏,1[跳-兆+(梳-木)],2&#x47FD;,3--></span>文字亦悉了知。』爾時，超術 <a class="t" id="t0597c24"></a>梵志復經數日，復白師曰：『梵志所學技術 <a class="t" id="t0597c25"></a>之法，今悉知已，然復書籍所載，諸有學術 <a class="t" id="t0597c26"></a>過者，當報師恩。加復貧乏，無有金銀珍寶 <a class="t" id="t0597c27"></a>可用供養師者，今欲詣國界求索財物， <a class="t" id="t0597c28"></a>用供養師，唯願聽許！』爾時，耶若達梵志告 <a class="t" id="t0597c29"></a>曰：『汝知是時。』超術梵志前禮師足，便退而 <a class="t" id="t0598a01"></a>去。</p>
<a class="t" id="t0598a02"></a>
<p><a class="t-linehead" id="t-linehead0598a02"></a>「爾時，鉢摩大國去城不遠，有眾梵志普集 <a class="t" id="t0598a03"></a>一處，欲共大祠，亦欲講論。時，有八萬四千 <a class="t" id="t0598a04"></a>梵志共集。第一上坐亦復諷誦外道書 <span class="gaiji">疏 <!--gaiji,疏,1[跳-兆+(梳-木)],2&#x47FD;,3--></span>， <a class="t" id="t0598a05"></a>莫不練知，天文、地理、星宿變怪，皆悉了知。 <a class="t" id="t0598a06"></a>各欲散時，便以五百兩金及金杖一枚，金澡 <a class="t" id="t0598a07"></a>罐一枚，牛千頭，用奉上師，與第一上坐。</p>
<p><a class="t-linehead" id="t-linehead0598a07"></a>「爾 <a class="t" id="t0598a08"></a>時，超術梵志聞，去鉢摩大國不遠，有諸梵 <a class="t" id="t0598a09"></a>志八萬四千集在一處，其有試術過者，便與 <a class="t" id="t0598a10"></a>五百兩金及金杖一枚，金澡罐一 <span class="corr" title="[杖&gt;枚]">枚</span> ，大牛千頭。 <a class="t" id="t0598a11"></a>是時，超術梵志自念：『我今何故家家乞求？不 <a class="t" id="t0598a12"></a>如詣彼大眾共捔技術。』是時，超術梵志便 <a class="t" id="t0598a13"></a>往至大眾所。</p>
<p><a class="t-linehead" id="t-linehead0598a13"></a>「爾時，眾多梵志遙見超術梵志， <a class="t" id="t0598a14"></a>各各高聲喚曰：『善哉！祠主，今獲大利，乃使 <a class="t" id="t0598a15"></a>梵天躬自下降。』時，八萬四千諸梵志等各起 <a class="t" id="t0598a16"></a>共迎，異口同音而作是語：『善來，大梵神天！』時， <a class="t" id="t0598a17"></a>超術梵志便生此念：『此諸梵志謂呼吾是梵 <a class="t" id="t0598a18"></a>天，然復吾亦非梵天。』是時，超術梵志語諸婆 <a class="t" id="t0598a19"></a>羅門曰：『止！止！諸賢！勿呼吾是梵天也。汝等 <a class="t" id="t0598a20"></a>豈不聞乎？雪山北有大梵志眾師，名耶若 <a class="t" id="t0598a21"></a>達，天文、地理靡不貫練。』諸梵志曰：『吾等聞 <a class="t" id="t0598a22"></a>之，但不見耳！』超術梵志曰：『我是其弟子，名 <a class="t" id="t0598a23"></a>曰超術。』是時，超術梵志便向彼眾第一上坐 <a class="t" id="t0598a24"></a>而告之曰：『設知技術者，向吾說之。』</p>
<p><a class="t-linehead" id="t-linehead0598a24"></a>「爾時， <a class="t" id="t0598a25"></a>彼眾第一上坐即向超術梵志誦三藏技 <a class="t" id="t0598a26"></a>術，無有漏失。時，超術婆羅門復語彼上坐 <a class="t" id="t0598a27"></a>曰：『一句五百言，今可說之。』是時，彼上坐曰： <a class="t" id="t0598a28"></a>『我不解此義，何等是一句五百言者？』時，超術 <a class="t" id="t0598a29"></a>梵志告曰：『諸賢！默然聽說一句五百言大人 <a class="t" id="t0598b01"></a>之相。』</p>
<p><a class="t-linehead" id="t-linehead0598b01"></a>「比丘當知，爾時，超術梵志便誦三藏之 <a class="t" id="t0598b02"></a>術，及一句五百言大人之相。爾時，八萬四千梵 <a class="t" id="t0598b03"></a>志歎未曾有：『甚奇！甚特！我等初不聞一句五 <a class="t" id="t0598b04"></a>百言大人之相，今尊者宜在上頭第一上坐。』</p>
<a class="t" id="t0598b05"></a>
<p><a class="t-linehead" id="t-linehead0598b05"></a>「爾時，超術梵志移彼上坐已，便在第一上 <a class="t" id="t0598b06"></a>頭坐。爾時，彼眾上坐極懷瞋恚，發此誓願： <a class="t" id="t0598b07"></a>『今此人移我坐處，自補其處。我今所誦經 <a class="t" id="t0598b08"></a>籍，持戒苦行，設當有福者，盡持用作誓：「此 <a class="t" id="t0598b09"></a>人所生之處，所欲作事，我恒當壞敗其功。」』</p>
<a class="t" id="t0598b10"></a>
<p><a class="t-linehead" id="t-linehead0598b10"></a>「是時，彼施之主即出五百兩金及金杖一枚， <a class="t" id="t0598b11"></a>金澡罐一枚，牛千頭，好女一人，持用與上 <a class="t" id="t0598b12"></a>坐使呪願。爾時，上坐告主人曰：『我今受此 <a class="t" id="t0598b13"></a>五百兩金及金杖、金澡罐，當用供養師。此 <a class="t" id="t0598b14"></a>女人，及牛千頭還施主人。所以然者，吾不 <a class="t" id="t0598b15"></a>習欲，亦不積財。』</p>
<p><a class="t-linehead" id="t-linehead0598b15"></a>「是時，超術梵志受此金杖、 <a class="t" id="t0598b16"></a>澡罐已，便往詣鉢摩大國。其王名曰光明。 <a class="t" id="t0598b17"></a>時，彼國王請定光如來及比丘眾衣食供 <a class="t" id="t0598b18"></a>養。時，彼國王告令城內：『其有人民有香 <a class="t" id="t0598b19"></a>華，盡不得賣，若有賣者當重罰之；吾自 <a class="t" id="t0598b20"></a>出買，不須轉賣。』復勅人民，掃灑令淨，勿 <a class="t" id="t0598b21"></a>使有土沙穢惡；懸繒幡蓋，香汁塗地，作 <a class="t" id="t0598b22"></a>倡妓樂，不可稱計。</p>
<p><a class="t-linehead" id="t-linehead0598b22"></a>「爾時，彼梵志見已，便問 <a class="t" id="t0598b23"></a>行道人曰：『今是何日？掃灑道路，除治不淨， <a class="t" id="t0598b24"></a>懸繒幡蓋，不可稱計。將非國主太子有所 <a class="t" id="t0598b25"></a>娉娶？』彼行道人報曰：『梵志不知耶？鉢摩大 <a class="t" id="t0598b26"></a>國王今請定光如來、至真、等正覺，衣食供 <a class="t" id="t0598b27"></a>養，故平治道路，懸繒幡蓋耳。』然梵志祕記 <a class="t" id="t0598b28"></a>亦有此語：『如來出世，甚難得遇，時時乃出， <a class="t" id="t0598b29"></a>實不可見，猶如優曇鉢華，時時乃出。』此亦 <a class="t" id="t0598c01"></a>如是，如來出現於世，甚不可值。又梵志書 <a class="t" id="t0598c02"></a>亦有語：『有二人出世甚難得值。云何二 <a class="t" id="t0598c03"></a>人？如來及轉輪聖王。此二人出現甚難得 <a class="t" id="t0598c04"></a>值。』爾時，彼復作是念：『我今可急速報佛 <a class="t" id="t0598c05"></a>恩，今且以此五百兩金奉上定光如來。』復 <a class="t" id="t0598c06"></a>作是念：『書記所載，如來不受金銀珍寶；我 <a class="t" id="t0598c07"></a>可持此五百兩金，用買華香，散如來上。』</p>
<a class="t" id="t0598c08"></a>
<p><a class="t-linehead" id="t-linehead0598c08"></a>「是時，梵志即入城內求買華香。爾時，城 <a class="t" id="t0598c09"></a>中行人報曰：『梵志不知耶？國王有教令，其 <a class="t" id="t0598c10"></a>有香華賣者當重罰之。』時，彼超術梵志便 <a class="t" id="t0598c11"></a>作是念：『是我薄祐，求華不獲，將知如何？』便 <a class="t" id="t0598c12"></a>還出城，在門外立。</p>
<p><a class="t-linehead" id="t-linehead0598c12"></a>「爾時，有婆羅門女名曰 <a class="t" id="t0598c13"></a>善味，持水瓶行取水，手執五枚華。梵志見 <a class="t" id="t0598c14"></a>已，語彼女人曰：『大妹！我今須華，願妹見賣 <a class="t" id="t0598c15"></a>與我。』梵志女曰：『我何時是汝妹？為識我父 <a class="t" id="t0598c16"></a>母不？』時，超術梵志復生此念：『此女人性行寬 <a class="t" id="t0598c17"></a>博，意在戲笑。』即復語言：『賢女！我當與價，是 <a class="t" id="t0598c18"></a>非見惠此華。』梵志女曰：『豈不聞大王有嚴 <a class="t" id="t0598c19"></a>教，不得賣華乎？』</p>
<p><a class="t-linehead" id="t-linehead0598c19"></a>「梵志曰：『賢女！此事無苦， <a class="t" id="t0598c20"></a>王不奈汝何！我今急須此五枚華，我得此 <a class="t" id="t0598c21"></a>華，汝得貴價。』梵志女曰：『汝急須華，欲作何 <a class="t" id="t0598c22"></a>等？』梵志報曰：『我今見有良地，欲種此華。』梵 <a class="t" id="t0598c23"></a>志女曰：『此華以離其根，終不可生。云何方 <a class="t" id="t0598c24"></a>言我欲種之？』梵志報曰：『如我今日所見良 <a class="t" id="t0598c25"></a>田，種死灰尚生，何況此華？』</p>
<p><a class="t-linehead" id="t-linehead0598c25"></a>「梵志女曰：『何者 <a class="t" id="t0598c26"></a>是良田，種死灰乃生乎？』梵志報曰：『賢女！有 <a class="t" id="t0598c27"></a>定光佛、如來、至真、等正覺，出現於世。』梵志 <a class="t" id="t0598c28"></a>女曰：『定光如來為何等類？』梵志即報彼女 <a class="t" id="t0598c29"></a>曰：『定光如來者，有如是之德，有如是之 <a class="t" id="t0599a01"></a>戒，成諸功德。』梵志女曰：『設有功德者，欲 <a class="t" id="t0599a02"></a>求何等福？』梵志報曰：『願我後生當如定光 <a class="t" id="t0599a03"></a>如來、至真、等正覺，禁戒、功德亦當如是。』</p>
<p><a class="t-linehead" id="t-linehead0599a03"></a>「梵志 <a class="t" id="t0599a04"></a>女曰：『設汝許我世世作夫婦，我便與汝華。』 <a class="t" id="t0599a05"></a>梵志曰：『我今所行，意不著欲。』梵志女曰：『如 <a class="t" id="t0599a06"></a>我今身不求為汝作妻，使我將來世與汝 <a class="t" id="t0599a07"></a>作妻。』超術梵志曰：『菩薩所行，無有愛惜，設 <a class="t" id="t0599a08"></a>與我作妻者，必壞我心。』梵志女曰：『我終不 <a class="t" id="t0599a09"></a>壞汝施意，正使持我身施與人者，終不壞 <a class="t" id="t0599a10"></a>施心。』是時，便持五百金錢，用買五枚華，與 <a class="t" id="t0599a11"></a>彼女人，共作誓願，各自別去。</p>
<p><a class="t-linehead" id="t-linehead0599a11"></a>「是時，定光如 <a class="t" id="t0599a12"></a>來、至真、等正覺時到著衣持鉢，與比丘僧 <a class="t" id="t0599a13"></a>前後圍繞，入鉢摩大國。時，超術梵志遙見 <a class="t" id="t0599a14"></a>定光如來顏貌端政，見莫不歡，諸根寂 <a class="t" id="t0599a15"></a>靜，行不錯亂，有三十二相、八十種好。猶如 <a class="t" id="t0599a16"></a>澄水無有穢濁，光明徹照，無所罣礙。亦如 <a class="t" id="t0599a17"></a>寶山，出諸山上。見已，便發歡喜心，於如來 <a class="t" id="t0599a18"></a>所持此五莖華，至定光如來所。到已，在一 <a class="t" id="t0599a19"></a>面住。</p>
<p><a class="t-linehead" id="t-linehead0599a19"></a>「時，超術梵志白定光佛言：『願見採受， <a class="t" id="t0599a20"></a> <span class="corr" title="[說&gt;設] cf.【麗】">設</span> 世尊今不授決者，便當於此處斷其 <a class="t" id="t0599a21"></a>命根，不願此生。』爾時，世尊告曰：『梵志！不可 <a class="t" id="t0599a22"></a>以此五莖華授無上等正覺。』梵志白言：『願 <a class="t" id="t0599a23"></a>世尊與我說菩薩所行法！』定光佛告曰：『菩 <a class="t" id="t0599a24"></a>薩所行，無所愛惜。』</p>
<p><a class="t-linehead" id="t-linehead0599a24"></a>「爾時，梵志便說偈言：</p>
<a class="t" id="t0599a25"></a>
<blockquote class="gatha">
<p>「『不敢以父母，　　持施與外人； <a class="t" id="t0599a26"></a><br>
　諸佛真人長，　　亦復不敢施。 <a class="t" id="t0599a27"></a><br>
　日月周行世，　　此二不可施； <a class="t" id="t0599a28"></a><br>
　餘者盡可施，　　意決無有難。』</p>
</blockquote>
<a class="t" id="t0599a29"></a>
<p><a class="t-linehead" id="t-linehead0599a29"></a>「爾時，定光佛復以此偈報梵志曰：</p>
<a class="t" id="t0599b01"></a>
<blockquote class="gatha">
<p>「『如汝所說施，　　亦不如來言； <a class="t" id="t0599b02"></a><br>
　當忍億劫苦，　　施頭身耳目。 <a class="t" id="t0599b03"></a><br>
　妻子國財寶，　　車馬僕從人； <a class="t" id="t0599b04"></a><br>
　設能堪與者，　　今當授汝決。』</p>
</blockquote>
<a class="t" id="t0599b05"></a>
<p><a class="t-linehead" id="t-linehead0599b05"></a>「爾時，摩納復說此偈：</p>
<a class="t" id="t0599b06"></a>
<blockquote class="gatha">
<p>「『大山熾如火，　　億劫堪頂戴； <a class="t" id="t0599b07"></a><br>
　不能壞道意，　　唯願時授決。』</p>
</blockquote>
<a class="t" id="t0599b08"></a>
<p><a class="t-linehead" id="t-linehead0599b08"></a>「爾時，定光如來默然不語。時，彼梵志手執 <a class="t" id="t0599b09"></a>五莖華，右膝著地，散定光如來，並作是 <a class="t" id="t0599b10"></a>說：『持是福祐，使將來世當如定光如來、 <a class="t" id="t0599b11"></a>至真、等正覺，而無有異！』即自散髮在于淤 <a class="t" id="t0599b12"></a>泥。『若如來授我決者，便當以足蹈我髮上 <a class="t" id="t0599b13"></a>過。』</p>
<p><a class="t-linehead" id="t-linehead0599b13"></a>「比丘當知：爾時，定光如來觀察梵志心 <a class="t" id="t0599b14"></a>中所念，便告梵志曰：『汝將來世當作釋迦 <a class="t" id="t0599b15"></a>文佛、如來、至真、等正覺。』</p>
<p><a class="t-linehead" id="t-linehead0599b15"></a>「時，超術梵志有同學， <a class="t" id="t0599b16"></a>名曇摩留支，在如來邊，見定光佛授超 <a class="t" id="t0599b17"></a>術梵志決，又足蹈髮上。見已，便作是說：『此 <a class="t" id="t0599b18"></a>禿頭沙門何忍，乃舉足蹈此清淨梵志髮上？ <a class="t" id="t0599b19"></a>此非人行！』」</p>
<p><a class="t-linehead" id="t-linehead0599b19"></a>佛告諸比丘：「爾時耶若達梵志 <a class="t" id="t0599b20"></a>者，豈異人乎？莫作是觀。所以然者，爾時耶 <a class="t" id="t0599b21"></a>若達者，今白淨王是。爾時八萬四千梵志上 <a class="t" id="t0599b22"></a>坐者，今提婆達兜身是也。時超術梵志者， <a class="t" id="t0599b23"></a>即我身是也。是時梵志女賣華者，今瞿夷 <a class="t" id="t0599b24"></a>是也。爾時祠主者，今執杖梵志是也。爾時曇 <a class="t" id="t0599b25"></a>摩留支，口所造行，吐不善響，今曇摩留支是 <a class="t" id="t0599b26"></a>也。然復曇摩留支無數劫中恒作畜生，最後 <a class="t" id="t0599b27"></a>受身在大海作魚，身長七百由旬，從彼命 <a class="t" id="t0599b28"></a>終，來生此間，與善知識從事，恒親 近在 <a class="t" id="t0599b29"></a>善知識，習諸善法，根門通利。以此因緣故， <a class="t" id="t0599c01"></a>我言：『久來此間。』曇摩留支亦復自陳：『如是，世 <a class="t" id="t0599c02"></a>尊！久來此間。』是故，諸比丘！常當修習身、口、 <a class="t" id="t0599c03"></a>意行。如是，諸比丘！當作是學。」</p>
<p><a class="t-linehead" id="t-linehead0599c03"></a>爾時，諸比丘 <a class="t" id="t0599c04"></a>聞佛所說，歡喜奉行。</p>
<a class="t" id="t0599c05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
