<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.7</span> <span class="mirror-right">（七）</span>
</h1>
</div>
<p><a class="t-linehead" id="t-linehead0600a29"></a>聞如是：</p>
<p>一時，佛在舍衛國祇樹給孤獨 <a class="t" id="t0600b01"></a>園。</p>
<p><a class="t-linehead" id="t-linehead0600b01"></a>爾時，世尊告諸比丘：「阿練比丘當修行 <a class="t" id="t0600b02"></a>二法。云何二法？所謂止與觀也。若阿練比 <a class="t" id="t0600b03"></a>丘得休息止，則戒律成就，不失威儀，不犯 <a class="t" id="t0600b04"></a>禁行，作諸功德。若復阿練比丘得觀已，便 <a class="t" id="t0600b05"></a>觀此苦，如實知之。觀苦習、觀苦盡、觀苦 <a class="t" id="t0600b06"></a>出要，如實知之。彼如是觀已，欲漏心解脫， <a class="t" id="t0600b07"></a>有漏心、無明漏心得解脫，便得解脫智：生 <a class="t" id="t0600b08"></a>死已盡，梵行已立，所作已辦，更亦不復受 <a class="t" id="t0600b09"></a>有，如實知之。</p>
<p><a class="t-linehead" id="t-linehead0600b09"></a>「過去諸多薩阿竭、阿羅訶、三耶 <a class="t" id="t0600b10"></a>三佛，皆由此二法而得成就。所以然者，猶 <a class="t" id="t0600b11"></a>如菩薩坐樹王下時，先思惟此法止與觀 <a class="t" id="t0600b12"></a>也。若菩薩摩訶薩得止已，便能降伏魔怨； <a class="t" id="t0600b13"></a>若復菩薩得觀已，尋成三達智，成無上至 <a class="t" id="t0600b14"></a>真、等正覺。是故，諸比丘！阿練比丘當求方 <a class="t" id="t0600b15"></a>便，行此二法。如是，諸比丘！當作是學。」</p>
<p><a class="t-linehead" id="t-linehead0600b15"></a>爾時， <a class="t" id="t0600b16"></a>諸比丘聞佛所說，歡喜奉行。</p>
<a class="t" id="t0600b17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
