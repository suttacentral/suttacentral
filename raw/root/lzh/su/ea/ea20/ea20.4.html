<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0599c05"></a>聞如是：</p>
<p>一時，佛在舍衛國祇樹給孤獨 <a class="t" id="t0599c06"></a>園。</p>
<p><a class="t-linehead" id="t-linehead0599c06"></a>爾時，世尊告諸比丘：「我今當說，有人似 <a class="t" id="t0599c07"></a>師子者，有似羊者，汝等諦聽！善思念之。」</p>
<p><a class="t-linehead" id="t-linehead0599c07"></a>諸 <a class="t" id="t0599c08"></a>比丘對曰：「如是。世 <span class="corr" title="[界&gt;尊]">尊</span> ！」爾時，諸比丘從佛受 <a class="t" id="t0599c09"></a>教。</p>
<p><a class="t-linehead" id="t-linehead0599c09"></a>世尊告曰：「彼人云何似師子者？於是，比 <a class="t" id="t0599c10"></a>丘！或有人得供養衣被、飲食、床臥具、病瘦醫 <a class="t" id="t0599c11"></a>藥；彼得已，便自食噉，不起染著之心，亦無 <a class="t" id="t0599c12"></a>有欲意，不起諸想，都無此念，自知出要之 <a class="t" id="t0599c13"></a>法。設使不得利養，不起亂念，無增減心。 <a class="t" id="t0599c14"></a>猶師子王食噉小畜，爾時，彼獸王亦不作 <a class="t" id="t0599c15"></a>是念：此者好，此者不好，不起染著之心，亦 <a class="t" id="t0599c16"></a>無欲意，不起諸想。此人亦復如是，若得 <a class="t" id="t0599c17"></a>供養衣被、飯食、床臥具、病瘦醫藥，彼得已， <a class="t" id="t0599c18"></a>便自食噉，不起想著之意；設使不得，亦無 <a class="t" id="t0599c19"></a>諸念。</p>
<p><a class="t-linehead" id="t-linehead0599c19"></a>「猶如有人受人供養衣被、飯食、床臥 <a class="t" id="t0599c20"></a>具、病瘦醫藥，得已，便自食噉，起染著之心， <a class="t" id="t0599c21"></a>生愛欲意，不知出要之道；設使不得，恒生 <a class="t" id="t0599c22"></a>此想念。彼人得供養已，向諸比丘而自貢 <a class="t" id="t0599c23"></a>高，毀蔑他人：『我所能得衣被、飯食、床臥具、 <a class="t" id="t0599c24"></a>病瘦醫藥，此諸比丘不能得之。』猶如大群 <a class="t" id="t0599c25"></a>羊中有一羊，出群已，詣大糞聚，此羊飽食 <a class="t" id="t0599c26"></a>屎已，還至羊群中，便自貢高：『我能得好食， <a class="t" id="t0599c27"></a>此諸羊不能得食。』此亦如是，若有一人， <a class="t" id="t0599c28"></a>得利養衣被、床臥具、病瘦醫藥，起諸亂想， <a class="t" id="t0599c29"></a>生染著心，便向諸比丘而自貢高：『我能得 <a class="t" id="t0600a01"></a>供養，此諸比丘不能得供養。』是故，諸比丘！ <a class="t" id="t0600a02"></a>當學如師子王，莫如羊也。如是，諸比丘！ <a class="t" id="t0600a03"></a>當作是學。」</p>
<p><a class="t-linehead" id="t-linehead0600a03"></a>爾時，諸比丘聞佛所說，歡喜奉 <a class="t" id="t0600a04"></a>行。</p>
<a class="t" id="t0600a05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
