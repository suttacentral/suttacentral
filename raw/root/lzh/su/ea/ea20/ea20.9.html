<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0600c03"></a>聞如是：</p>
<p>一時，佛在舍衛國祇樹給孤獨 <a class="t" id="t0600c04"></a>園。</p>
<p><a class="t-linehead" id="t-linehead0600c04"></a>爾時，世尊告諸比丘：「有二人不能善說 <a class="t" id="t0600c05"></a>法語。云何為二人？無信之人與說信法，此 <a class="t" id="t0600c06"></a>事甚難；慳貪之人為說施法，此亦甚難。若 <a class="t" id="t0600c07"></a>復，比丘！無信之人與說信法，便興瞋恚，起 <a class="t" id="t0600c08"></a>傷害心，猶如狗惡，加復傷鼻，倍更瞋恚。諸比 <a class="t" id="t0600c09"></a>丘！此亦如是，無信之人與說信法，便起瞋 <a class="t" id="t0600c10"></a>恚，生傷害心。若復，比丘！慳貪之人與說施 <a class="t" id="t0600c11"></a>法，便生瞋恚，起傷害心，猶如癰瘡未熟，復 <a class="t" id="t0600c12"></a>加刀割，痛不可忍。此亦如是，慳貪之人 <a class="t" id="t0600c13"></a>與說施法，倍復瞋恚，起傷害心。是謂，比丘！ <a class="t" id="t0600c14"></a>此二人難為說法。</p>
<p><a class="t-linehead" id="t-linehead0600c14"></a>「復次，比丘！有二人易 <a class="t" id="t0600c15"></a>為說法。云何為二？有信之人與說信法，不 <a class="t" id="t0600c16"></a>慳貪人與說施法。若，比丘！有信之人與說信 <a class="t" id="t0600c17"></a>法，便得歡喜，意不變悔。猶如有病之人，與 <a class="t" id="t0600c18"></a>說除病之藥，便得平復。此亦如是，有信之 <a class="t" id="t0600c19"></a>人與說信法，便得歡喜，心不改變。若復無 <a class="t" id="t0600c20"></a>貪之人與說施法，即得歡喜，無有悔心。猶 <a class="t" id="t0600c21"></a>如有男女端政，自喜沐浴手面；復有人 <a class="t" id="t0600c22"></a>來，持好華奉上，倍有顏色；復以好衣服飾 <a class="t" id="t0600c23"></a>奉上其人，彼人得已，益懷歡喜。此亦如是， <a class="t" id="t0600c24"></a>無慳貪之人與說施法，便得歡喜，無有悔 <a class="t" id="t0600c25"></a>心。是謂，比丘！此二人易為說法。是故，諸比 <a class="t" id="t0600c26"></a>丘！當學有信，亦當學布施，莫有慳貪。如 <a class="t" id="t0600c27"></a>是，諸比丘！當作是學。」</p>
<p><a class="t-linehead" id="t-linehead0600c27"></a>爾時，諸比丘聞佛所 <a class="t" id="t0600c28"></a>說，歡喜奉行。</p>
<a class="t" id="t0600c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
