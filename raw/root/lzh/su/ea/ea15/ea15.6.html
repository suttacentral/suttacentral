<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea15.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">15.6</span> <span class="mirror-right">（六）愚者有二相</span>
</h1>
</div>
<p><a class="t-linehead" id="t-linehead0577c03"></a>聞如是：</p>
<p>一時，佛在舍衛國祇樹給孤獨 <a class="t" id="t0577c04"></a>園。</p>
<p><a class="t-linehead" id="t-linehead0577c04"></a>爾時，世尊告諸比丘：「愚者有此二相像 <a class="t" id="t0577c05"></a>貌。云何為二？於是，愚者所不能辦者而 <a class="t" id="t0577c06"></a>辦之，垂辦之事厭而捨之。是謂，諸比丘！愚 <a class="t" id="t0577c07"></a>者有此二相像貌。復次，比丘！智者有二相 <a class="t" id="t0577c08"></a>像貌。云何為二？於是，智者所不能 <span class="corr" title="[辨&gt;辦]">辦</span> 事亦 <a class="t" id="t0577c09"></a>不成辦，垂辦之事亦不厭捨。是故，諸比丘！ <a class="t" id="t0577c10"></a>愚者二相像貌當捨離之，當念修行智者 <a class="t" id="t0577c11"></a>二相。如是，諸比丘！當作是學。」</p>
<p><a class="t-linehead" id="t-linehead0577c11"></a>爾時，諸比丘 <a class="t" id="t0577c12"></a>聞佛所說，歡喜奉行。</p>
<a class="t" id="t0577c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
