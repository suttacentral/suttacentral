<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea40.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 40</span> <span class="mirror-right">七日品第四十之一</span></p>
<h1 class="mirror-row">
<span class="mirror-left latin">40.1</span> <span class="mirror-right">（一）</span>
</h1>
</div>
<a class="t" id="t0735b14"></a> <a class="t" id="t0735b15"></a> <a class="t" id="t0735b16"></a>
<p class="suttainfo"><span class="t-juanname">增壹阿含經卷第三十四</span><br>
<a class="t" id="t0735b17"></a> <a class="t" id="t0735b18"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0735b19"></a> <a class="t" id="t0735b20"></a>
<p><a class="t-linehead" id="t-linehead0735b20"></a>聞如是：</p>
<p>一時，佛在舍衛國祇樹給孤獨 <a class="t" id="t0735b21"></a>園。</p>
<p><a class="t-linehead" id="t-linehead0735b21"></a>爾時，眾多比丘食後皆集普會講堂，作 <a class="t" id="t0735b22"></a>如是論議：「此須彌山極為廣大，非眾山 <a class="t" id="t0735b23"></a>之所及，甚奇！甚特！高廣極峻。如是，不久 <a class="t" id="t0735b24"></a>當復壞敗，無有遺餘，依須彌山更有大山， <a class="t" id="t0735b25"></a>亦復壞敗。」</p>
<p><a class="t-linehead" id="t-linehead0735b25"></a>爾時，世尊以天耳聞眾多比丘而 <a class="t" id="t0735b26"></a>作是論，即從座起，往至彼講堂所，即就 <a class="t" id="t0735b27"></a>坐。爾時，世尊告諸比丘：「汝等在此為何等 <a class="t" id="t0735b28"></a>論？欲何所施行？」</p>
<p><a class="t-linehead" id="t-linehead0735b28"></a>諸比丘對曰：「諸人集此，論 <a class="t" id="t0735b29"></a>其法事，向所論說，皆自如法。」</p>
<p><a class="t-linehead" id="t-linehead0735b29"></a>世尊告曰：「善 <a class="t" id="t0735c01"></a>哉！比丘！汝等出家正應法論，亦復不捨賢 <a class="t" id="t0735c02"></a>聖默然。所以然者。若比丘集聚一處，當施 <a class="t" id="t0735c03"></a>行二事。云何為二？一者當共法論，二者當 <a class="t" id="t0735c04"></a>賢聖默然。汝等論此二事，終獲安隱，不失 <a class="t" id="t0735c05"></a>時宜。汝等向者，作何等如法之義？」</p>
<p><a class="t-linehead" id="t-linehead0735c05"></a>諸比丘 <a class="t" id="t0735c06"></a>對曰：「今眾多比丘來集此堂，作如是論議： <a class="t" id="t0735c07"></a>『甚奇！甚特！此須彌山極高廣大，然此須彌山 <a class="t" id="t0735c08"></a>如是不久當復敗壞，及諸四面鐵圍山亦 <a class="t" id="t0735c09"></a>當如是壞敗。』向者，集此作如法論也。」</p>
<p><a class="t-linehead" id="t-linehead0735c09"></a>世尊 <a class="t" id="t0735c10"></a>告曰：「汝等欲聞此世間境界壞敗之變乎？」</p>
<a class="t" id="t0735c11"></a>
<p><a class="t-linehead" id="t-linehead0735c11"></a>諸比丘白佛言：「今正是時，唯願世尊以時演 <a class="t" id="t0735c12"></a>說，使眾生之類心得解脫。」</p>
<p><a class="t-linehead" id="t-linehead0735c12"></a>世尊告諸比丘 <a class="t" id="t0735c13"></a>曰：「汝等善思念之，藏在心懷。」</p>
<p><a class="t-linehead" id="t-linehead0735c13"></a>諸比丘對 <a class="t" id="t0735c14"></a>曰：「如是。世尊！」爾時，諸比丘從佛受教。</p>
<p><a class="t-linehead" id="t-linehead0735c14"></a>世尊 <a class="t" id="t0735c15"></a>告曰：「須彌山者極為廣大，非眾山所及。若 <a class="t" id="t0735c16"></a>比丘欲知須彌山，出水上高八萬四千由 <a class="t" id="t0735c17"></a>旬，入水亦深八萬四千由旬。然須彌山四種 <a class="t" id="t0735c18"></a>寶所造：金、銀、水精、琉璃；又有四角，亦四種所 <a class="t" id="t0735c19"></a>造：金、銀、水精、琉璃；金城銀郭，銀城金郭，水 <a class="t" id="t0735c20"></a>精城琉璃郭，琉璃城水精郭。然須彌山上 <a class="t" id="t0735c21"></a>有五種天在彼居止，皆由宿緣而住彼 <a class="t" id="t0735c22"></a>間。云何為五？所謂彼銀城中，有細脚天在 <a class="t" id="t0735c23"></a>彼居止；彼金城中，有尸利沙天在彼居止； <a class="t" id="t0735c24"></a>水精城中，有歡悅天在彼居止；琉璃城中， <a class="t" id="t0735c25"></a>有力盛天在彼居止；金、銀城中間，毘沙門 <a class="t" id="t0735c26"></a>天王在彼居住，將諸閱叉不可稱計。金城、 <a class="t" id="t0735c27"></a>水精城中間，有毘留博叉天王，將諸龍神 <a class="t" id="t0735c28"></a>在彼居止；水精城、琉璃城中間，有毘留勒 <a class="t" id="t0735c29"></a>叉天王在彼居止；琉璃城、銀城中間，有提 <a class="t" id="t0735c30"></a>頭賴吒天王在彼居止。</p>
<p><a class="t-linehead" id="t-linehead0735c30"></a>「比丘當知，須彌山 <a class="t" id="t0736a01"></a>下有阿須倫居止。若阿須倫欲與三十三 <a class="t" id="t0736a02"></a>天共鬪時，先與細脚天共鬪；設得勝，復 <a class="t" id="t0736a03"></a>至金城與尸利沙天共鬪；已勝尸利沙天， <a class="t" id="t0736a04"></a>復至水精城與歡悅天共鬪；已勝彼，復 <a class="t" id="t0736a05"></a>至琉璃城；已勝彼天，便共三十三天共鬪。</p>
<a class="t" id="t0736a06"></a>
<p><a class="t-linehead" id="t-linehead0736a06"></a>「比丘當知，須彌山頂三十三天在彼居止，晝 <a class="t" id="t0736a07"></a>夜照明，光自相照，故致此耳。依須彌山，日月 <a class="t" id="t0736a08"></a>流行，日天子城郭縱廣五十一由旬，月天子 <a class="t" id="t0736a09"></a>城郭縱廣三十九由旬，最大星縱廣一由旬， <a class="t" id="t0736a10"></a>最小星縱廣二百步。須彌山頂東、西、南、北，縱 <a class="t" id="t0736a11"></a>廣八萬四千由旬，近須彌山南有大鐵圍 <a class="t" id="t0736a12"></a>山，長八萬四千里，高八萬里。又此山表，有尼 <a class="t" id="t0736a13"></a>彌陀山圍彼山；去尼彌陀山，復有山名佉 <a class="t" id="t0736a14"></a>羅山；去此山，復更有山名俾沙山；去此 <a class="t" id="t0736a15"></a>山，復更有山名馬頭山；復更有山名毘 <a class="t" id="t0736a16"></a>那耶山；次毘那耶有山名鐵圍大鐵圍山。</p>
<p><a class="t-linehead" id="t-linehead0736a16"></a>「鐵 <a class="t" id="t0736a17"></a>圍中間有八大地獄，一一地獄有十六隔子。然 <a class="t" id="t0736a18"></a>彼鐵圍山於閻浮里地多所饒益，閻浮里 <a class="t" id="t0736a19"></a>地設無鐵圍山者，此間恒當臭處。鐵圍山 <a class="t" id="t0736a20"></a>表有香積山，香積山側有八萬四千白象王， <a class="t" id="t0736a21"></a>止住彼間，各有六牙，金銀校飾。彼香山中 <a class="t" id="t0736a22"></a>有八萬四千窟，諸象在彼居止，皆金、銀、水精、 <a class="t" id="t0736a23"></a>琉璃所造。最上象者，釋提桓因躬自乘之，最 <a class="t" id="t0736a24"></a>下者，轉輪聖王乘之。香積山側有摩陀池 <a class="t" id="t0736a25"></a>水，皆生優鉢蓮華、拘牟頭華，然彼諸象掘 <a class="t" id="t0736a26"></a>根而食。摩陀池水側復有山名優闍伽羅， <a class="t" id="t0736a27"></a>然彼山皆生若干種草木，鳥狩虫蠡悉在 <a class="t" id="t0736a28"></a>彼間。依彼山，皆有神通得道之人而往彼 <a class="t" id="t0736a29"></a>間。次復有山名般荼婆，次復有山名耆闍 <a class="t" id="t0736b01"></a>崛山，此是閻浮里地所依之處。</p>
<p><a class="t-linehead" id="t-linehead0736b01"></a>「比丘當知， <a class="t" id="t0736b02"></a>或有是時，若此世間欲壞敗時，然天不降 <a class="t" id="t0736b03"></a>雨，所種生苗不復長大，諸有小河泉源皆 <a class="t" id="t0736b04"></a>悉枯竭。一切諸行皆歸無常，不得久住。比 <a class="t" id="t0736b05"></a>丘當知，或有是時，此四大駛河，所謂恒伽、 <a class="t" id="t0736b06"></a>私頭、死陀、婆叉，亦復枯竭而無遺餘。如是， <a class="t" id="t0736b07"></a>比丘！無常百變，正謂此耳。</p>
<p><a class="t-linehead" id="t-linehead0736b07"></a>「比丘！或有是時， <a class="t" id="t0736b08"></a>若此世間有二日出時，是時百草樹木皆悉 <a class="t" id="t0736b09"></a>凋落。如是，比丘！無常變易，不得久停，是時 <a class="t" id="t0736b10"></a>諸泉源小水皆悉枯竭。比丘當知，若二日出 <a class="t" id="t0736b11"></a>時，爾時四大海水百由旬內皆悉枯竭，漸漸 <a class="t" id="t0736b12"></a>至七百由旬，水自然竭。</p>
<p><a class="t-linehead" id="t-linehead0736b12"></a>「比丘當知，若世間 <a class="t" id="t0736b13"></a>三日出現時，四大海水千由旬內，水自然 <a class="t" id="t0736b14"></a>竭，漸漸乃至七千由旬，水自然竭。</p>
<p><a class="t-linehead" id="t-linehead0736b14"></a>「比丘當知， <a class="t" id="t0736b15"></a>若四日出現世時，四大海水深千由旬在。如 <a class="t" id="t0736b16"></a>是，比丘！一切諸行皆悉無常，不得久住。</p>
<p><a class="t-linehead" id="t-linehead0736b16"></a>「比 <a class="t" id="t0736b17"></a>丘當知，或有是時。若世間有五日出時，是 <a class="t" id="t0736b18"></a>時四大海水，餘有七百由旬水，漸漸至百由 <a class="t" id="t0736b19"></a>旬。比丘當知，若五日出時，是時海水一由旬 <a class="t" id="t0736b20"></a>在，漸漸水竭而無遺餘。若五日出時，餘正 <a class="t" id="t0736b21"></a>有七尺水在，五日出時，海水盡竭無有遺 <a class="t" id="t0736b22"></a>餘。比丘當知，一切行無常，不得久住。</p>
<p><a class="t-linehead" id="t-linehead0736b22"></a>「比丘當 <a class="t" id="t0736b23"></a>知，或有是時，六日出時，此地厚六萬八千由 <a class="t" id="t0736b24"></a>旬皆悉烟出，須彌山亦漸漸融壞。若六日出 <a class="t" id="t0736b25"></a>時，此三千大千國土皆悉融壞，猶如陶家燒 <a class="t" id="t0736b26"></a>瓦器也。是時，三千大千剎土，亦復如是，洞然 <a class="t" id="t0736b27"></a>火出，靡不周遍。比丘當知，若六日出時，八 <a class="t" id="t0736b28"></a>大地獄亦復消滅，人民命終。依須彌山五種 <a class="t" id="t0736b29"></a>之天，亦復命終，三十三天、豔天，乃至他化自 <a class="t" id="t0736c01"></a>在天，亦復命終，宮殿皆空。若六日出時，是時 <a class="t" id="t0736c02"></a>須彌山及三千大千剎土，皆悉洞然而無遺 <a class="t" id="t0736c03"></a>餘。如是，比丘！一切行無常，不得久住。</p>
<p><a class="t-linehead" id="t-linehead0736c03"></a>「比丘 <a class="t" id="t0736c04"></a>當知，或有是時，若七日出，是時此地雖厚 <a class="t" id="t0736c05"></a>六萬八千由旬及三千大千剎土，皆悉火起。若 <a class="t" id="t0736c06"></a>復七日出時，此須彌山漸漸融壞，百千由旬 <a class="t" id="t0736c07"></a>自然崩落，永無有餘，亦復不見塵烟之分， <a class="t" id="t0736c08"></a>況見灰乎！是時，三十三天乃至他化自在天 <a class="t" id="t0736c09"></a>宮殿，皆悉火然，此間火炎乃至梵天上。新生 <a class="t" id="t0736c10"></a>天子在彼天宮者，由來不見劫燒，見此炎 <a class="t" id="t0736c11"></a>光，普懷恐懼，畏為火所燒。然彼舊生天子 <a class="t" id="t0736c12"></a>等曾見劫燒，便來慰勞後生天子：『汝等勿 <a class="t" id="t0736c13"></a>懷恐懼，此火終不來至此間。』比丘當知， <a class="t" id="t0736c14"></a>七日出時，從此間至六天，乃至三千大千 <a class="t" id="t0736c15"></a>剎土，悉為灰土，亦無形質之兆。如是，比丘！ <a class="t" id="t0736c16"></a>一切行無常，不可久保，皆歸於盡。爾時，人民 <a class="t" id="t0736c17"></a>命終，盡生他方剎土，若生天上。設復地獄中 <a class="t" id="t0736c18"></a>眾生宿罪已畢，生天上、若他方剎土；設彼地 <a class="t" id="t0736c19"></a>獄眾生罪未畢者，復移至他方剎土。比丘當 <a class="t" id="t0736c20"></a>知。若七日出時，無復日月光明、星宿之兆，是 <a class="t" id="t0736c21"></a>時日月已滅，無復晝夜。是謂，比丘！由緣報 <a class="t" id="t0736c22"></a>故，致此壞敗。</p>
<p><a class="t-linehead" id="t-linehead0736c22"></a>「比丘復當知，劫還成就時，或 <a class="t" id="t0736c23"></a>有是時，火還自滅，虛空之中有大雲起，漸 <a class="t" id="t0736c24"></a>漸降雨。是時，此三千大千剎土，水遍滿其中， <a class="t" id="t0736c25"></a>水乃至梵天上。比丘當知，是時此水漸漸停 <a class="t" id="t0736c26"></a>住而自消滅。復有風起，名曰隨嵐，吹此水 <a class="t" id="t0736c27"></a>聚著一處。是時，彼風起千須彌山、千祇彌 <a class="t" id="t0736c28"></a>陀山、千尼彌陀山、千佉羅山、千伊沙山、千毘那 <a class="t" id="t0736c29"></a>山、千鐵圍山、千大鐵圍山；復生八千地獄， <a class="t" id="t0737a01"></a>復生千馬頭山、千香積山、千般荼婆山、千優 <a class="t" id="t0737a02"></a>闍伽山、千閻浮提、千瞿耶尼、千弗于逮、千欝 <a class="t" id="t0737a03"></a>單曰；復生千海水；復生千四天王宮、千三 <a class="t" id="t0737a04"></a>十三天、千豔天、千兜術天、千化自在天、千他 <a class="t" id="t0737a05"></a>化自在天。</p>
<p><a class="t-linehead" id="t-linehead0737a05"></a>「比丘當知，或有是時，水滅地復 <a class="t" id="t0737a06"></a>還生。是時，地上自然有地肥，極為香美，勝 <a class="t" id="t0737a07"></a>於甘露。欲知彼地肥氣味，猶如甜蒲桃酒。 <a class="t" id="t0737a08"></a>比丘當知，或有此時，光音天自相謂言：『我 <a class="t" id="t0737a09"></a>等欲至閻浮提，觀看彼地形還復之時。』光 <a class="t" id="t0737a10"></a>音天子來下世間，見地上有此地肥，便以 <a class="t" id="t0737a11"></a>指甞著口中而取食之。是時，天子食地肥 <a class="t" id="t0737a12"></a>多者，轉無威神，又無光明，身體遂重而生 <a class="t" id="t0737a13"></a>骨肉，即失神足，不復能飛；又彼天子食地 <a class="t" id="t0737a14"></a>肥少，身體不重，亦復不失神足，亦能在 <a class="t" id="t0737a15"></a>虛空中飛行。</p>
<p><a class="t-linehead" id="t-linehead0737a15"></a>「是時，天子失神足者，皆共呼 <a class="t" id="t0737a16"></a>哭自相謂言：『我等今日極為窮厄，復失神足。』 <a class="t" id="t0737a17"></a>即住世間，不能復還天上，遂食此地肥。各 <a class="t" id="t0737a18"></a>各相視顏色。彼時天子欲意多者，便成女人， <a class="t" id="t0737a19"></a>遂行情欲，共相娛樂。是謂，比丘！初世成時， <a class="t" id="t0737a20"></a>有此婬法，流布世間，是舊常之法，女人必 <a class="t" id="t0737a21"></a>出於世；亦復舊法，非適今也。是時，餘光音 <a class="t" id="t0737a22"></a>天見此天子以墮落，皆來呵罵而告之曰： <a class="t" id="t0737a23"></a>『汝等何為行此不淨之行？』是時，眾生復作 <a class="t" id="t0737a24"></a>是念：『我等當作方便，宜共止宿，使人不見。』 <a class="t" id="t0737a25"></a>轉轉作屋舍，自覆形體。是謂，比丘！有此因 <a class="t" id="t0737a26"></a>緣，今有屋舍。</p>
<p><a class="t-linehead" id="t-linehead0737a26"></a>「比丘當知，或有是時，地肥 <a class="t" id="t0737a27"></a>自然入地，後轉生粳米，極為鮮淨；亦無皮 <a class="t" id="t0737a28"></a>表，極為香好，令人肥白；朝收暮生，暮收朝 <a class="t" id="t0737a29"></a>生。是謂，比丘！爾時始有此粳米之名生。 <a class="t" id="t0737b01"></a>比丘！或有是時，人民懈怠不勤生活。彼人 <a class="t" id="t0737b02"></a>便作是念：『我今何為日日收此粳米？應當 <a class="t" id="t0737b03"></a>二日一收。』是時，彼人二日一收粳米。爾時，人 <a class="t" id="t0737b04"></a>民展轉懷妊，由此轉有生分。</p>
<p><a class="t-linehead" id="t-linehead0737b04"></a>「復有眾生 <a class="t" id="t0737b05"></a>語彼眾生言：『我等共取粳米。』是時，彼人報 <a class="t" id="t0737b06"></a>曰：『吾以取二日食糧。』此人聞已，復生此念： <a class="t" id="t0737b07"></a>『我當儲四日食糧。』即時辦四日食糧。復有 <a class="t" id="t0737b08"></a>眾生語彼眾生：『可共相將外收粳米。』此人 <a class="t" id="t0737b09"></a>報曰：『吾以收四日食糧。』彼人聞已，便生此 <a class="t" id="t0737b10"></a>念：『吾當辦八日食糧。』即辦八日食儲。爾時， <a class="t" id="t0737b11"></a>彼粳米更不復生。</p>
<p><a class="t-linehead" id="t-linehead0737b11"></a>「是時，眾生各生此念：『世間 <a class="t" id="t0737b12"></a>有大災患，今此粳米遂不如本，今當分此 <a class="t" id="t0737b13"></a>粳米。』即時分粳米。爾時眾生復生此念：『我 <a class="t" id="t0737b14"></a>今可自藏粳米，當盜他粳米。』是時，彼眾生 <a class="t" id="t0737b15"></a>自藏粳米，便盜他粳米。彼主見盜粳米，語 <a class="t" id="t0737b16"></a>彼人曰：『汝何故取吾粳米？今捨汝罪，後莫 <a class="t" id="t0737b17"></a>更犯。』爾時，世間初有此盜心。是時，復有眾 <a class="t" id="t0737b18"></a>生聞此語，復自生念：『我今可藏此已 <a class="t" id="t0737b19"></a>粳米，當盜他粳米。』是時，彼眾生便捨己物， <a class="t" id="t0737b20"></a>而取他物。彼主見已，語彼人曰：『汝今何為 <a class="t" id="t0737b21"></a>取我粳米乎？』然彼人默然不對。是時，物主即 <a class="t" id="t0737b22"></a>時手拳相加，自今已後，更莫相侵。</p>
<p><a class="t-linehead" id="t-linehead0737b22"></a>「是時，眾 <a class="t" id="t0737b23"></a>多人民聞眾生相盜，各共運集，自相謂言： <a class="t" id="t0737b24"></a>『世間有此非法，各共相盜。今當立守田人， <a class="t" id="t0737b25"></a>使守護田。其有眾生聰明高才者，當立為 <a class="t" id="t0737b26"></a>守田主。』是時，即選擇田主而語之曰：『汝 <a class="t" id="t0737b27"></a>等當知，世間有此非法竊盜，汝今守田當 <a class="t" id="t0737b28"></a>雇其直，諸人民來取他粳米者，即懲其 <a class="t" id="t0737b29"></a>罪。』爾時，即安田主。比丘當知，爾時，其守田 <a class="t" id="t0737c01"></a>者，號為剎利種，皆是舊法，非為非法。」</p>
<p><a class="t-linehead" id="t-linehead0737c01"></a>爾時， <a class="t" id="t0737c02"></a>世尊便說此偈：</p>
<a class="t" id="t0737c03"></a>
<blockquote class="gatha">
<p>「始有剎利種，　　姓中之上者， <a class="t" id="t0737c04"></a><br>
聰明高才人，　　天人所敬待。</p>
</blockquote>
<a class="t" id="t0737c05"></a>
<p><a class="t-linehead" id="t-linehead0737c05"></a>「爾時，其有人民侵他物者，是時剎利取懲 <a class="t" id="t0737c06"></a>罰之。然復彼人不改其 <span class="gaiji">愆 <!--gaiji,愆,1[億-音+(夫*夫)],2&#x2039D;,3--></span>，故復犯之。是時 <a class="t" id="t0737c07"></a>剎利之主勅作刀杖，取彼人而梟其首。爾 <a class="t" id="t0737c08"></a>時，世間初有此殺生。是時，眾多人民聞此 <a class="t" id="t0737c09"></a>教令：『其有竊盜粳米者，剎利主即取殺 <a class="t" id="t0737c10"></a>之。』皆懷恐懼，衣毛皆竪，各作草盧於中 <a class="t" id="t0737c11"></a>坐禪，修其梵行，而一其心，捨離家業、妻子、 <a class="t" id="t0737c12"></a>兒婦獨靜其志，修於梵行。因此已來，而 <a class="t" id="t0737c13"></a>有婆羅門之名姓。是時，便有此二種姓出 <a class="t" id="t0737c14"></a>現世間。</p>
<p><a class="t-linehead" id="t-linehead0737c14"></a>「比丘當知，彼時由盜故便有殺生， <a class="t" id="t0737c15"></a>由殺故便有刀杖。是時，剎利主告人民曰： <a class="t" id="t0737c16"></a>『其有端政高才者，當使統此人民。』又告 <a class="t" id="t0737c17"></a>之曰：『其有人民竊盜者，使懲其罪。』爾時， <a class="t" id="t0737c18"></a>便有此毘舍種姓，出現於世。</p>
<p><a class="t-linehead" id="t-linehead0737c18"></a>「爾時，多有眾 <a class="t" id="t0737c19"></a>生便生此念：『今日眾生之類各共殺生，皆 <a class="t" id="t0737c20"></a>由業之所致也，今可來往周旋以自生活。』 <a class="t" id="t0737c21"></a>爾時，便有首陀羅種姓，出現世間。」</p>
<p><a class="t-linehead" id="t-linehead0737c21"></a>爾時，世尊 <a class="t" id="t0737c22"></a>便說此偈：</p>
<a class="t" id="t0737c23"></a>
<blockquote class="gatha">
<p>「初有剎利種，　　次有婆羅門， <a class="t" id="t0737c24"></a><br>
第三名毘舍，　　次復首陀姓。 <a class="t" id="t0737c25"></a><br>
有此四種姓，　　漸漸而相生， <a class="t" id="t0737c26"></a><br>
皆是天身來，　　而同為一色。</p>
</blockquote>
<a class="t" id="t0737c27"></a>
<p><a class="t-linehead" id="t-linehead0737c27"></a>「比丘當知，爾時，有此殺、盜心，無復有此自 <a class="t" id="t0737c28"></a>然粳米。</p>
<a class="t" id="t0737c29"></a>
<p><a class="t-linehead" id="t-linehead0737c29"></a>「爾時，便有五種穀子：一者根子，二者莖子，三 <a class="t" id="t0738a01"></a>者枝子，四者華子，五者果子，及餘所生 <a class="t" id="t0738a02"></a>之種子，是謂五種之子。皆是他方剎土風 <a class="t" id="t0738a03"></a>吹使來，取用作種以此自濟。如是，比丘！世 <a class="t" id="t0738a04"></a>間有此瑞應，便有生、老、病、死，致使今日 <a class="t" id="t0738a05"></a>有五盛陰身，不得盡於苦際，此名為劫成 <a class="t" id="t0738a06"></a>敗時之變易也。吾與汝說，諸佛世尊常所 <a class="t" id="t0738a07"></a>應行，今盡與汝說之。當樂閑居靜處，當 <a class="t" id="t0738a08"></a>念坐禪，勿起懈怠，今不精誠，後悔無益。 <a class="t" id="t0738a09"></a>此是我之教誨也。」</p>
<p><a class="t-linehead" id="t-linehead0738a09"></a>爾時，諸比丘聞佛所說， <a class="t" id="t0738a10"></a>歡喜奉行。</p>
<a class="t" id="t0738a11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
