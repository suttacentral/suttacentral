<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea40.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">40.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0741c27"></a>聞如是：</p>
<p>一時，佛在舍衛國祇樹給孤獨 <a class="t" id="t0741c28"></a>園。</p>
<p><a class="t-linehead" id="t-linehead0741c28"></a>爾時，世尊告諸比丘：「汝等當修行死想， <a class="t" id="t0741c29"></a>思惟死想。」</p>
<p><a class="t-linehead" id="t-linehead0741c29"></a>時，彼座上有一比丘白世尊言： <a class="t" id="t0742a01"></a>「我常修行、思惟死想。」</p>
<p><a class="t-linehead" id="t-linehead0742a01"></a>世尊告曰：「汝云何思惟、 <a class="t" id="t0742a02"></a>修行死想？」</p>
<p><a class="t-linehead" id="t-linehead0742a02"></a>比丘白佛言：「思惟死想時，意欲 <a class="t" id="t0742a03"></a>存七日，思惟七覺意，於如來法中多所饒 <a class="t" id="t0742a04"></a>益，死後無恨。如是，世尊！我思惟死想。」</p>
<p><a class="t-linehead" id="t-linehead0742a04"></a>世尊 <a class="t" id="t0742a05"></a>告曰：「止！止！比丘！此非行死想之行，此名為 <a class="t" id="t0742a06"></a>放逸之法。」</p>
<p><a class="t-linehead" id="t-linehead0742a06"></a>復有一比丘白世尊言：「我能堪 <a class="t" id="t0742a07"></a>任修行死想。」</p>
<p><a class="t-linehead" id="t-linehead0742a07"></a>世尊告曰：「汝云何修行、思惟死 <a class="t" id="t0742a08"></a>想？」</p>
<p><a class="t-linehead" id="t-linehead0742a08"></a>比丘白佛言：「我今作是念：『意欲存在六 <a class="t" id="t0742a09"></a>日，思惟如來正法已，便取命終，此則有 <a class="t" id="t0742a10"></a>所增益。』如是思惟死想。」</p>
<p><a class="t-linehead" id="t-linehead0742a10"></a>世尊告曰：「止！止！ <a class="t" id="t0742a11"></a>比丘！汝亦是放逸之法，非思惟死想也。」</p>
<p><a class="t-linehead" id="t-linehead0742a11"></a>復 <a class="t" id="t0742a12"></a>有比丘白佛言：「欲存在五日。」或言四日，或 <a class="t" id="t0742a13"></a>言三日、二日、一日者。</p>
<p><a class="t-linehead" id="t-linehead0742a13"></a>爾時，世尊告諸比丘： <a class="t" id="t0742a14"></a>「止！止！比丘！此亦是放逸之法，非為思惟死 <a class="t" id="t0742a15"></a>想。」</p>
<p><a class="t-linehead" id="t-linehead0742a15"></a>爾時，復有一比丘白世尊言：「我能堪 <a class="t" id="t0742a16"></a>忍修行死想。」比丘白佛言：「我到時，著衣持 <a class="t" id="t0742a17"></a>鉢，入舍衛城乞食已，還出舍衛城，歸所 <a class="t" id="t0742a18"></a>在，入靜室中，思惟七覺意而取命終，此則 <a class="t" id="t0742a19"></a>思惟死想。」</p>
<a class="t" id="t0742a20"></a>
<p><a class="t-linehead" id="t-linehead0742a20"></a>世尊告曰：「止！止！比丘！此亦非思惟、修行死 <a class="t" id="t0742a21"></a>想。汝等諸比丘所說者，皆是放逸之行，非是 <a class="t" id="t0742a22"></a>修行死想之法。」</p>
<p><a class="t-linehead" id="t-linehead0742a22"></a>是時，世尊重告比丘：「其能 <a class="t" id="t0742a23"></a>如婆迦利比丘者，此則名為思惟死想。彼 <a class="t" id="t0742a24"></a>比丘者，善能思惟死想，厭患此身惡露不淨。 <a class="t" id="t0742a25"></a>若比丘思惟死想，繫意在前，心不移動，念 <a class="t" id="t0742a26"></a>出入息往還之數，於其中間思惟七覺意， <a class="t" id="t0742a27"></a>則於如來法多所饒益。所以然者，一切 <a class="t" id="t0742a28"></a>諸行皆空、皆寂，起者、滅者皆是幻化，無有真 <a class="t" id="t0742a29"></a>實。是故，比丘！當於出入息中思惟死想，便 <a class="t" id="t0742b01"></a>脫生、老、病、死、愁、憂、苦、惱。如是，比丘！當知作 <a class="t" id="t0742b02"></a>如是學。」</p>
<p><a class="t-linehead" id="t-linehead0742b02"></a>爾時，諸比丘聞佛所說，歡喜奉行。</p>
<a class="t" id="t0742b03"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
