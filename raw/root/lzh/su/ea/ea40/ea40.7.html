<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea40.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">40.7</span> <span class="mirror-right">（七）</span>
</h1>
</div>
<a class="t" id="t0741b18"></a> <a class="t" id="t0741b19"></a> <a class="t" id="t0741b20"></a>
<p class="suttainfo"><span class="t-juanname">增壹阿含經卷第三十五</span> <a class="t" id="t0741b21"></a> <a class="t" id="t0741b22"></a><br>
<span class="t-byline">東晉罽賓三藏瞿曇僧伽提婆譯</span><br>
<a class="t" id="t0741b23"></a>七日品之餘</p>
<a class="t" id="t0741b24"></a>
<p><a class="t-linehead" id="t-linehead0741b24"></a>聞如是：</p>
<p>一時，佛在阿踰闍江水邊，與大 <a class="t" id="t0741b25"></a>比丘眾五百人俱。</p>
<p><a class="t-linehead" id="t-linehead0741b25"></a>時，大均頭在閑靜之處， <a class="t" id="t0741b26"></a>而作是念：「頗有此義，恒益功德？為無此 <a class="t" id="t0741b27"></a>理？」是時，均頭即從座起，往至世尊所，頭面 <a class="t" id="t0741b28"></a>禮足，在一面坐。爾時，均頭白佛言：「世尊！向 <a class="t" id="t0741b29"></a>者在閑靜之處，而作是念：『頗有此理，所行 <a class="t" id="t0741c01"></a>眾事，得益功德耶？』我今問世尊！唯願說之。」</p>
<a class="t" id="t0741c02"></a>
<p><a class="t-linehead" id="t-linehead0741c02"></a>世尊告曰：「可得增益功德。」</p>
<p><a class="t-linehead" id="t-linehead0741c02"></a>均頭白佛言： <a class="t" id="t0741c03"></a>「云何得增益功德？」</p>
<p><a class="t-linehead" id="t-linehead0741c03"></a>世尊告曰：「增益有七事， <a class="t" id="t0741c04"></a>其福不可稱量，亦復無人能算計此者。云 <a class="t" id="t0741c05"></a>何為七？於是，族姓子、若族姓女未曾起僧 <a class="t" id="t0741c06"></a>伽藍處，於中興立者，此福不可計。</p>
<p><a class="t-linehead" id="t-linehead0741c06"></a>「復次，均 <a class="t" id="t0741c07"></a>頭！若善男子、善女人能持床座施彼僧伽 <a class="t" id="t0741c08"></a>藍者及與比丘僧，是謂，均頭！第二之福不 <a class="t" id="t0741c09"></a>可稱計。</p>
<p><a class="t-linehead" id="t-linehead0741c09"></a>「復次，均頭！若善男子、善女人以食 <a class="t" id="t0741c10"></a>施彼比丘僧，是謂，均頭！第三之福不可稱 <a class="t" id="t0741c11"></a>計。</p>
<p><a class="t-linehead" id="t-linehead0741c11"></a>「復次，均頭。若善男子、善女人以遮雨衣 <a class="t" id="t0741c12"></a>給施比丘僧者，是謂，均頭！第四功德其福 <a class="t" id="t0741c13"></a>不可量。</p>
<p><a class="t-linehead" id="t-linehead0741c13"></a>「復次，均頭！若族姓子、女若以藥 <a class="t" id="t0741c14"></a>施比丘僧者，是謂第五之福不可稱計。</p>
<a class="t" id="t0741c15"></a>
<p><a class="t-linehead" id="t-linehead0741c15"></a>「復次，均頭！若善男子、善女人曠野作好井者！ <a class="t" id="t0741c16"></a>是謂，均頭！第六之功德也，不可稱計。</p>
<p><a class="t-linehead" id="t-linehead0741c16"></a>「復 <a class="t" id="t0741c17"></a>次，均頭！善男子、善女人近道作舍，使當來過 <a class="t" id="t0741c18"></a>去得止宿者，是謂，均頭！第七功德不可稱 <a class="t" id="t0741c19"></a>計。</p>
<p><a class="t-linehead" id="t-linehead0741c19"></a>「是謂，均頭！七功德之法，其福不可量。 <a class="t" id="t0741c20"></a>若行，若坐，正使命終，其福隨後，如影隨形， <a class="t" id="t0741c21"></a>其德不可稱計，言當有爾許之福，亦如 <a class="t" id="t0741c22"></a>大海水不可升斗量之，言當有爾許之 <a class="t" id="t0741c23"></a>水。此七功德亦復如是，其福不可稱限。是 <a class="t" id="t0741c24"></a>故，均頭！善男子、善女人當求方便，成辦七 <a class="t" id="t0741c25"></a>功德。如是，均頭！當作是學。」</p>
<p><a class="t-linehead" id="t-linehead0741c25"></a>爾時，均頭聞佛 <a class="t" id="t0741c26"></a>所說，歡喜奉行。</p>
<a class="t" id="t0741c27"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
