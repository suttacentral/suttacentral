<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea40.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">40.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0739a24"></a>聞如是：</p>
<p>一時，佛在舍衛國祇樹給孤獨 <a class="t" id="t0739a25"></a>園。</p>
<p><a class="t-linehead" id="t-linehead0739a25"></a>爾時，世尊告諸比丘：「有七種之人可事、 <a class="t" id="t0739a26"></a>可敬，是世間無上福田。云何為七種人？所 <a class="t" id="t0739a27"></a>謂七人者：一者行慈，二者行悲，三者行喜，四 <a class="t" id="t0739a28"></a>者行護，五者行空，六者行無想，七者行無 <a class="t" id="t0739a29"></a>願。是謂七種之人可事、可敬，是世間無上 <a class="t" id="t0739b01"></a>福田。所以然者，其有眾生行此七法者， <a class="t" id="t0739b02"></a>於現法中獲其果報。」</p>
<p><a class="t-linehead" id="t-linehead0739b02"></a>爾時，阿難白世尊言： <a class="t" id="t0739b03"></a>「何以故不說須陀洹、斯陀含、阿那含、阿羅漢、 <a class="t" id="t0739b04"></a>辟支佛、佛，乃說此七事乎？」</p>
<p><a class="t-linehead" id="t-linehead0739b04"></a>世尊告曰：「行慈 <a class="t" id="t0739b05"></a>七人其行，與須陀洹乃至佛其事不同；雖 <a class="t" id="t0739b06"></a>供養須陀洹乃至佛，不現得報；然供養此 <a class="t" id="t0739b07"></a>七人者，於現世得報。是故，阿難！當勤加 <a class="t" id="t0739b08"></a>勇猛成辦七法。如是，阿難！當作是學。」</p>
<p><a class="t-linehead" id="t-linehead0739b08"></a>爾時， <a class="t" id="t0739b09"></a>阿難聞佛所說，歡喜奉行。</p>
<a class="t" id="t0739b10"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
