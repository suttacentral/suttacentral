<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea10.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">10.9</span> <span class="mirror-right">（九）惡趣</span>
</h1>
</div>
<p><a class="t-linehead" id="t-linehead0566a02"></a>聞如是：</p>
<p>一時，佛在舍衛國祇樹給孤獨 <a class="t" id="t0566a03"></a>園。</p>
<p><a class="t-linehead" id="t-linehead0566a03"></a>爾時，世尊告諸比丘：「若有比丘修行一 <a class="t" id="t0566a04"></a>法，便不能壞敗惡趣，一為趣善，一為趣 <a class="t" id="t0566a05"></a>泥洹。云何修行一法，不能壞敗惡趣？所 <a class="t" id="t0566a06"></a>謂心無篤信，是謂修此一法不壞敗惡 <a class="t" id="t0566a07"></a>趣。云何修行一法趣善處者？所謂心行篤 <a class="t" id="t0566a08"></a>信，是謂修此一法得趣善處。云何修行一 <a class="t" id="t0566a09"></a>法得至泥洹？所謂恒專心念，是謂修行此 <a class="t" id="t0566a10"></a>法得至泥洹。是故謂，諸比丘！專精心意， <a class="t" id="t0566a11"></a>念諸善本。如是，諸比丘！當作是學。」</p>
<p><a class="t-linehead" id="t-linehead0566a11"></a>爾時，諸 <a class="t" id="t0566a12"></a>比丘聞佛所說，歡喜奉行。</p>
<a class="t" id="t0566a13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
