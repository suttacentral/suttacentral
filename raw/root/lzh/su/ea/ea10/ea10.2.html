<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea10.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">10.2</span> <span class="mirror-right">（二）無慢</span>
</h1>
</div>
<p><a class="t-linehead" id="t-linehead0564a04"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0564a05"></a>
<p><a class="t-linehead" id="t-linehead0564a05"></a>爾時，世尊告諸比丘：「當修行一法，當廣布 <a class="t" id="t0564a06"></a>一法；修行一法，廣布一法已，便得神通，諸 <a class="t" id="t0564a07"></a>行寂靜，得沙門果，至泥洹處。云何為一法？ <a class="t" id="t0564a08"></a>謂無放逸行於諸善法。云何無放逸行？所 <a class="t" id="t0564a09"></a>謂不觸嬈一切眾生，不害一切眾生，不惱 <a class="t" id="t0564a10"></a>一切眾生，是謂無放逸行。彼云何名善法？ <a class="t" id="t0564a11"></a>所謂賢聖八道品：等見、等方便、等語、等行、等 <a class="t" id="t0564a12"></a>命、等治、等念、等定，是謂善法。」</p>
<p><a class="t-linehead" id="t-linehead0564a12"></a>爾時，世尊便 <a class="t" id="t0564a13"></a>說偈曰：</p>
<a class="t" id="t0564a14"></a>
<blockquote class="gatha">
<p>「施一切眾生，　　不如法施人； <a class="t" id="t0564a15"></a><br>
雖施眾生福，　　一人法施勝。</p>
</blockquote>
<a class="t" id="t0564a16"></a>
<p><a class="t-linehead" id="t-linehead0564a16"></a>「是故，諸比丘！當修行善法。如是，諸比丘！當 <a class="t" id="t0564a17"></a>作是學。」</p>
<p><a class="t-linehead" id="t-linehead0564a17"></a>爾時，諸比丘聞佛所說，歡喜奉行。</p>
<a class="t" id="t0564a18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
