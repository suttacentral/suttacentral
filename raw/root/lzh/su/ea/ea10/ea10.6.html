<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea10.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">10.6</span> <span class="mirror-right">（六）慳無厭</span>
</h1>
</div>
<p><a class="t-linehead" id="t-linehead0565b04"></a>聞如是：</p>
<p>一時，佛在舍衛國祇樹給孤獨 <a class="t" id="t0565b05"></a>園。</p>
<p><a class="t-linehead" id="t-linehead0565b05"></a>爾時，世尊告諸比丘：「如我今日審知眾 <a class="t" id="t0565b06"></a>生根原所趣，亦知布施之報。最後一 <span class="corr" title="[搏&gt;摶]">摶</span> 之 <a class="t" id="t0565b07"></a>餘，已不自食，惠施他人，爾時不起憎嫉之 <a class="t" id="t0565b08"></a>心如毛髮許。以此眾生不知施之果報，如 <a class="t" id="t0565b09"></a>我皆悉知之。施之果報，平等之報，心無有 <a class="t" id="t0565b10"></a>異。是故，眾生不能平等施而自墮落，恒有 <a class="t" id="t0565b11"></a>慳嫉之心，纏裹心意。」</p>
<p><a class="t-linehead" id="t-linehead0565b11"></a>爾時，世尊便說偈曰：</p>
<a class="t" id="t0565b12"></a>
<blockquote class="gatha">
<p>「眾生不自覺，　　如來之言教； <a class="t" id="t0565b13"></a><br>
常當普惠施，　　專向真人所。 <a class="t" id="t0565b14"></a><br>
志性以清淨，　　所獲福倍多； <a class="t" id="t0565b15"></a><br>
等共分其福，　　後得大果報。 <a class="t" id="t0565b16"></a><br>
所施今善哉，　　心向廣福田； <a class="t" id="t0565b17"></a><br>
於此人間逝，　　必生於天上。 <a class="t" id="t0565b18"></a><br>
以到彼善處，　　快樂自娛樂； <a class="t" id="t0565b19"></a><br>
吉祥甚歡悅，　　一切無乏短。 <a class="t" id="t0565b20"></a><br>
以天威德業，　　玉女為營從； <a class="t" id="t0565b21"></a><br>
平等之施報，　　故獲此福祐。」</p>
</blockquote>
<a class="t" id="t0565b22"></a>
<p><a class="t-linehead" id="t-linehead0565b22"></a>爾時，諸比丘聞佛所說，歡喜奉行。</p>
<a class="t" id="t0565b23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
