<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea10.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 10</span> <span class="mirror-right">增壹阿含經護心品第十</span></p>
<h1 class="mirror-row">
<span class="mirror-left latin">10.1</span> <span class="mirror-right">（一）無慢</span>
</h1>
</div>
<a class="t" id="t0563c11"></a>
<p><a class="t-linehead" id="t-linehead0563c11"></a>聞如是：</p>
<p>一時，佛在舍衛國祇樹給孤獨 <a class="t" id="t0563c12"></a>園。</p>
<p><a class="t-linehead" id="t-linehead0563c12"></a>爾時，世尊告諸比丘：「當修行一法，當廣 <a class="t" id="t0563c13"></a>布一法；修行一法，廣布一法已，便得神通， <a class="t" id="t0563c14"></a>諸行寂靜，得沙門果，至泥洹界。云何為一 <a class="t" id="t0563c15"></a>法？所謂無放逸行。云何為無放逸行？所謂 <a class="t" id="t0563c16"></a>護心也。云何護心？於是，比丘！常守護心有 <a class="t" id="t0563c17"></a>漏、有漏法，當彼守護心有漏、有漏法，於有 <a class="t" id="t0563c18"></a>漏法便得悅豫，亦有信樂，住不移易，恒專 <a class="t" id="t0563c19"></a>其意，自力勸勉。</p>
<p><a class="t-linehead" id="t-linehead0563c19"></a>「如是。比丘！彼無放逸行，恒 <a class="t" id="t0563c20"></a>自謹慎。未生欲漏便不生；已生欲漏便能使 <a class="t" id="t0563c21"></a>滅；未生有漏便不生；已生有漏便能使滅； <a class="t" id="t0563c22"></a>未生無明漏便不生；已生無明漏便能使滅。 <a class="t" id="t0563c23"></a>比丘於彼無放逸行，閑靜一處，恒自覺知而 <a class="t" id="t0563c24"></a>自遊戲，欲漏心便得解脫，有漏心、無明漏心 <a class="t" id="t0563c25"></a>便得解脫。已得解脫，便得解脫智，生死已 <a class="t" id="t0563c26"></a>盡，梵行已立，所作已辦，更不復受有，如實 <a class="t" id="t0563c27"></a>知之。」</p>
<p><a class="t-linehead" id="t-linehead0563c27"></a>爾時，世尊便說斯偈：</p>
<a class="t" id="t0563c28"></a>
<blockquote class="gatha">
<p>「無憍甘露跡，　　放逸是死徑； <a class="t" id="t0563c29"></a><br>
無慢則不死，　　慢者即是死。</p>
</blockquote>
<a class="t" id="t0564a01"></a>
<p><a class="t-linehead" id="t-linehead0564a01"></a>「是故，諸比丘！當念修行無放逸行。如是，諸 <a class="t" id="t0564a02"></a>比丘！當作是學。」</p>
<p><a class="t-linehead" id="t-linehead0564a02"></a>爾時，諸比丘聞佛所說，歡 <a class="t" id="t0564a03"></a>喜奉行。</p>
<a class="t" id="t0564a04"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
