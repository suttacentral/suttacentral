<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea10.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">10.3</span> <span class="mirror-right">（三）念</span>
</h1>
</div>
<p><a class="t-linehead" id="t-linehead0564a18"></a>聞如是：</p>
<p>一時，佛在舍衛國祇樹給孤獨 <a class="t" id="t0564a19"></a>園。</p>
<p><a class="t-linehead" id="t-linehead0564a19"></a>爾時，世尊告諸比丘：「當云何觀檀越施 <a class="t" id="t0564a20"></a>主？」</p>
<p><a class="t-linehead" id="t-linehead0564a20"></a>爾時，諸比丘白世尊曰：「世尊是諸法之 <a class="t" id="t0564a21"></a>王，唯願世尊與諸比丘而說此義，聞已盡 <a class="t" id="t0564a22"></a>當奉持。」</p>
<p><a class="t-linehead" id="t-linehead0564a22"></a>爾時，世尊告諸比丘：「諦聽！諦聽！善 <a class="t" id="t0564a23"></a>思念之，我當與汝分別其義。」</p>
<p><a class="t-linehead" id="t-linehead0564a23"></a>對曰：「如是。世 <a class="t" id="t0564a24"></a>尊！」爾時，諸比丘從佛受教。</p>
<p><a class="t-linehead" id="t-linehead0564a24"></a>世尊告曰：「檀越施 <a class="t" id="t0564a25"></a>主當恭敬，如子孝順父母，養之、侍之，長益 <a class="t" id="t0564a26"></a>五陰，於閻浮利地現種種義。觀檀越主 <a class="t" id="t0564a27"></a>能成人戒、聞、三昧、智慧。諸比丘多所饒益， <a class="t" id="t0564a28"></a>於三寶中無所罣礙，能施卿等衣被、飲食、 <a class="t" id="t0564a29"></a>床榻、臥具、病瘦醫藥。是故，諸比丘！當有慈 <a class="t" id="t0564b01"></a>心於檀越所，小恩常不忘，況復大者！恒 <a class="t" id="t0564b02"></a>以慈心向彼檀越，說身、口、意清淨之行，不 <a class="t" id="t0564b03"></a>可稱量，亦無有限。身行慈，口行慈，意行 <a class="t" id="t0564b04"></a>慈，使彼檀越所施之物，終不唐捐，獲其大 <a class="t" id="t0564b05"></a>果，成大福祐，有大名稱，流聞世間，甘露法 <a class="t" id="t0564b06"></a>味。如是，諸比丘！當作是學。」</p>
<p><a class="t-linehead" id="t-linehead0564b06"></a>爾時，世尊便說 <a class="t" id="t0564b07"></a>偈曰：</p>
<a class="t" id="t0564b08"></a>
<blockquote class="gatha">
<p>「施以成大財，　　所願亦成就； <a class="t" id="t0564b09"></a><br>
王及諸賊盜，　　不能侵彼物。 <a class="t" id="t0564b10"></a><br>
施以得王位，　　紹繼轉輪處； <a class="t" id="t0564b11"></a><br>
七寶具足成，　　本施之所致。 <a class="t" id="t0564b12"></a><br>
布施成天身，　　首著雜寶冠； <a class="t" id="t0564b13"></a><br>
與諸妓女遊，　　本施之果報。 <a class="t" id="t0564b14"></a><br>
施得天帝釋，　　天王威力盛； <a class="t" id="t0564b15"></a><br>
千眼莊嚴形，　　本施之果報。 <a class="t" id="t0564b16"></a><br>
布施成佛道，　　三十二相具； <a class="t" id="t0564b17"></a><br>
轉無上法輪，　　本施之果報。」</p>
</blockquote>
<a class="t" id="t0564b18"></a>
<p><a class="t-linehead" id="t-linehead0564b18"></a>爾時，諸比丘聞佛所說，歡喜奉行。</p>
<a class="t" id="t0564b19"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
