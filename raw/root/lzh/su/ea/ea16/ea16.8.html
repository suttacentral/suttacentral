<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">16.8</span> <span class="mirror-right">（八）忍</span>
</h1>
</div>
<p><a class="t-linehead" id="t-linehead0580b26"></a>聞如是：</p>
<p>一時，佛在舍衛國祇樹給孤獨 <a class="t" id="t0580b27"></a>園。</p>
<p><a class="t-linehead" id="t-linehead0580b27"></a>爾時，世尊告諸比丘：「有此二力。云何為 <a class="t" id="t0580b28"></a>二力？所謂忍力、思惟力，設吾無此二力者， <a class="t" id="t0580b29"></a>終不成無上正真等正覺。又無此二力者， <a class="t" id="t0580c01"></a>終不於優留毘處六年苦行，亦復不能降 <a class="t" id="t0580c02"></a>伏魔怨，成無上正真之道，坐於道場。以我 <a class="t" id="t0580c03"></a>有忍力、思惟力故，便能降伏魔眾，成無上 <a class="t" id="t0580c04"></a>正真之道，坐於道場。是故，諸比丘！當求方 <a class="t" id="t0580c05"></a>便，修此二力，忍力、思惟力，便成須陀洹道、斯 <a class="t" id="t0580c06"></a>陀含道、阿那含道、阿羅漢道，於無餘涅槃界 <a class="t" id="t0580c07"></a>而般涅槃。如是。諸比丘！當作是學。」</p>
<p><a class="t-linehead" id="t-linehead0580c07"></a>爾時，諸 <a class="t" id="t0580c08"></a>比丘聞佛所說，歡喜奉行。</p>
<a class="t" id="t0580c09"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
