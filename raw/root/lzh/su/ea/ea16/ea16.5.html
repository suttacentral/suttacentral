<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">16.5</span> <span class="mirror-right">（五）不善</span>
</h1>
</div>
<p><a class="t-linehead" id="t-linehead0580a16"></a>聞如是：</p>
<p>一時，佛在舍衛國祇樹給孤獨 <a class="t" id="t0580a17"></a>園。</p>
<p><a class="t-linehead" id="t-linehead0580a17"></a>爾時，世尊告諸比丘：「我今當說善、不善 <a class="t" id="t0580a18"></a>行，諦聽！諦聽！善思念之。」</p>
<p><a class="t-linehead" id="t-linehead0580a18"></a>諸比丘對曰：「如是。世 <a class="t" id="t0580a19"></a>尊！」</p>
<p><a class="t-linehead" id="t-linehead0580a19"></a>世尊告彼：「云何名為不善？云何名為 <a class="t" id="t0580a20"></a>善？所謂殺生為不善，不殺為善。不與取為 <a class="t" id="t0580a21"></a>不善，與取為善。婬泆為不善，不婬為善。妄 <a class="t" id="t0580a22"></a>語為不善，不妄語為善。綺語為不善，不綺 <a class="t" id="t0580a23"></a>語為善。兩舌為不善，不兩舌為善。鬪亂彼 <a class="t" id="t0580a24"></a>此為不善，不鬪亂彼此為善。貪他為不 <a class="t" id="t0580a25"></a>善，不貪他為善。起恚為不善，不起恚 <a class="t" id="t0580a26"></a>為善。邪見為不善，正見為善。如是，比丘！ <a class="t" id="t0580a27"></a>行此惡已，墮畜生、餓鬼、地獄中。設行善者， <a class="t" id="t0580a28"></a>便生人中、天上，及諸善趣阿須倫中。是故， <a class="t" id="t0580a29"></a>當遠離惡行，修習善行。如是，諸比丘！當 <a class="t" id="t0580b01"></a>作是學。」</p>
<p><a class="t-linehead" id="t-linehead0580b01"></a>爾時，諸比丘聞佛所說，歡喜奉行。</p>
<a class="t" id="t0580b02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
