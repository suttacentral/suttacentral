<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">16.10</span> <span class="mirror-right">（一〇）羅雲</span>
</h1>
</div>
<p><a class="t-linehead" id="t-linehead0581b15"></a>聞如是：</p>
<p>一時，佛在舍衛國祇樹給孤獨 <a class="t" id="t0581b16"></a>園。</p>
<p><a class="t-linehead" id="t-linehead0581b16"></a>爾時，尊者羅雲奉修禁戒，無所觸犯， <a class="t" id="t0581b17"></a>小罪尚避，況復大者，然不得有漏心解脫。 <a class="t" id="t0581b18"></a>爾時，眾多比丘便至世尊所，頭面禮足，在 <a class="t" id="t0581b19"></a>一面坐。爾時，眾多比丘白世尊曰：「羅雲比 <a class="t" id="t0581b20"></a>丘奉修禁戒，無所觸犯，然故有漏心不解 <a class="t" id="t0581b21"></a>脫。」</p>
<p><a class="t-linehead" id="t-linehead0581b21"></a>爾時，世尊便說此偈：</p>
<a class="t" id="t0581b22"></a>
<blockquote class="gatha">
<p>「具足禁戒法，　　諸根亦成就， <a class="t" id="t0581b23"></a><br>
漸漸當逮得，　　一切結使盡。</p>
</blockquote>
<a class="t" id="t0581b24"></a>
<p><a class="t-linehead" id="t-linehead0581b24"></a>「是故，諸比丘！常當念修治正法，無有漏失。 <a class="t" id="t0581b25"></a>如是，諸比丘！當作是學。」</p>
<p><a class="t-linehead" id="t-linehead0581b25"></a>爾時，諸比丘聞佛 <a class="t" id="t0581b26"></a>所說，歡喜奉行。</p>
<a class="t" id="t0581b27"></a>
<blockquote class="gatha">
<p>難陀、涅槃、烏　　驢不善有二 <a class="t" id="t0581b28"></a><br>
燭及忍思惟　　梵志及羅雲◎</p>
</blockquote>
<a class="t" id="t0581b29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
