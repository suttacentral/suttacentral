<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea19.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 19</span> <span class="mirror-right">勸請品第十九</span></p>
<h1 class="mirror-row">
<span class="mirror-left latin">19.1</span> <span class="mirror-right">（一）</span>
</h1>
</div>
<a class="t" id="t0593a18"></a> <a class="t" id="t0593a19"></a> <a class="t" id="t0593a20"></a>
<p class="suttainfo"><span class="t-juanname">增壹阿含經卷第十</span><br>
<a class="t" id="t0593a21"></a> <a class="t" id="t0593a22"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0593a23"></a> <a class="t" id="t0593a24"></a>
<p><a class="t-linehead" id="t-linehead0593a24"></a>聞如是：</p>
<p>一時，佛在摩竭國道場樹下。</p>
<p><a class="t-linehead" id="t-linehead0593a24"></a>爾 <a class="t" id="t0593a25"></a>時，世尊得道未久，便生是念：「我今甚深之 <a class="t" id="t0593a26"></a>法難曉難了，難可覺知，不可思惟，休息 <a class="t" id="t0593a27"></a>微妙，智者所覺知，能分別義理，習之不厭， <a class="t" id="t0593a28"></a>即得歡喜。設吾與人說妙法者，人不信受， <a class="t" id="t0593a29"></a>亦不奉行者，唐有其勞，則有所損。我今宜 <a class="t" id="t0593b01"></a>可默然，何須說法！」</p>
<p><a class="t-linehead" id="t-linehead0593b01"></a>爾時，梵天在梵天上，遙 <a class="t" id="t0593b02"></a>知如來所念，猶如士夫屈伸臂頃，從梵天 <a class="t" id="t0593b03"></a>上沒不現，來至世尊所，頭面禮足，在一面 <a class="t" id="t0593b04"></a>住。爾時，梵天白世尊曰：「此閻浮提必當壞 <a class="t" id="t0593b05"></a>敗，三界 <span class="corr" title="[[衷-口＋（罩-卓）]&gt;喪]">喪</span> 目。如來、至真、等正覺出現於世， <a class="t" id="t0593b06"></a>應演法寶，然今復不暢演法味，唯願如 <a class="t" id="t0593b07"></a>來普為眾生廣說深法！又此眾生根原易 <a class="t" id="t0593b08"></a>度。若不聞者，永失法眼。此應為法之遺子， <a class="t" id="t0593b09"></a>猶如優鉢蓮華、拘牟頭華、分陀利華，雖出 <a class="t" id="t0593b10"></a>於地，未出水上，亦未開敷。是時，彼華漸漸 <a class="t" id="t0593b11"></a>欲生，故未出水，或時此華以出水上，或時 <a class="t" id="t0593b12"></a>此華不為水所著。此眾生類亦復如是，為 <a class="t" id="t0593b13"></a>生、老、病、死所見逼促，諸根應熟，然不聞法 <a class="t" id="t0593b14"></a>而便喪者，不亦苦哉！今正是時，唯願世尊 <a class="t" id="t0593b15"></a>當為說法。」</p>
<p><a class="t-linehead" id="t-linehead0593b15"></a>爾時，世尊知梵天心中所念，又 <a class="t" id="t0593b16"></a>慈愍一切眾生故，說此偈曰：</p>
<a class="t" id="t0593b17"></a>
<blockquote class="gatha">
<p>「梵天今來勸，　　如來開法門； <a class="t" id="t0593b18"></a><br>
聞者得篤信，　　分別深法要。 <a class="t" id="t0593b19"></a><br>
猶在高山頂，　　普觀眾生類； <a class="t" id="t0593b20"></a><br>
我今有此法，　　昇堂現法眼。」</p>
</blockquote>
<a class="t" id="t0593b21"></a>
<p><a class="t-linehead" id="t-linehead0593b21"></a>爾時，梵天便作是念：「如來必為眾生說深 <a class="t" id="t0593b22"></a>妙法。」歡喜踊躍，不能自勝，頭面禮足已，即 <a class="t" id="t0593b23"></a>還天上。</p>
<p><a class="t-linehead" id="t-linehead0593b23"></a>爾時，梵天聞佛所說，歡喜奉行。</p>
<a class="t" id="t0593b24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
