<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea19.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">19.6</span> <span class="mirror-right">（六）少於財</span>
</h1>
</div>
<p><a class="t-linehead" id="t-linehead0594c29"></a>聞如是：</p>
<p>一時，佛在舍衛國祇樹給孤獨 <a class="t" id="t0595a01"></a>園。</p>
<p><a class="t-linehead" id="t-linehead0595a01"></a>爾時，世尊告諸比丘：「有此二法，令人貧 <a class="t" id="t0595a02"></a>賤，無有財貨。云何為二法？若見他施時 <a class="t" id="t0595a03"></a>便禁制之，又自不肯布施。是謂，比丘！有此 <a class="t" id="t0595a04"></a>二法，令人貧賤，無有財寶。比丘！復有二 <a class="t" id="t0595a05"></a>法，令人富貴。云何為二法？若見人與他物 <a class="t" id="t0595a06"></a>時助其歡喜，己好布施。是謂，比丘！有此二 <a class="t" id="t0595a07"></a>法，令人富貴。如是，諸比丘！當學惠施，勿 <a class="t" id="t0595a08"></a>有貪心。」</p>
<p><a class="t-linehead" id="t-linehead0595a08"></a>爾時，諸比丘聞佛所說，歡喜奉行。</p>
<a class="t" id="t0595a09"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
