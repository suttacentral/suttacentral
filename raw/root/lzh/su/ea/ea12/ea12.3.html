<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea12.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">12.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0569b19"></a>聞如是：</p>
<p>一時，佛在舍衛國祇樹給孤獨 <a class="t" id="t0569b20"></a>園。</p>
<p><a class="t-linehead" id="t-linehead0569b20"></a>爾時，世尊告諸比丘：「若有一人出現世 <a class="t" id="t0569b21"></a>時，諸天、人民、魔及魔天、沙門、婆羅門，最尊最 <a class="t" id="t0569b22"></a>上，無與等者，福田第一，可事可敬。云何為 <a class="t" id="t0569b23"></a>一人？所謂多薩阿竭、阿羅呵、三耶三佛。是謂 <a class="t" id="t0569b24"></a>一人出現世時，過諸天、人民、阿須倫、魔及魔 <a class="t" id="t0569b25"></a>天、沙門、婆羅門上，最尊最上，無與等者，福田 <a class="t" id="t0569b26"></a>第一，可事可敬。如是，諸比丘！常當供養 <a class="t" id="t0569b27"></a>如來。如是，諸比丘！當作是學。」</p>
<p><a class="t-linehead" id="t-linehead0569b27"></a>爾時，諸比丘 <a class="t" id="t0569b28"></a>聞佛所說，歡喜奉行。</p>
<a class="t" id="t0569b29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
