<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea12.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">12.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0570a23"></a>聞如是：</p>
<p>一時，佛在羅閱城迦蘭陀竹園 <a class="t" id="t0570a24"></a>所，與大比丘眾五百人俱。</p>
<p><a class="t-linehead" id="t-linehead0570a24"></a>爾時，尊者大迦葉 <a class="t" id="t0570a25"></a>住阿練若，到時乞食，不擇貧富，一處一坐， <a class="t" id="t0570a26"></a>終不移易，樹下，露坐，或空閑處，著五納衣， <a class="t" id="t0570a27"></a>或持三衣，或在塚間，或時一食，或正中食， <a class="t" id="t0570a28"></a>或行頭陀，年高長大。爾時，尊者大迦葉食後， <a class="t" id="t0570a29"></a>便詣一樹下禪定。禪定已，從坐起，整衣 <a class="t" id="t0570b01"></a>服，往至世尊所。</p>
<p><a class="t-linehead" id="t-linehead0570b01"></a>是時，世尊遙見迦葉來，世 <a class="t" id="t0570b02"></a>尊告曰：「善來，迦葉！」</p>
<p><a class="t-linehead" id="t-linehead0570b02"></a>時，迦葉便至世尊所，頭面 <a class="t" id="t0570b03"></a>禮足，在一面坐。</p>
<p><a class="t-linehead" id="t-linehead0570b03"></a>世尊告曰：「迦葉！汝今年高 <a class="t" id="t0570b04"></a>長大，志衰朽弊。汝今可捨乞食，乃至諸頭陀 <a class="t" id="t0570b05"></a>行，亦可受諸長者請，并受衣裳。」</p>
<p><a class="t-linehead" id="t-linehead0570b05"></a>迦葉對曰： <a class="t" id="t0570b06"></a>「我今不從如來教。所以然者，若當如來 <a class="t" id="t0570b07"></a>不成無上正真道者，我則成辟支佛。然彼 <a class="t" id="t0570b08"></a>辟支佛盡行阿練若，到時乞食，不擇貧富， <a class="t" id="t0570b09"></a>一處一坐，終不移易，樹下，露坐，或空閑處， <a class="t" id="t0570b10"></a>著五納衣，或持三衣，或在塚間，或時一食， <a class="t" id="t0570b11"></a>或正中食，或行頭陀。如今不敢捨本所習， <a class="t" id="t0570b12"></a>更學餘行。」</p>
<p><a class="t-linehead" id="t-linehead0570b12"></a>世尊告曰：「善哉！善哉！迦葉！多所 <a class="t" id="t0570b13"></a>饒益，度人無量，廣及一切，天、人得度。所以 <a class="t" id="t0570b14"></a>然者，若，迦葉！此頭陀行在世者，我法亦當 <a class="t" id="t0570b15"></a>久在於世。設法在世，益增天道，三惡道便 <a class="t" id="t0570b16"></a>減，亦成須陀洹、斯陀含、阿那含三乘之道， <a class="t" id="t0570b17"></a>皆存於世。諸比丘！所學皆當如迦葉所 <a class="t" id="t0570b18"></a>習。如是，諸比丘！當作是學。」</p>
<p><a class="t-linehead" id="t-linehead0570b18"></a>爾時，諸比丘聞 <a class="t" id="t0570b19"></a>佛所說，歡喜奉行。</p>
<a class="t" id="t0570b20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
