<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea12.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 12</span> <span class="mirror-right">增壹阿含經壹入道品第十二</span></p>
<h1 class="mirror-row">
<span class="mirror-left latin">12.1</span> <span class="mirror-right">（一）</span>
</h1>
</div>
<a class="t" id="t0568a01"></a>
<p><a class="t-linehead" id="t-linehead0568a01"></a>聞如是：</p>
<p>一時，佛在舍衛國祇樹給孤獨 <a class="t" id="t0568a02"></a>園。</p>
<p><a class="t-linehead" id="t-linehead0568a02"></a>爾時，世尊告諸比丘：「有一入道，淨眾生 <a class="t" id="t0568a03"></a>行，除去愁憂，無有諸惱，得大智慧，成泥 <a class="t" id="t0568a04"></a>洹證。所謂當滅五蓋，思惟四意止。云何名 <a class="t" id="t0568a05"></a>為一入？所謂專一心，是謂一入。云何為 <a class="t" id="t0568a06"></a>道？所謂賢聖八品道，一名正見，二名正治， <a class="t" id="t0568a07"></a>三名正業，四名正命，五名正方便，六名正 <a class="t" id="t0568a08"></a>語，七名正念，八名正定，是謂名道，是謂一 <a class="t" id="t0568a09"></a>入道。</p>
<p><a class="t-linehead" id="t-linehead0568a09"></a>「云何當滅五蓋？所謂貪欲蓋、瞋恚蓋、 <a class="t" id="t0568a10"></a>調戲蓋、眠睡蓋、疑蓋，是謂當滅五蓋。</p>
<p><a class="t-linehead" id="t-linehead0568a10"></a>「云 <a class="t" id="t0568a11"></a>何思惟四意止？於是，比丘內自觀身，除去 <a class="t" id="t0568a12"></a>惡念，無有愁憂；外自觀身，除去惡念，無 <a class="t" id="t0568a13"></a>有愁憂；內外觀身，除去惡念，無有愁憂。內 <a class="t" id="t0568a14"></a>觀痛痛而自娛樂，外觀痛痛，內外觀痛痛； <a class="t" id="t0568a15"></a>內觀心而自娛樂，外觀心，內外觀心；內觀 <a class="t" id="t0568a16"></a>法，外觀法，內外觀法而自娛樂。</p>
<p><a class="t-linehead" id="t-linehead0568a16"></a>「云何比丘 <a class="t" id="t0568a17"></a>內觀身而自娛樂？於是，比丘觀此身隨其 <a class="t" id="t0568a18"></a>性行，從頭至足，從足至頭，觀此身中皆悉 <a class="t" id="t0568a19"></a>不淨，無有可貪。復觀此身有毛、髮、爪、齒、 <a class="t" id="t0568a20"></a>皮、肉、筋、骨、髓、腦、脂膏、腸、胃、心、肝、脾、腎之屬，皆 <a class="t" id="t0568a21"></a>悉觀知。屎、尿、生熟二藏、目淚、唾、涕、血脈、肪、膽， <a class="t" id="t0568a22"></a>皆當觀知，無可貪者。如是，諸比丘！當 <a class="t" id="t0568a23"></a>觀身自娛樂，除去惡念，無有愁憂。</p>
<p><a class="t-linehead" id="t-linehead0568a23"></a>「復次， <a class="t" id="t0568a24"></a>比丘！還觀此身有地種耶？水、火、風種耶？如 <a class="t" id="t0568a25"></a>是，比丘觀此身。復次，比丘！觀此身，分別 <a class="t" id="t0568a26"></a>諸界，此身有四種，猶如巧能屠牛之士、若 <a class="t" id="t0568a27"></a>屠牛弟子，解牛節解，而自觀見此是脚，此是 <a class="t" id="t0568a28"></a>心，此是節，此是頭。如是，彼比丘分別此界，而 <a class="t" id="t0568a29"></a>自觀察此身有地、水、火、風種。如是，比丘觀 <a class="t" id="t0568b01"></a>身而自娛樂。</p>
<p><a class="t-linehead" id="t-linehead0568b01"></a>「復次，比丘！觀此身有諸孔，漏 <a class="t" id="t0568b02"></a>出不淨。猶如彼人觀竹園，若觀葦叢。如 <a class="t" id="t0568b03"></a>是，比丘觀此身有諸孔，漏出諸不淨。</p>
<p><a class="t-linehead" id="t-linehead0568b03"></a>「復次， <a class="t" id="t0568b04"></a>比丘！觀死屍，或死一宿，或二宿，或三宿、四 <a class="t" id="t0568b05"></a>宿，或五宿、六宿、七宿，身體膖脹，臭處不淨。 <a class="t" id="t0568b06"></a>復自觀身與彼無異，吾身不免此患。若復 <a class="t" id="t0568b07"></a>比丘觀死屍，烏鵲、鵄鳥所見噉食；或為虎 <a class="t" id="t0568b08"></a>狼、狗犬、虫獸之屬所見噉食。復自觀身與 <a class="t" id="t0568b09"></a>彼無異，吾身不離此患。是謂比丘觀身而 <a class="t" id="t0568b10"></a>自娛樂。</p>
<p><a class="t-linehead" id="t-linehead0568b10"></a>「復次，比丘！觀死屍，或噉半散落在 <a class="t" id="t0568b11"></a>地，臭處不淨。復自觀身與彼無異，吾身不 <a class="t" id="t0568b12"></a>離此法。復次，觀死屍，肉已盡，唯有骨在， <a class="t" id="t0568b13"></a>血所塗染。復以此身觀彼身亦無有異。 <a class="t" id="t0568b14"></a>如是，比丘觀此身。復次，比丘！觀死屍筋纏 <a class="t" id="t0568b15"></a>束薪，復自觀身與彼無異。如是，比丘觀此 <a class="t" id="t0568b16"></a>身。</p>
<p><a class="t-linehead" id="t-linehead0568b16"></a>「復次，比丘！觀死屍骨節分散，散在異處， <a class="t" id="t0568b17"></a>或手骨、脚骨各在一處；或膞骨，或腰骨，或尻 <a class="t" id="t0568b18"></a>骨，或臂骨，或肩骨，或脇骨，或脊骨，或項骨， <a class="t" id="t0568b19"></a>或髑髏。復以此身與彼無異，吾不免此 <a class="t" id="t0568b20"></a>法，吾身亦當壞敗。如是，比丘觀身而自娛 <a class="t" id="t0568b21"></a>樂。</p>
<p><a class="t-linehead" id="t-linehead0568b21"></a>「復次，比丘！觀死屍白色、白珂色。復自觀 <a class="t" id="t0568b22"></a>身與彼無異，吾不離此法，是謂比丘自觀 <a class="t" id="t0568b23"></a>身。</p>
<p><a class="t-linehead" id="t-linehead0568b23"></a>「復次，比丘！若見死屍、骨青、瘀想，無可貪 <a class="t" id="t0568b24"></a>者，或與灰土同色不可分別。如是，比丘！自 <a class="t" id="t0568b25"></a>觀身除去惡念，無有愁憂；此身無常，為分 <a class="t" id="t0568b26"></a>散法。如是，比丘內自觀身，外觀身，內外 <a class="t" id="t0568b27"></a>觀身，解無所有。</p>
<p><a class="t-linehead" id="t-linehead0568b27"></a>「云何比丘內觀痛痛？於 <a class="t" id="t0568b28"></a>是，比丘得樂痛時，即自覺知我得樂痛；得 <a class="t" id="t0568b29"></a>苦痛時，即自覺知我得苦痛；得不苦不樂 <a class="t" id="t0568c01"></a>痛時，即自覺知我得不苦不樂痛。若得食 <a class="t" id="t0568c02"></a>樂痛時，便自覺知我得食樂痛；若得食苦 <a class="t" id="t0568c03"></a>痛時，便自覺知我得食苦痛；若得食不苦 <a class="t" id="t0568c04"></a>不樂痛時，亦自覺知我食不苦不樂痛。若 <a class="t" id="t0568c05"></a>得不食樂痛時，便自覺知我得不食樂痛； <a class="t" id="t0568c06"></a>若得不食苦痛時，亦自覺知我不食苦痛； <a class="t" id="t0568c07"></a>若得不食不苦不樂痛時，亦自覺知我 <a class="t" id="t0568c08"></a>得不食不苦不樂痛。如是，比丘內自觀痛。</p>
<a class="t" id="t0568c09"></a>
<p><a class="t-linehead" id="t-linehead0568c09"></a>「復次。若復比丘得樂痛時，爾時不得苦痛， <a class="t" id="t0568c10"></a>爾時自覺知我受樂痛。若得苦痛時，爾時 <a class="t" id="t0568c11"></a>不得樂痛，自覺知我受苦痛。若得不苦 <a class="t" id="t0568c12"></a>不樂痛時，爾時無苦無樂，自覺知我受不 <a class="t" id="t0568c13"></a>苦不樂痛。彼習法而自娛樂，亦觀盡法，復 <a class="t" id="t0568c14"></a>觀習盡之法。或復有痛而現在前可知可 <a class="t" id="t0568c15"></a>見，思惟原本，無所依倚而自娛樂，不起世 <a class="t" id="t0568c16"></a>間想；於其中亦不驚怖，以不驚怖，便得 <a class="t" id="t0568c17"></a>泥洹：生死已盡，梵行已立，所作已辦，更不 <a class="t" id="t0568c18"></a>復受有，如真實知。如是，比丘內自觀痛，除 <a class="t" id="t0568c19"></a>去亂念，無有愁憂；外自觀痛，內外觀痛， <a class="t" id="t0568c20"></a>除去亂念，無有愁憂。如是，比丘內外觀痛。</p>
<a class="t" id="t0568c21"></a>
<p><a class="t-linehead" id="t-linehead0568c21"></a>「云何比丘觀心心法而自娛樂？於是，比丘 <a class="t" id="t0568c22"></a>有愛欲心，便自覺知有愛欲心；無愛欲心， <a class="t" id="t0568c23"></a>亦自覺知無愛欲心。有瞋恚心，便自覺知 <a class="t" id="t0568c24"></a>有瞋恚心；無瞋恚心，亦自覺知無瞋恚心。 <a class="t" id="t0568c25"></a>有愚癡心，便自覺知有愚癡心；無愚癡心， <a class="t" id="t0568c26"></a>便自覺知無愚癡心。有愛念心，便自覺知 <a class="t" id="t0568c27"></a>有愛念心；無愛念心，便自覺知無愛念心。 <a class="t" id="t0568c28"></a>有受入心，便自覺知有受入心；無受入心， <a class="t" id="t0568c29"></a>便自覺知無受入心。有亂念心，便自覺知 <a class="t" id="t0569a01"></a>有亂心；無亂心，便自覺知無亂心。有散 <a class="t" id="t0569a02"></a>落心，亦自覺知有散落心；無散落心，便自 <a class="t" id="t0569a03"></a>覺知無散落心。有普遍心，便自覺知有普 <a class="t" id="t0569a04"></a>遍心；無普遍心，便自覺知無普遍心。有大 <a class="t" id="t0569a05"></a>心，便自覺知有大心；無大心，便自覺知無 <a class="t" id="t0569a06"></a>大心。有無量心，便自覺知有無量心；無無 <a class="t" id="t0569a07"></a>量心，便自覺知無無量心。有三昧心，便自 <a class="t" id="t0569a08"></a>覺知有三昧心；無三昧心，便自覺知無三 <a class="t" id="t0569a09"></a>昧心。未解脫心，便自覺知未解脫心；已解脫 <a class="t" id="t0569a10"></a>心，便自覺知已解脫心。如是，比丘心相觀 <a class="t" id="t0569a11"></a>意止。</p>
<p><a class="t-linehead" id="t-linehead0569a11"></a>「觀習法，觀盡法，并觀習盡之法，思 <a class="t" id="t0569a12"></a>惟法觀而自娛樂。可知、可見、可思惟、不可 <a class="t" id="t0569a13"></a>思惟，無所猗，不起世間想，已不起想，便 <a class="t" id="t0569a14"></a>無畏怖；已無畏怖，便無餘；已無餘，便涅 <a class="t" id="t0569a15"></a>槃：生死已盡，梵行已立，所作已辦，更不復受 <a class="t" id="t0569a16"></a>有，如實知之。如是，比丘內自觀心心意止， <a class="t" id="t0569a17"></a>除去亂念，無有憂愁；外觀心，內外觀心 <a class="t" id="t0569a18"></a>心意止。如是，比丘心心相觀意止。</p>
<p><a class="t-linehead" id="t-linehead0569a18"></a>「云何比 <a class="t" id="t0569a19"></a>丘法法相觀意止？於是，比丘修念覺意，依 <a class="t" id="t0569a20"></a>觀、依無欲、依滅盡，捨諸惡法。修法覺意、 <a class="t" id="t0569a21"></a>修精進覺意、修念覺意、修猗覺意、修三昧 <a class="t" id="t0569a22"></a>覺意、修護覺意，依觀、依無欲、依滅盡，捨 <a class="t" id="t0569a23"></a>諸惡法。如是，比丘法法相觀意止。</p>
<p><a class="t-linehead" id="t-linehead0569a23"></a>「復次，比 <a class="t" id="t0569a24"></a>丘！於愛欲解脫，除惡不善法，有覺、有觀， <a class="t" id="t0569a25"></a>有猗念，樂於初禪而自娛樂。如是，比丘 <a class="t" id="t0569a26"></a>法法相觀意止。</p>
<p><a class="t-linehead" id="t-linehead0569a26"></a>「復次，比丘！捨有覺、有觀，內 <a class="t" id="t0569a27"></a>發歡喜，專其一意，成無覺、無觀，念猗喜安， <a class="t" id="t0569a28"></a>遊二禪而自娛樂。如是，比丘法法相觀意 <a class="t" id="t0569a29"></a>止。</p>
<p><a class="t-linehead" id="t-linehead0569a29"></a>「復次，比丘！捨於念，修於護，恒自覺知 <a class="t" id="t0569b01"></a>身覺樂，諸賢聖所求，護念清淨，行於三 <a class="t" id="t0569b02"></a>禪。如是，比丘法法相觀意止。</p>
<p><a class="t-linehead" id="t-linehead0569b02"></a>「復次，比丘！捨 <a class="t" id="t0569b03"></a>苦樂心，無復憂喜，無苦無樂，護念清淨，樂 <a class="t" id="t0569b04"></a>於四禪。如是，比丘法法相觀意止。彼行習 <a class="t" id="t0569b05"></a>法，行盡法，并行習盡之法而自娛樂，便 <a class="t" id="t0569b06"></a>得法意止而現在前。可知可見，除去亂想， <a class="t" id="t0569b07"></a>無所依猗，不起世間想；已不起想，便無 <a class="t" id="t0569b08"></a>畏怖；已無畏怖，生死便盡；梵行已立，所作 <a class="t" id="t0569b09"></a>已辦，更不復受有，如實知之。諸比丘！依一 <a class="t" id="t0569b10"></a>入道眾生得清淨，遠愁憂，無復喜想，便 <a class="t" id="t0569b11"></a>逮智慧，得涅槃證。所謂滅五蓋，修四意 <a class="t" id="t0569b12"></a>止也。」</p>
<p><a class="t-linehead" id="t-linehead0569b12"></a>爾時，諸比丘聞佛所說，歡喜奉行。</p>
<a class="t" id="t0569b13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
