<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea46.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">46.3</span> <span class="mirror-right">（三）力</span>
</h1>
</div>
<p><a class="t-linehead" id="t-linehead0776a18"></a>聞如是：</p>
<p>一時，佛在舍衛國祇樹給孤獨 <a class="t" id="t0776a19"></a>園。</p>
<p><a class="t-linehead" id="t-linehead0776a19"></a>爾時，世尊告諸比丘：「如來成就十力，自 <a class="t" id="t0776a20"></a>知為無著，在大眾中能師子吼，轉於無上 <a class="t" id="t0776a21"></a>梵輪而度眾生。所謂此色，此色習，此色盡， <a class="t" id="t0776a22"></a>此色出要，觀此痛、想、行、識，識習，識盡，識出 <a class="t" id="t0776a23"></a>要，因是有是，此生則生，無明緣行，行緣 <a class="t" id="t0776a24"></a>識，識緣名色，名色緣六入，六入緣更樂，更 <a class="t" id="t0776a25"></a>樂緣痛，痛緣愛，愛緣受，受緣有，有緣死， <a class="t" id="t0776a26"></a>死緣愁、憂、苦、惱，不可稱計。因此五陰之身， <a class="t" id="t0776a27"></a>有此習法，此滅則滅，此無則無，無明盡行 <a class="t" id="t0776a28"></a>盡，行盡識盡，識盡名色盡，名色盡六入盡，六 <a class="t" id="t0776a29"></a>入盡更樂盡，更樂盡痛盡，痛盡愛盡，愛盡 <a class="t" id="t0776b01"></a>受盡，受盡有盡，有盡死盡，死盡愁、憂、苦、惱 <a class="t" id="t0776b02"></a>皆悉除盡。</p>
<p><a class="t-linehead" id="t-linehead0776b02"></a>「比丘當知，我法甚為廣大，無崖 <a class="t" id="t0776b03"></a>之底，斷諸狐疑，安隱處正法。若善男子、善 <a class="t" id="t0776b04"></a>女人，勤用心不令有缺，正使身體枯壞，終 <a class="t" id="t0776b05"></a>不捨精進之行，繫意不忘。修行苦法，甚 <a class="t" id="t0776b06"></a>為不易，樂閑居之處，靜寂思惟，莫捨頭 <a class="t" id="t0776b07"></a>陀之行，如今如來現在善修梵行。是故，比丘！ <a class="t" id="t0776b08"></a>若自觀察時，思惟微妙之法，又當察二義， <a class="t" id="t0776b09"></a>無放逸行，使成果實，至甘露滅盡之處。若 <a class="t" id="t0776b10"></a>當受他供養衣被、飲食、床臥具、病瘦醫藥，不 <a class="t" id="t0776b11"></a>唐其勞，亦使父母得其果報，承事諸佛，禮 <a class="t" id="t0776b12"></a>敬供養。如是，比丘！當如是學。」</p>
<p><a class="t-linehead" id="t-linehead0776b12"></a>爾時，諸比丘 <a class="t" id="t0776b13"></a>聞佛所說，歡喜奉行。</p>
<a class="t" id="t0776b14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
