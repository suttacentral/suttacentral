<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea46.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">46.8</span> <span class="mirror-right">（八）十論</span>
</h1>
</div>
<p><a class="t-linehead" id="t-linehead0778b17"></a>聞如是：</p>
<p>一時，佛在羅閱城迦蘭陀竹園 <a class="t" id="t0778b18"></a>所，與大比丘眾五百人俱。</p>
<p><a class="t-linehead" id="t-linehead0778b18"></a>是時，眾多比丘 <a class="t" id="t0778b19"></a>時到，著衣持鉢，入羅閱城乞食。是時，眾 <a class="t" id="t0778b20"></a>多比丘便作是念：「我等入城乞食，日猶故 <a class="t" id="t0778b21"></a>早，我等可至外道異學，與共論議。」是時，眾 <a class="t" id="t0778b22"></a>多比丘便至外道異學所。時，諸外道遙見諸 <a class="t" id="t0778b23"></a>沙門來，各各自謂言：「各各寂寞，勿有高聲 <a class="t" id="t0778b24"></a>語言，沙門瞿曇弟子今來此間；然沙門之法， <a class="t" id="t0778b25"></a>稱譽寂寞之人，令知我等正法，不亂有 <a class="t" id="t0778b26"></a>亂。」</p>
<p><a class="t-linehead" id="t-linehead0778b26"></a>爾時，眾多比丘便至外道異學所，共相問 <a class="t" id="t0778b27"></a>訊，在一面坐。</p>
<p><a class="t-linehead" id="t-linehead0778b27"></a>爾時，外道問諸比丘：「汝等，沙 <a class="t" id="t0778b28"></a>門瞿曇與諸弟子說此妙法，是諸比丘盡 <a class="t" id="t0778b29"></a>解一切諸法而自遊戲不干？我等亦復與 <a class="t" id="t0778c01"></a>諸弟子說此妙法而自遊戲。我之所說，與 <a class="t" id="t0778c02"></a>汝有何等異？有何差別？說法戒教一類無 <a class="t" id="t0778c03"></a>異。」是時，眾多比丘聞外道異學所說，亦不 <a class="t" id="t0778c04"></a>稱善，復非言惡，即從坐起，各退而去。</p>
<p><a class="t-linehead" id="t-linehead0778c04"></a>是 <a class="t" id="t0778c05"></a>時，眾多比丘自相謂言：「我等當持此義，往 <a class="t" id="t0778c06"></a>白世尊。若如來有所說者，我當念奉行。」</p>
<p><a class="t-linehead" id="t-linehead0778c06"></a>爾 <a class="t" id="t0778c07"></a>時，眾多比丘入羅閱城乞食已，還至房中， <a class="t" id="t0778c08"></a>收攝衣鉢，往至世尊所，頭面禮足，住在一 <a class="t" id="t0778c09"></a>面。爾時，眾多比丘以此緣本，盡向如來說 <a class="t" id="t0778c10"></a>之。爾時，世尊告諸比丘：「彼外道異學問此 <a class="t" id="t0778c11"></a>義已，汝等應持此語報之：『一論、一義、一 <a class="t" id="t0778c12"></a>演，乃至十論、十 <span class="corr" title="[議&gt;義] cf.【麗】">義</span> 、十演，說此語時有何等 <a class="t" id="t0778c13"></a>義？』設汝持此語往問者，彼人則不能報之， <a class="t" id="t0778c14"></a>彼外道異學遂增愚惑。所以然者，非彼所 <a class="t" id="t0778c15"></a>有境界。</p>
<p><a class="t-linehead" id="t-linehead0778c15"></a>「是故，比丘！我不見天及人民、魔、若 <a class="t" id="t0778c16"></a>魔天、釋、梵天王能報此語者，除如來及如 <a class="t" id="t0778c17"></a>來弟子從吾聞者，此則不論。一論、一義、一 <a class="t" id="t0778c18"></a>演，我雖說此義，由何故而說乎？一切 <a class="t" id="t0778c19"></a>眾生由食而存，無食則死，彼比丘平等厭患， <a class="t" id="t0778c20"></a>平等解脫，平等觀察，平等分別其義，平等 <a class="t" id="t0778c21"></a>盡苦際，同一義而不二。我所說者，正謂 <a class="t" id="t0778c22"></a>此耳。</p>
<p><a class="t-linehead" id="t-linehead0778c22"></a>「一義、一論、一演，乃至十論、十義、十演， <a class="t" id="t0778c23"></a>我雖說此義，由何說乎？名與色，彼何等謂 <a class="t" id="t0778c24"></a>名？所謂痛、想、念、更、思惟，是謂名也。彼云何 <a class="t" id="t0778c25"></a>名為色耶？四大及四大所造色，是謂名為 <a class="t" id="t0778c26"></a>色。以此緣本，故名為色也。 <span class="corr" title="[&gt;二]">二</span> 論、二義、二演者， <a class="t" id="t0778c27"></a>由此因緣故，我今說之。若比丘平等厭患， <a class="t" id="t0778c28"></a>平等解脫，平等觀察，平等分別其義，平等 <a class="t" id="t0778c29"></a>盡其苦際。</p>
<p><a class="t-linehead" id="t-linehead0778c29"></a>「三論、三義、三演，由何等故而說 <a class="t" id="t0779a01"></a>此義乎？所謂三痛。云何為三？所謂苦痛、樂 <a class="t" id="t0779a02"></a>痛、不苦不樂痛。彼云何名為樂痛？所謂心中 <a class="t" id="t0779a03"></a>樂想，亦不分散，是謂名為樂痛。彼云何名 <a class="t" id="t0779a04"></a>為苦痛？所謂心中憒亂而不定一，思惟若 <a class="t" id="t0779a05"></a>干想，是謂名苦痛。彼云何名為不苦不樂 <a class="t" id="t0779a06"></a>痛？所謂心中無苦無樂想，復非一定，復非 <a class="t" id="t0779a07"></a>亂想，亦不思惟法與非法，恒自寂默，心無 <a class="t" id="t0779a08"></a>有記，是故名為不苦不樂痛。是謂三痛。若 <a class="t" id="t0779a09"></a>比丘平等厭患，平等解脫，平等觀察，平等分 <a class="t" id="t0779a10"></a>別其義，平等盡其苦際。我所說三論、三義、三 <a class="t" id="t0779a11"></a>演者，正謂此耳。</p>
<p><a class="t-linehead" id="t-linehead0779a11"></a>「四義、四論、四演，由何等故 <a class="t" id="t0779a12"></a>復說此義乎？所謂四諦。云何為四？所謂苦、 <a class="t" id="t0779a13"></a>習、盡、道聖諦。彼云何為苦諦？所謂生苦、老 <a class="t" id="t0779a14"></a>苦、病苦、死苦、憂悲惱苦、怨憎會苦、恩愛別苦、所 <a class="t" id="t0779a15"></a>欲不得苦。彼云何名為習諦？所謂愛本 <a class="t" id="t0779a16"></a>與欲相應者，是謂名為習諦。彼云何名 <a class="t" id="t0779a17"></a>為苦盡諦？所謂彼愛永盡無餘，更不復生， <a class="t" id="t0779a18"></a>是謂名苦盡諦。彼云何名為苦要諦？所謂 <a class="t" id="t0779a19"></a>賢聖八品道：正見、正治、正語、正命、正業、正方 <a class="t" id="t0779a20"></a>便、正念、正三昧，是名為八品之道也。若比丘 <a class="t" id="t0779a21"></a>平等厭患，平等解脫，平等分別其義，平等 <a class="t" id="t0779a22"></a>觀察，平等盡其苦際，是謂四論、四義、四演。我 <a class="t" id="t0779a23"></a>所說者，正謂此耳。</p>
<p><a class="t-linehead" id="t-linehead0779a23"></a>「五論、五義、五演，我今所說， <a class="t" id="t0779a24"></a>由何等故說？所謂五根。云何為五？信根、精 <a class="t" id="t0779a25"></a>進根、念根、定根、慧根。云何名為信根？所謂賢 <a class="t" id="t0779a26"></a>聖弟子，信如來道法，彼如來、至真、等正覺、明 <a class="t" id="t0779a27"></a>行成為、善逝、世間解、無上士、道法御、天人師，號 <a class="t" id="t0779a28"></a>佛、眾祐，出現於世，是謂名為信根。彼云何 <a class="t" id="t0779a29"></a>名為精進根？所謂身心意并勤勞不倦，滅 <a class="t" id="t0779b01"></a>不善法，使善增益，順心執持，是謂名為 <a class="t" id="t0779b02"></a>精進根。彼云何名為念根？所謂念根者，所 <a class="t" id="t0779b03"></a>誦不忘，恒在心懷，總持不失，有為、無漏之 <a class="t" id="t0779b04"></a>法，終不忘失，是謂名為念根。彼云何名為 <a class="t" id="t0779b05"></a>定根。所謂定根者，心中無錯亂，無若干想， <a class="t" id="t0779b06"></a>恒專精一意，是謂名為三昧根。彼云何名 <a class="t" id="t0779b07"></a>智慧根？所謂知苦、知習、知盡、知道，是謂 <a class="t" id="t0779b08"></a>名智慧之根。此名五根也。比丘於中平等 <a class="t" id="t0779b09"></a>解脫，平等分別其義，平等盡其苦際。五論、 <a class="t" id="t0779b10"></a>五義、五演，我所說者，正謂此耳。</p>
<p><a class="t-linehead" id="t-linehead0779b10"></a>「六論、六義、六 <a class="t" id="t0779b11"></a>演，我所說者，由何等故乎？所謂六重之法 <a class="t" id="t0779b12"></a>也。云何為六？於是，比丘恒身行慈心，若在 <a class="t" id="t0779b13"></a>閑淨室中，常若一心，可尊可貴，恒與和合， <a class="t" id="t0779b14"></a>是謂比丘第一重法。復次，口行慈心，終無 <a class="t" id="t0779b15"></a>虛妄，可敬可貴，是謂第二重法。復次，意行 <a class="t" id="t0779b16"></a>慈，不起憎嫉，可敬可貴，是謂第三重法。 <a class="t" id="t0779b17"></a>復次。若得法利之養，鉢中遺餘，與諸梵行之 <a class="t" id="t0779b18"></a>人等心施與，是謂第四重法可敬可貴。復 <a class="t" id="t0779b19"></a>次，奉持禁戒，無所脫失，賢人之所貴，是 <a class="t" id="t0779b20"></a>謂第五重法可敬可貴。復次，正見賢聖得 <a class="t" id="t0779b21"></a>出要，得盡苦際，意不錯亂，與諸梵行之 <a class="t" id="t0779b22"></a>人等修其行，是謂第六之法可敬可貴。 <a class="t" id="t0779b23"></a>爾時，比丘平等厭患，平等解脫，平等分別其 <a class="t" id="t0779b24"></a>義，平等盡於苦際。六論、六義、六演，我所說 <a class="t" id="t0779b25"></a>者，正謂此耳。</p>
<p><a class="t-linehead" id="t-linehead0779b25"></a>「七論、七義、七演，由何等故而 <a class="t" id="t0779b26"></a>說此乎？所謂七神識止處。云何為七？或有 <a class="t" id="t0779b27"></a>眾生，若干想，若干種身，所謂天及人也。或有 <a class="t" id="t0779b28"></a>眾生，若干種身一想，所謂梵迦夷天最初出 <a class="t" id="t0779b29"></a>時。或有眾生，一想一身，所謂光音天是也。 <a class="t" id="t0779c01"></a>或有眾生，一身若干想，所謂遍淨天是也。或 <a class="t" id="t0779c02"></a>有眾生，空處無量，所謂空處天是也。或有 <a class="t" id="t0779c03"></a>眾生，識處無量，所謂識處天是也。或有眾 <a class="t" id="t0779c04"></a>生，無所有處無量，所謂不用處天是也。或 <a class="t" id="t0779c05"></a>有眾生，有想無想處無量，所謂有想無想天 <a class="t" id="t0779c06"></a>是也。是謂，比丘！七神止處。於是，比丘平等解 <a class="t" id="t0779c07"></a>脫，乃至平等盡於苦際。七論、七義、七演，我 <a class="t" id="t0779c08"></a>所說者，正謂此耳。</p>
<p><a class="t-linehead" id="t-linehead0779c08"></a>「八論、八義、八演，我所說 <a class="t" id="t0779c09"></a>者，由何等故而說此乎？所謂世間八法是 <a class="t" id="t0779c10"></a>隨世迴轉。云何為八？利、衰、毀、譽、稱、譏、苦、樂，是 <a class="t" id="t0779c11"></a>謂世間八法隨世迴轉。若比丘於中平等 <a class="t" id="t0779c12"></a>解脫，乃至盡於苦際。八論、八義、八演，我所 <a class="t" id="t0779c13"></a>說者，正謂此耳。</p>
<p><a class="t-linehead" id="t-linehead0779c13"></a>「九論、九義、九演，我所說者， <a class="t" id="t0779c14"></a>由何故而說此乎？所謂九眾生居處。云何 <a class="t" id="t0779c15"></a>為九？若有眾生。若干種身，所謂天及人。或 <a class="t" id="t0779c16"></a>有眾生，若干種身一想，謂梵迦夷天最初出 <a class="t" id="t0779c17"></a>時是也。或有眾生，一想一身，所謂光音 <a class="t" id="t0779c18"></a>天是也。或有眾生，一身若干想，所謂遍淨 <a class="t" id="t0779c19"></a>天也。或有眾生，空處無量，所謂空處天是 <a class="t" id="t0779c20"></a>也。或有眾生，識處無量，所謂識天也。或 <a class="t" id="t0779c21"></a>有眾生，無有處無量，所謂不用處天是也。 <a class="t" id="t0779c22"></a>或有眾生，有想無想處無量，所謂有想無想 <a class="t" id="t0779c23"></a>天是也。無想眾生及諸所生之類，為九神止 <a class="t" id="t0779c24"></a>處。於是，比丘平等解脫，乃至盡於苦際。九 <a class="t" id="t0779c25"></a>論、九義、九演，我所說者，正謂此耳。</p>
<p><a class="t-linehead" id="t-linehead0779c25"></a>「十論、十義、 <a class="t" id="t0779c26"></a>十演，由何等說乎？所謂十念：念佛、念法、念比 <a class="t" id="t0779c27"></a>丘僧、念戒、念施、念天、念休息、念安般、念身、念 <a class="t" id="t0779c28"></a>死，是謂十念。若比丘平等解脫，乃至盡於 <a class="t" id="t0779c29"></a>苦際。十論、十義、十演。如是，比丘！從一至十。</p>
<a class="t" id="t0780a01"></a>
<p><a class="t-linehead" id="t-linehead0780a01"></a>「比丘當知，若外道異學聞此語者，猶不能 <a class="t" id="t0780a02"></a>熟視顏色，況欲報之！其有比丘解此義 <a class="t" id="t0780a03"></a>者，於現法中最尊第一之人。若復比丘、比丘 <a class="t" id="t0780a04"></a>尼思惟此義，乃至十歲，必成二果、若阿羅 <a class="t" id="t0780a05"></a>漢、若阿那含。比丘！且捨十歲。若一年之中 <a class="t" id="t0780a06"></a>思惟此義者，必成二果，終無中退。比丘！且 <a class="t" id="t0780a07"></a>捨一年，其四部之眾十月，若至一月，思 <a class="t" id="t0780a08"></a>惟此義者，必成二果，亦不中退。且捨一月。 <a class="t" id="t0780a09"></a>若四部之眾七日之中思惟此義，必成二果， <a class="t" id="t0780a10"></a>終不有疑。」</p>
<p><a class="t-linehead" id="t-linehead0780a10"></a>爾時，阿難在世尊後，執扇扇 <a class="t" id="t0780a11"></a>佛。爾時，阿難白佛言：「世尊！此法極為甚深。 <a class="t" id="t0780a12"></a>若所在方面有此法者，當知便遇如來。唯 <a class="t" id="t0780a13"></a>然，世尊！此法名何等，當云何奉行？」</p>
<p><a class="t-linehead" id="t-linehead0780a13"></a>佛告阿 <a class="t" id="t0780a14"></a>難：「此經名為十法之義，當念奉行。」</p>
<p><a class="t-linehead" id="t-linehead0780a14"></a>爾時，阿 <a class="t" id="t0780a15"></a>難及諸比丘聞佛所說，歡喜奉行。</p>
<a class="t" id="t0780a16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
