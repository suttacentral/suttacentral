<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea46.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">46.9</span> <span class="mirror-right">（九）想</span>
</h1>
</div>
<p><a class="t-linehead" id="t-linehead0780a16"></a>聞如是：</p>
<p>一時，佛在舍衛國祇樹給孤獨 <a class="t" id="t0780a17"></a>園。</p>
<p><a class="t-linehead" id="t-linehead0780a17"></a>爾時，世尊告諸比丘：「其有修行十想者， <a class="t" id="t0780a18"></a>便盡有漏，獲通作證，漸至涅槃。云何為 <a class="t" id="t0780a19"></a>十？所謂白骨想、青瘀想、 <span class="gaiji">［月＊逄］ <!--gaiji,,1[月*逄],2,3--></span>脹想、食不消想、 <a class="t" id="t0780a20"></a>血想、噉想、有常無常想、貪食想、死想、一切世 <a class="t" id="t0780a21"></a>間不可樂想。是謂，比丘！修此十想者，得 <a class="t" id="t0780a22"></a>盡有漏，得至涅槃界。又是，比丘！十想之中， <a class="t" id="t0780a23"></a>一切世間不可樂想最為第一。所以然者， <a class="t" id="t0780a24"></a>其有修行不可樂想，持信奉法，此二人必 <a class="t" id="t0780a25"></a>越次取證。是故，比丘！若在樹下靜處露坐， <a class="t" id="t0780a26"></a>當思惟此十想。是故，比丘！當作是學。」</p>
<p><a class="t-linehead" id="t-linehead0780a26"></a>爾時， <a class="t" id="t0780a27"></a>諸比丘聞佛所說，歡喜奉行。</p>
<a class="t" id="t0780a28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
