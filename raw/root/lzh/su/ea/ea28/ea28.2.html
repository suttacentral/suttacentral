<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea28.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">28.2</span> class="mirror-row"&gt; <span class="mirror=right">（二）翳</span>
</h1></div><a class="t" id="t0650a08"></a>
<p><a class="t-linehead" id="t-linehead0650a08"></a>聞如是：</p>
<p>一時，佛在舍衛國祇樹給孤獨 <a class="t" id="t0650a09"></a>園。</p>
<p><a class="t-linehead" id="t-linehead0650a09"></a>爾時，世尊告諸比丘：「今日月有四重翳， <a class="t" id="t0650a10"></a>使不得放光明。何等為四？一者雲也，二者 <a class="t" id="t0650a11"></a>風塵，三者烟，四者阿須倫，使覆日月不 <a class="t" id="t0650a12"></a>得放光明。是謂，比丘！日月有此四翳，使日 <a class="t" id="t0650a13"></a>月不得放大光明。此亦如是，比丘！有四結 <a class="t" id="t0650a14"></a>覆蔽人心不得開解。云何為四？一者欲結， <a class="t" id="t0650a15"></a>覆蔽人心不得開解。二者瞋恚，三者愚癡， <a class="t" id="t0650a16"></a>四者利養，覆蔽人心不得開解。是謂，比丘！ <a class="t" id="t0650a17"></a>有此四結覆蔽人心不得開解，當求方 <a class="t" id="t0650a18"></a>便，滅此四結。如是，諸比丘！當作是學。」</p>
<p><a class="t-linehead" id="t-linehead0650a18"></a>爾時， <a class="t" id="t0650a19"></a>諸比丘聞佛所說，歡喜奉行。</p>
<a class="t" id="t0650a20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
