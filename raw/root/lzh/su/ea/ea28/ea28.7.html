<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea28.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">28.7</span> <span class="mirror-right">（七）柔軟</span>
</h1>
</div>
<p><a class="t-linehead" id="t-linehead0653c11"></a>聞如是：</p>
<p>一時，佛在舍衛國祇樹給孤獨 <a class="t" id="t0653c12"></a>園。</p>
<p><a class="t-linehead" id="t-linehead0653c12"></a>爾時，世尊告諸比丘：「有四種之人出現 <a class="t" id="t0653c13"></a>於世。云何為四？有似黃藍花沙門；有似 <a class="t" id="t0653c14"></a>邠陀利華沙門；有似柔軟沙門；於柔軟 <a class="t" id="t0653c15"></a>中柔軟沙門。</p>
<p><a class="t-linehead" id="t-linehead0653c15"></a>「彼云何名為似黃藍花沙門？ <a class="t" id="t0653c16"></a>或有一人，斷三結使，成須陀洹不退轉法， <a class="t" id="t0653c17"></a>必至涅槃，極遲經七死七生；或復家家、一種， <a class="t" id="t0653c18"></a>猶如黃藍之花朝取暮長。此比丘亦復如是， <a class="t" id="t0653c19"></a>三結使盡，成須陀洹，不退轉法必至涅槃，極 <a class="t" id="t0653c20"></a>遲至七死七生，若求方便勇猛意者，家家、 <a class="t" id="t0653c21"></a>一種便成道迹，是謂名為黃藍花沙門。</p>
<p><a class="t-linehead" id="t-linehead0653c21"></a>「彼 <a class="t" id="t0653c22"></a>云何名為邠陀利花沙門？或有一人，三結 <a class="t" id="t0653c23"></a>使盡，婬、怒、癡薄，成斯陀含，來至此世盡於 <a class="t" id="t0653c24"></a>苦際。若小遲者，來至此世盡於苦際；若勇 <a class="t" id="t0653c25"></a>猛者，即於此間盡於苦際。猶如邠陀利 <a class="t" id="t0653c26"></a>花，晨朝剖花，向暮萎死，是謂邠陀利花沙 <a class="t" id="t0653c27"></a>門。</p>
<p><a class="t-linehead" id="t-linehead0653c27"></a>「彼云何柔軟沙門？或有一人斷五下分 <a class="t" id="t0653c28"></a>結，成阿那含，即於彼般涅槃，不來此世，是 <a class="t" id="t0653c29"></a>謂柔軟沙門。</p>
<p><a class="t-linehead" id="t-linehead0653c29"></a>「彼云何柔軟中柔軟沙門？或有 <a class="t" id="t0654a01"></a>一人有漏盡，成無漏心解脫、智慧解脫，於 <a class="t" id="t0654a02"></a>現法中自身作證而自遊戲：生死已盡，梵行 <a class="t" id="t0654a03"></a>已立，所作已辦，更不復受胎，如實知之。是 <a class="t" id="t0654a04"></a>謂柔軟中柔軟沙門。</p>
<p><a class="t-linehead" id="t-linehead0654a04"></a>「是謂，比丘！有此四人 <a class="t" id="t0654a05"></a>出現於世。是故，諸比丘！當求方便，於柔軟 <a class="t" id="t0654a06"></a>中作柔軟沙門。如是，諸比丘！當作是學。」</p>
<p><a class="t-linehead" id="t-linehead0654a06"></a>爾 <a class="t" id="t0654a07"></a>時，諸比丘聞佛所說，歡喜奉行。</p>
<a class="t" id="t0654a08"></a>
<blockquote class="gatha">
<p>修陀、修摩均　　賓頭、塵、翳、手 <a class="t" id="t0654a09"></a><br>
鹿頭、廣演義　　後樂、柔軟經</p>
</blockquote>
<a class="t" id="t0654a10"></a>
<p class="endsection"><span class="t-juanname">增壹阿含經卷第二十</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
