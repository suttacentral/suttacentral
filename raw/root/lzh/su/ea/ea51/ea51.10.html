<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea51.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">51.10</span> <span class="mirror-right">（一〇）</span>
</h1>
</div>
<p><a class="t-linehead" id="t-linehead0821a24"></a>聞如是：</p>
<p>一時，佛在舍衛國祇樹給孤獨 <a class="t" id="t0821a25"></a>園。</p>
<p><a class="t-linehead" id="t-linehead0821a25"></a>爾時，尊者舍利弗便往至世尊所，頭面 <a class="t" id="t0821a26"></a>禮足，在一面坐。須臾退坐白世尊言：「尊 <a class="t" id="t0821a27"></a>恒稱譽豪尊高位，不說卑賤，然我，世尊！不 <a class="t" id="t0821a28"></a>歎豪尊，不說卑賤。處中而說，使得出家 <a class="t" id="t0821a29"></a>學道。」</p>
<p><a class="t-linehead" id="t-linehead0821a29"></a>佛告舍利弗：「汝等自稱言：『不歎豪 <a class="t" id="t0821b01"></a>尊，不說卑賤，處中而說，得出家學道。』然我 <a class="t" id="t0821b02"></a>今日亦不說上、中、下及受生分。所以然 <a class="t" id="t0821b03"></a>者，夫生甚苦，不足願樂，如彼糞除，少尚極 <a class="t" id="t0821b04"></a>臭，何況積多！今受生分亦復如是，一生、二 <a class="t" id="t0821b05"></a>生猶尚苦難，何況流轉終始而可甘處？由有 <a class="t" id="t0821b06"></a>有生，由生有老，由老有病，有死、愁、憂、苦、 <a class="t" id="t0821b07"></a>惱，何可貪樂，便成五盛陰身。吾今觀此義 <a class="t" id="t0821b08"></a>已，而作是說：『一生、二生猶尚苦難，何況流 <a class="t" id="t0821b09"></a>轉終始而可甘處？』</p>
<p><a class="t-linehead" id="t-linehead0821b09"></a>「若當舍利弗意欲生者， <a class="t" id="t0821b10"></a>便當發願生豪貴家，不生卑賤。所以然 <a class="t" id="t0821b11"></a>者，舍利弗！眾生長夜為心所縛，不為豪 <a class="t" id="t0821b12"></a>族所縛。然我，舍利弗！處豪貴家，是剎利種， <a class="t" id="t0821b13"></a>出轉輪聖王。設我不出家學道者，應為轉 <a class="t" id="t0821b14"></a>輪聖王，今捨轉輪聖王位，出家學道，成無上 <a class="t" id="t0821b15"></a>道。夫生卑賤家者，不得出家學道，反墮惡 <a class="t" id="t0821b16"></a>趣。是故，舍利弗！當求方便，降伏於心。如 <a class="t" id="t0821b17"></a>是，舍利弗！當作是學。」</p>
<p><a class="t-linehead" id="t-linehead0821b17"></a>爾時，舍利弗聞佛所 <a class="t" id="t0821b18"></a>說，歡喜奉行。</p>
<a class="t" id="t0821b19"></a>
<p class="endsection"><span class="t-juanname">增壹阿含經卷第四十九</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
