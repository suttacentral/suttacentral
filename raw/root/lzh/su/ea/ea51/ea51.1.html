<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea51.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 51</span> <span class="mirror-right">非常品第五十一</span></p>
<h1 class="mirror-row">
<span class="mirror-left latin">51.1</span> <span class="mirror-right">（一）</span>
</h1>
</div>
<a class="t" id="t0814a21"></a> <a class="t" id="t0814a22"></a> <a class="t" id="t0814a23"></a>
<p class="suttainfo"><span class="t-juanname">增壹阿含經卷第四十九</span><br>
<a class="t" id="t0814a24"></a> <a class="t" id="t0814a25"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0814a26"></a> <a class="t" id="t0814a27"></a>
<p><a class="t-linehead" id="t-linehead0814a27"></a>聞如是：</p>
<p>一時，佛在舍衛國祇樹給孤獨 <a class="t" id="t0814a28"></a>園。</p>
<p><a class="t-linehead" id="t-linehead0814a28"></a>爾時，世尊告諸比丘：「云何，比丘！汝等流 <a class="t" id="t0814a29"></a>轉生死，經歷苦惱，於中悲號涕泣，淚出為 <a class="t" id="t0814b01"></a>多耶？為恒水多乎？」</p>
<p><a class="t-linehead" id="t-linehead0814b01"></a>爾時，比丘前白佛言： <a class="t" id="t0814b02"></a>「我等觀察如來所說義，經歷生死，涕泣之 <a class="t" id="t0814b03"></a>淚，多於恒水。」</p>
<p><a class="t-linehead" id="t-linehead0814b03"></a>佛告比丘：「善哉！善哉！諸比丘！ <a class="t" id="t0814b04"></a>如汝所說無有異，汝等在生死，淚多於恒 <a class="t" id="t0814b05"></a>水。所以然者，於生死中亦更父母終亡，於 <a class="t" id="t0814b06"></a>中墮淚不可稱計。長夜之中父兄、姊妹、妻 <a class="t" id="t0814b07"></a>子五親，及諸恩愛，追慕悲泣不可稱計。是 <a class="t" id="t0814b08"></a>故，比丘！當厭患生死，去離此法。如是，比丘！ <a class="t" id="t0814b09"></a>當作此學。」當說此法時，六十餘比丘漏盡 <a class="t" id="t0814b10"></a>意解。</p>
<p><a class="t-linehead" id="t-linehead0814b10"></a>爾時，諸比丘聞佛所說，歡喜奉行。</p>
<a class="t" id="t0814b11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
