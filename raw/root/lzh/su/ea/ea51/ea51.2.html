<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea51.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">51.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0814b11"></a>聞如是：</p>
<p>一時，佛在舍衛國祇樹給孤獨 <a class="t" id="t0814b12"></a>園。</p>
<p><a class="t-linehead" id="t-linehead0814b12"></a>爾時，世尊告諸比丘：「云何，比丘！汝等在 <a class="t" id="t0814b13"></a>生死中，身體毀壞，流血多耶？為恒水多乎？」</p>
<a class="t" id="t0814b14"></a>
<p><a class="t-linehead" id="t-linehead0814b14"></a>爾時，諸比丘白佛言：「如我等觀察如來所 <a class="t" id="t0814b15"></a>說者，流血多於恒水。」</p>
<p><a class="t-linehead" id="t-linehead0814b15"></a>佛告諸比丘：「善哉！善 <a class="t" id="t0814b16"></a>哉！比丘！如汝所言，流血多於恒水。所以然 <a class="t" id="t0814b17"></a>者，在生死中，或作牛、羊、猪、犬、鹿、馬、鳥獸，及 <a class="t" id="t0814b18"></a>餘無數所經歷苦惱，實可厭患，當念捨離。 <a class="t" id="t0814b19"></a>如是，比丘！當作是學。」爾時，世尊說是法 <a class="t" id="t0814b20"></a>時，六十餘比丘漏盡意解。</p>
<p><a class="t-linehead" id="t-linehead0814b20"></a>爾時，諸比丘聞佛 <a class="t" id="t0814b21"></a>所說，歡喜奉行。</p>
<a class="t" id="t0814b22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
