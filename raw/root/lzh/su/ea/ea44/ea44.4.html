<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea44.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">44.4</span> <span class="mirror-right">（四）孔雀</span>
</h1>
</div>
<p><a class="t-linehead" id="t-linehead0765b22"></a>聞如是：</p>
<p>一時，佛在舍衛國祇樹給孤獨 <a class="t" id="t0765b23"></a>園。</p>
<p><a class="t-linehead" id="t-linehead0765b23"></a>爾時，世尊告諸比丘：「孔雀鳥成就九法。 <a class="t" id="t0765b24"></a>云何為九？於是，孔雀鳥顏貌端政，音響 <a class="t" id="t0765b25"></a>清徹，行步庠序，知時而行，飲食知節，常念 <a class="t" id="t0765b26"></a>知足，念不分散，少於睡眠，亦復少欲知於 <a class="t" id="t0765b27"></a>返復。是謂，比丘！孔雀之鳥成就此九法。賢 <a class="t" id="t0765b28"></a>哲比丘亦復成就九法。云何為九？於是，賢 <a class="t" id="t0765b29"></a>善比丘顏貌端政，音響清徹，行步庠序，知 <a class="t" id="t0765c01"></a>時而行，飲食知節，常念知足，念不分散，少 <a class="t" id="t0765c02"></a>於睡眠，亦復少欲知於返復。</p>
<p><a class="t-linehead" id="t-linehead0765c02"></a>「云何賢善比 <a class="t" id="t0765c03"></a>丘顏貌端政？所謂彼比丘出入行來進止之 <a class="t" id="t0765c04"></a>宜，終不失敘。如是賢善比丘顏貌端政。</p>
<a class="t" id="t0765c05"></a>
<p><a class="t-linehead" id="t-linehead0765c05"></a>「云何比丘音響清徹？於是，比丘善別義理， <a class="t" id="t0765c06"></a>終不錯亂。如是比丘音響清徹。</p>
<p><a class="t-linehead" id="t-linehead0765c06"></a>「云何比丘 <a class="t" id="t0765c07"></a>行步庠序？於是，比丘知時而行，不失次敘， <a class="t" id="t0765c08"></a>又知可誦知誦，可習知習，可默知默，可 <a class="t" id="t0765c09"></a>起知起。如是比丘知於時節。</p>
<p><a class="t-linehead" id="t-linehead0765c09"></a>「云何比丘知 <a class="t" id="t0765c10"></a>時而行？於是，比丘應往即往，應住即住，隨 <a class="t" id="t0765c11"></a>節聽法。如是比丘知時而行。</p>
<p><a class="t-linehead" id="t-linehead0765c11"></a>「云何比丘飲 <a class="t" id="t0765c12"></a>食知節？於是，比丘所得遺餘，與人共分，不 <a class="t" id="t0765c13"></a>惜所有。如是比丘飲食知節。</p>
<p><a class="t-linehead" id="t-linehead0765c13"></a>「云何比丘 <a class="t" id="t0765c14"></a>少睡眠？於是，比丘初夜時，習於警寤，習 <a class="t" id="t0765c15"></a>三十七品無有漏脫，恒以經行、臥覺而淨 <a class="t" id="t0765c16"></a>其意；復於中夜思惟深奧，至後夜時，右 <a class="t" id="t0765c17"></a>脇著地，脚脚相累，思惟計明之想，復起經 <a class="t" id="t0765c18"></a>行而淨其意。如是，比丘少於睡眠。</p>
<p><a class="t-linehead" id="t-linehead0765c18"></a>「云何比 <a class="t" id="t0765c19"></a>丘少欲知於返復？於是，比丘承事三尊， <a class="t" id="t0765c20"></a>奉敬師長。如是比丘少欲知於返復。如 <a class="t" id="t0765c21"></a>是，賢善比丘成就九法。今此九法當念奉 <a class="t" id="t0765c22"></a>行！如是，比丘！當作是學。」</p>
<p><a class="t-linehead" id="t-linehead0765c22"></a>爾時，諸比丘聞佛 <a class="t" id="t0765c23"></a>所說，歡喜奉行。</p>
<a class="t" id="t0765c24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
