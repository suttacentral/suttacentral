<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea44.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">44.5</span> <span class="mirror-right">（五）繫縛</span>
</h1>
</div>
<p><a class="t-linehead" id="t-linehead0765c24"></a>聞如是：</p>
<p>一時，佛在舍衛國祇樹給孤獨 <a class="t" id="t0765c25"></a>園。</p>
<p><a class="t-linehead" id="t-linehead0765c25"></a>爾時，世尊告諸比丘：「女人成就九法繫 <a class="t" id="t0765c26"></a>縛男子。云何為九？所謂歌、舞、伎、樂、笑、啼、常求 <a class="t" id="t0765c27"></a>方宜、自以幻術、顏色形體。計爾許事中，唯 <a class="t" id="t0765c28"></a>有更樂，縛人最急，百倍、千倍，終不相比。如 <a class="t" id="t0765c29"></a>我今日觀察諸義，更樂縛人最急，無出是 <a class="t" id="t0766a01"></a>者，隨彼男子繫之牢固也。是故，諸比丘！當 <a class="t" id="t0766a02"></a>念捨此九法。如是，比丘！當作是學。」</p>
<p><a class="t-linehead" id="t-linehead0766a02"></a>爾時，諸 <a class="t" id="t0766a03"></a>比丘聞佛所說，歡喜奉行。</p>
<a class="t" id="t0766a04"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
