<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea44.11">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">44.11</span> <span class="mirror-right">（一一）若干想</span>
</h1>
</div>
<p><a class="t-linehead" id="t-linehead0769a05"></a>聞如是：</p>
<p>一時，佛在羅閱城耆闍崛山中， <a class="t" id="t0769a06"></a>與大比丘之眾五百人俱。</p>
<p><a class="t-linehead" id="t-linehead0769a06"></a>是時，釋提桓因 <a class="t" id="t0769a07"></a>從三十三天沒，來至佛所，頭面禮足，在一 <a class="t" id="t0769a08"></a>面立，白世尊言：「天及人民有何想念？意 <a class="t" id="t0769a09"></a>何所求？」</p>
<p><a class="t-linehead" id="t-linehead0769a09"></a>佛告之曰：「世間流浪，其性不同，所 <a class="t" id="t0769a10"></a>趣各異，想念非一。天帝當知，昔我無數阿僧 <a class="t" id="t0769a11"></a>祇劫亦生此念：『天及眾生之類，意何所趣 <a class="t" id="t0769a12"></a>向？為求何願？』從彼劫至今日，不見一人 <a class="t" id="t0769a13"></a>心共同者。釋提桓因當知，世間眾生起顛倒 <a class="t" id="t0769a14"></a>之想，無常計常之想，無樂計樂之想，無 <a class="t" id="t0769a15"></a>我有我之想，不淨有淨之想，正路有邪路 <a class="t" id="t0769a16"></a>之想，惡有福想，福有惡想，以此方便，知眾 <a class="t" id="t0769a17"></a>生之類，其根難量，性行各異。</p>
<p><a class="t-linehead" id="t-linehead0769a17"></a>「若當眾生盡同 <a class="t" id="t0769a18"></a>一想，無若干想者，九眾生居處，則不可 <a class="t" id="t0769a19"></a>知，亦難分別九眾生居，神識所止亦復難 <a class="t" id="t0769a20"></a>明，亦復不知有八大地獄，畜生所趣亦復難 <a class="t" id="t0769a21"></a>知。不別有地獄之苦，不知有四姓之豪 <a class="t" id="t0769a22"></a>貴，不知有阿須倫所趣之道，亦復不知三 <a class="t" id="t0769a23"></a>十三天。設當盡共同一心者，當如光音天。 <a class="t" id="t0769a24"></a>以眾生若干種，想念亦若干種。是故，知有 <a class="t" id="t0769a25"></a>九眾生居處、九神所止處，知有八大地獄、 <a class="t" id="t0769a26"></a>三惡道，至三十三天，亦復如是。以此方 <a class="t" id="t0769a27"></a>便，知眾生類，其性不同，所行各異。」</p>
<p><a class="t-linehead" id="t-linehead0769a27"></a>是時，釋 <a class="t" id="t0769a28"></a>提桓因白世尊言：「如來所說甚為奇雅：『眾 <a class="t" id="t0769a29"></a>生之性，其行不同，想念各異，以其眾生所行 <a class="t" id="t0769b01"></a>不同故，致有青、黃、白、黑、長、短不均。』又且，世 <a class="t" id="t0769b02"></a>尊！諸天事猥，欲還天上。」</p>
<p><a class="t-linehead" id="t-linehead0769b02"></a>佛告釋提桓因 <a class="t" id="t0769b03"></a>曰：「宜知是時。」</p>
<p><a class="t-linehead" id="t-linehead0769b03"></a>是時，釋提桓因即從座起， <a class="t" id="t0769b04"></a>頭面禮足，便退而去。</p>
<p><a class="t-linehead" id="t-linehead0769b04"></a>爾時，釋提桓因聞佛所 <a class="t" id="t0769b05"></a>說，歡喜奉行。</p>
<a class="t" id="t0769b06"></a>
<blockquote class="gatha">
<p>九止、嚫、孔雀　　繫縛、法之本 <a class="t" id="t0769b07"></a><br>
病、供養、槃特　　梵行、若干想</p>
</blockquote>
<a class="t" id="t0769b08"></a>
<p class="endsection"><span class="t-juanname">增壹阿含經卷第四十</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
