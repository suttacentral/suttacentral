<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea23.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">23.7</span> <span class="mirror-right">（七）世</span>
</h1>
</div>
<p><a class="t-linehead" id="t-linehead0614a18"></a>聞如是：</p>
<p>一時，佛在羅閱城迦蘭陀竹園 <a class="t" id="t0614a19"></a>所，與五百人俱。</p>
<p><a class="t-linehead" id="t-linehead0614a19"></a>爾時，王阿闍世恒以五百 <a class="t" id="t0614a20"></a>釜食給與提婆達兜。彼時，提婆達兜名聞四 <a class="t" id="t0614a21"></a>遠，戒德具足，名稱悉備，乃能使王日來供養。</p>
<a class="t" id="t0614a22"></a>
<p><a class="t-linehead" id="t-linehead0614a22"></a>是時，提婆達兜得此利養已，諸比丘聞之， <a class="t" id="t0614a23"></a>白世尊曰：「國中人民，歎說提婆達兜名稱 <a class="t" id="t0614a24"></a>遠布，乃使王阿闍世恒來供養。」</p>
<p><a class="t-linehead" id="t-linehead0614a24"></a>爾時，世尊告 <a class="t" id="t0614a25"></a>諸比丘：「汝等比丘，莫施此心，貪提婆達兜 <a class="t" id="t0614a26"></a>利養。所以然者，提婆達兜愚人造此三事， <a class="t" id="t0614a27"></a>身、口、意行，終無驚懼，亦不恐怖，如今提婆達 <a class="t" id="t0614a28"></a>兜愚人，當復盡此諸善功德，如取惡狗 <a class="t" id="t0614a29"></a>鼻壞之，倍復凶惡。提婆達兜愚人亦復如 <a class="t" id="t0614b01"></a>是，受此利養，遂起貢高。是故，諸比丘！亦莫 <a class="t" id="t0614b02"></a>興意著於利養。設有比丘著於利養，而不 <a class="t" id="t0614b03"></a>獲三法。云何為三？所謂賢聖戒、賢聖三昧、 <a class="t" id="t0614b04"></a>賢聖智慧而不成就。若有比丘不著利養， <a class="t" id="t0614b05"></a>便獲三法。云何為三？所謂賢聖戒、賢聖三 <a class="t" id="t0614b06"></a>昧、賢聖智慧。若欲成此三法，當發善心， <a class="t" id="t0614b07"></a>不著利養。如是，諸比丘！當作是學。」</p>
<p><a class="t-linehead" id="t-linehead0614b07"></a>爾時，諸 <a class="t" id="t0614b08"></a>比丘聞佛所說，歡喜奉行。</p>
<a class="t" id="t0614b09"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
