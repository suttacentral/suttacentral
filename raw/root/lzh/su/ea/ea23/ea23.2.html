<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea23.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">23.2</span> <span class="mirror-right">（二）婆拘</span>
</h1>
</div>
<p><a class="t-linehead" id="t-linehead0611c02"></a>聞如是：</p>
<p>一時，佛在羅閱城耆闍崛山中， <a class="t" id="t0611c03"></a>與大比丘眾五百人俱。</p>
<p><a class="t-linehead" id="t-linehead0611c03"></a>爾時，尊者婆拘盧在 <a class="t" id="t0611c04"></a>一山曲，補納故衣。是時，釋提桓因遙見尊者 <a class="t" id="t0611c05"></a>婆拘盧在一山曲補納故衣，見已，便作是 <a class="t" id="t0611c06"></a>念：「此尊者婆拘盧已成阿羅漢，諸縛已解，長 <a class="t" id="t0611c07"></a>壽無量，恒自降伏，思惟非常、苦、空、非身，不 <a class="t" id="t0611c08"></a>著世事，亦復不與他人說法，寂默自修如 <a class="t" id="t0611c09"></a>外道異學。不審此尊能與他說法？為不堪 <a class="t" id="t0611c10"></a>任乎？我今當與試之。」</p>
<p><a class="t-linehead" id="t-linehead0611c10"></a>爾時，天帝釋便從三 <a class="t" id="t0611c11"></a>十三天沒不現，來至耆闍崛山，在尊者婆 <a class="t" id="t0611c12"></a>拘盧前住，頭面禮足，在一面立。爾時，釋提 <a class="t" id="t0611c13"></a>桓因便說此偈：</p>
<a class="t" id="t0611c14"></a>
<blockquote class="gatha">
<p>「智者所歎說，　　何故不說法？ <a class="t" id="t0611c15"></a><br>
壞結成聖行，　　何為寂然住？」</p>
</blockquote>
<a class="t" id="t0611c16"></a>
<p><a class="t-linehead" id="t-linehead0611c16"></a>爾時，尊者婆拘盧復以此偈，報釋提桓因 <a class="t" id="t0611c17"></a> <span class="corr" title="[白&gt;曰]">曰</span> ：</p>
<a class="t" id="t0611c18"></a>
<blockquote class="gatha">
<p>「有佛舍利弗，　　阿難均頭槃， <a class="t" id="t0611c19"></a><br>
亦及諸尊長，　　善能說妙法。」</p>
</blockquote>
<a class="t" id="t0611c20"></a>
<p><a class="t-linehead" id="t-linehead0611c20"></a>爾時，釋提桓因白尊者婆拘盧曰：「眾生之根 <a class="t" id="t0611c21"></a>有若干種，然尊當知，世尊亦說眾生種類， <a class="t" id="t0611c22"></a>多於地土，何故尊者婆拘盧不與他人說 <a class="t" id="t0611c23"></a>法？」</p>
<p><a class="t-linehead" id="t-linehead0611c23"></a>婆拘盧報曰：「眾生之類難可覺知，世界 <a class="t" id="t0611c24"></a>若干，國土不同，皆著我所、非我所。我今觀 <a class="t" id="t0611c25"></a>察此義已，故不與人說法。」</p>
<p><a class="t-linehead" id="t-linehead0611c25"></a>釋提桓因曰：「願 <a class="t" id="t0611c26"></a>尊與我說我所、非我所之義。」</p>
<p><a class="t-linehead" id="t-linehead0611c26"></a>尊者婆拘盧 <a class="t" id="t0611c27"></a>曰：「我人壽命，若男、若女士夫之類，盡依此命 <a class="t" id="t0611c28"></a>而得存在。然復，拘翼！世尊亦說：『比丘當知， <a class="t" id="t0611c29"></a>當自熾然，無起邪法，亦當賢聖默然。』我觀 <a class="t" id="t0612a01"></a>此義已，故默然耳。」</p>
<p><a class="t-linehead" id="t-linehead0612a01"></a>是時，釋提桓因遙向世尊 <a class="t" id="t0612a02"></a>叉手，便說此偈：</p>
<a class="t" id="t0612a03"></a>
<blockquote class="gatha">
<p>「歸命十力尊，　　圓光無塵翳， <a class="t" id="t0612a04"></a><br>
普為一切人，　　此者甚奇特。」</p>
</blockquote>
<a class="t" id="t0612a05"></a>
<p><a class="t-linehead" id="t-linehead0612a05"></a>尊者婆拘盧報曰：「何故帝釋而作是說：『此者 <a class="t" id="t0612a06"></a>甚奇特』？」</p>
<p><a class="t-linehead" id="t-linehead0612a06"></a>釋提桓因報言：「自念我昔至世尊所， <a class="t" id="t0612a07"></a>到已，禮世尊足，而問此義：『天、人之類有何想 <a class="t" id="t0612a08"></a>念？』爾時，世尊告我曰：『此世界若干種，各各殊 <a class="t" id="t0612a09"></a>異，根原不同。』我聞此語已，尋對曰：『如是，世 <a class="t" id="t0612a10"></a>尊所說世界若干種，各各不同，設與彼眾 <a class="t" id="t0612a11"></a>生說法，咸共受持有成果者。』我以此故說： <a class="t" id="t0612a12"></a>『此者甚奇特！』然尊者婆拘盧所說，亦復如是。 <a class="t" id="t0612a13"></a>世界若干種，各各不同。」</p>
<p><a class="t-linehead" id="t-linehead0612a13"></a>是時，釋提桓因便作 <a class="t" id="t0612a14"></a>是念：「此尊堪任與人說法，非為不能。」是時， <a class="t" id="t0612a15"></a>釋提桓因即從坐起而去。</p>
<p><a class="t-linehead" id="t-linehead0612a15"></a>爾時，釋提桓因 <a class="t" id="t0612a16"></a>聞尊者婆拘盧所說，歡喜奉行。</p>
<a class="t" id="t0612a17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
