<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea23.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">23.8</span> <span class="mirror-right">（八）三不善</span>
</h1>
</div>
<p><a class="t-linehead" id="t-linehead0614b09"></a>聞如是：</p>
<p>一時，佛在舍衛國祇樹給孤獨 <a class="t" id="t0614b10"></a>園。</p>
<p><a class="t-linehead" id="t-linehead0614b10"></a>爾時，世尊告諸比丘：「有此三不善根。云 <a class="t" id="t0614b11"></a>何為三？貪不善根、恚不善根、癡不善根。若 <a class="t" id="t0614b12"></a>比丘有此三不善根者，墮三惡趣。云何為 <a class="t" id="t0614b13"></a>三？所謂地獄、餓鬼、畜生。如是，比丘！若有此 <a class="t" id="t0614b14"></a>三不善根者，便有三惡趣。</p>
<p><a class="t-linehead" id="t-linehead0614b14"></a>「比丘當知，有此 <a class="t" id="t0614b15"></a>三善根。云何為三？不貪善根、不恚善根、不 <a class="t" id="t0614b16"></a>癡善根，是謂比丘有此三善根。若有此三 <a class="t" id="t0614b17"></a>善根者，便有二善處，涅槃為三。云何二 <a class="t" id="t0614b18"></a>趣？所謂人、天是也。是謂比丘有此三善者， <a class="t" id="t0614b19"></a>則生此善處。是故，諸比丘！當離三不善根， <a class="t" id="t0614b20"></a>修三善根。如是，諸比丘！當作是學。」</p>
<p><a class="t-linehead" id="t-linehead0614b20"></a>爾時，諸 <a class="t" id="t0614b21"></a>比丘聞佛所說，歡喜奉行。</p>
<a class="t" id="t0614b22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
