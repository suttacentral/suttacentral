<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea23.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">23.10</span> <span class="mirror-right">（一〇）觀</span>
</h1>
</div>
<p><a class="t-linehead" id="t-linehead0614c13"></a>聞如是：</p>
<p>一時，佛在舍衛國祇樹給孤獨 <a class="t" id="t0614c14"></a>園。</p>
<p><a class="t-linehead" id="t-linehead0614c14"></a>爾時，世尊告諸比丘：「有此三觀想。云何 <a class="t" id="t0614c15"></a>為三？所謂觀欲想、瞋恚想、殺害想。是謂比 <a class="t" id="t0614c16"></a>丘有此三想。比丘當知，若有觀欲想，命 <a class="t" id="t0614c17"></a>終時便墮地獄中。若觀瞋恚想，命終時生 <a class="t" id="t0614c18"></a>畜生中。所謂雞狗之屬，蛇蚖之類而生其 <a class="t" id="t0614c19"></a>中。若觀害想，亦命終者生餓鬼中，形體燒 <a class="t" id="t0614c20"></a>然，苦痛難陳。是謂，比丘！有此三想生地獄 <a class="t" id="t0614c21"></a>中、餓鬼、畜生。</p>
<p><a class="t-linehead" id="t-linehead0614c21"></a>「復有三想，云何為三？所謂出 <a class="t" id="t0614c22"></a>要想、不害想、不恚想。若有人有出要想者， <a class="t" id="t0614c23"></a>命終之時生此人中。若有不害想者，命終 <a class="t" id="t0614c24"></a>時自然天上。若有人不殺心者，命終時斷 <a class="t" id="t0614c25"></a>五結，便於彼處而般涅槃。是謂，比丘！有 <a class="t" id="t0614c26"></a>此三想，常念修行，此三惡想當遠離之。如 <a class="t" id="t0614c27"></a>是，諸比丘！當作是學。」</p>
<p><a class="t-linehead" id="t-linehead0614c27"></a>爾時，諸比丘聞佛所 <a class="t" id="t0614c28"></a>說，歡喜奉行。</p>
<a class="t" id="t0614c29"></a>
<blockquote class="gatha">
<p>地主、婆拘、耳　　婆提、逆順香 <a class="t" id="t0615a01"></a><br>
愚、世、三不善　　三聚、觀在後</p>
</blockquote>
<a class="t" id="t0615a02"></a>
<p class="endsection"><span class="t-juanname">增壹阿含經卷第十三</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
