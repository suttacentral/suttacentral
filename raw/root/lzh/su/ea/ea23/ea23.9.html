<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea23.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">23.9</span> <span class="mirror-right">（九）三聚</span>
</h1>
</div>
<p><a class="t-linehead" id="t-linehead0614b22"></a>聞如是：</p>
<p>一時，佛在舍衛國祇樹給孤獨 <a class="t" id="t0614b23"></a>園。</p>
<p><a class="t-linehead" id="t-linehead0614b23"></a>爾時，世尊告諸比丘：「有此三聚。云何為 <a class="t" id="t0614b24"></a>三？所謂等聚、邪聚、不定聚。彼云何為等聚？ <a class="t" id="t0614b25"></a>所謂等見、等治、等語、等業、等命、等方便、等 <a class="t" id="t0614b26"></a>念、等定，是謂等聚。彼云何名為邪聚？所謂 <a class="t" id="t0614b27"></a>邪見、邪治、邪語、邪業、邪命、邪方便、邪念、邪 <a class="t" id="t0614b28"></a>定，是謂邪聚。彼云何名為不定聚？所謂不 <a class="t" id="t0614b29"></a>知苦、不知習、不知盡、不知道、不知等 <a class="t" id="t0614c01"></a>聚、不知邪聚，是謂名為不定聚。</p>
<p><a class="t-linehead" id="t-linehead0614c01"></a>「諸比丘當 <a class="t" id="t0614c02"></a>知，復有三聚。云何為三？所謂善聚、等聚、定 <a class="t" id="t0614c03"></a>聚。彼云何名善聚？所謂三善根。何等善 <a class="t" id="t0614c04"></a>根？所謂不貪善根、不恚善根、不癡善根，是 <a class="t" id="t0614c05"></a>謂善聚。云何名為等聚？所謂賢聖八品道， <a class="t" id="t0614c06"></a>等見、等治、等語、等業、等命、等方便、等念、等 <a class="t" id="t0614c07"></a>三昧，是謂等聚。彼云何名為定聚？所謂知 <a class="t" id="t0614c08"></a>苦、知習、知盡、知道、知善聚、知惡趣、知 <a class="t" id="t0614c09"></a>定聚，是謂名為定聚。是故，諸比丘！此三聚 <a class="t" id="t0614c10"></a>中，邪聚、不定聚，當遠之，此正聚者當奉 <a class="t" id="t0614c11"></a>行。如是，諸比丘！當作是學。」</p>
<p><a class="t-linehead" id="t-linehead0614c11"></a>爾時，諸比丘聞 <a class="t" id="t0614c12"></a>佛所說，歡喜奉行。</p>
<a class="t" id="t0614c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
