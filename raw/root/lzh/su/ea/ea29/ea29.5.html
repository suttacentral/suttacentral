<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">29.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0656c26"></a>聞如是：</p>
<p>一時，佛在舍衛國祇樹給孤獨 <a class="t" id="t0656c27"></a>園。</p>
<p><a class="t-linehead" id="t-linehead0656c27"></a>爾時，世尊告諸比丘：「有四辯。云何為四？ <a class="t" id="t0656c28"></a>所謂義辯、法辯、辭辯、應辯。</p>
<p><a class="t-linehead" id="t-linehead0656c28"></a>「彼云何名為義 <a class="t" id="t0656c29"></a>辯？所謂義辯者，彼彼之所說，若天、龍、鬼神之 <a class="t" id="t0657a01"></a>所說，皆能分別其義，是謂名為義辯也。</p>
<p><a class="t-linehead" id="t-linehead0657a01"></a>「彼 <a class="t" id="t0657a02"></a>云何名為法辯？十二部經如來所說，所謂契 <a class="t" id="t0657a03"></a>經、祇夜、本末、偈、因緣、授決、已說、造頌、生經、方等、 <a class="t" id="t0657a04"></a>合集、未曾有，及諸有為法、無為法，有漏法、無 <a class="t" id="t0657a05"></a>漏法，諸法之實不可沮壞，所可總持者， <a class="t" id="t0657a06"></a>是謂名為法辯。</p>
<p><a class="t-linehead" id="t-linehead0657a06"></a>「彼云何名為辭辯？若前眾 <a class="t" id="t0657a07"></a>生，長短之語，男語，女語，佛語，梵志、天、龍、鬼神 <a class="t" id="t0657a08"></a>之語，阿須倫、迦留羅、甄陀羅彼之所說，隨彼 <a class="t" id="t0657a09"></a>根原與其說法，是謂名為辭辯。</p>
<p><a class="t-linehead" id="t-linehead0657a09"></a>「彼云何名 <a class="t" id="t0657a10"></a>為應辯？當說法時，無有怯弱，無有畏懼， <a class="t" id="t0657a11"></a>能和悅四部之眾，是謂名為應辯。</p>
<p><a class="t-linehead" id="t-linehead0657a11"></a>「我今當 <a class="t" id="t0657a12"></a>教勅汝，當如摩訶拘絺羅。所以然者，拘絺 <a class="t" id="t0657a13"></a>羅有此四辯，能與四部之眾廣分別說。如 <a class="t" id="t0657a14"></a>我今日觀諸眾中，得四辯才，無有出拘絺 <a class="t" id="t0657a15"></a>羅。若此四辯，如來之所有，是故，當求方 <a class="t" id="t0657a16"></a>便，成四辯才。如是，諸比丘！當作是學。」</p>
<p><a class="t-linehead" id="t-linehead0657a16"></a>爾時， <a class="t" id="t0657a17"></a>諸比丘聞佛所說，歡喜奉行。</p>
<a class="t" id="t0657a18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
