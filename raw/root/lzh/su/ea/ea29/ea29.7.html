<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">29.7</span> <span class="mirror-right">（七）</span>
</h1>
</div>
<p><a class="t-linehead" id="t-linehead0658a05"></a>聞如是：</p>
<p>一時，佛在舍衛國祇樹給孤獨 <a class="t" id="t0658a06"></a>園。</p>
<p><a class="t-linehead" id="t-linehead0658a06"></a>爾時，世尊告諸比丘：「有四神足。云何為 <a class="t" id="t0658a07"></a>四？自在三昧行盡神足；心三昧行盡神足；精 <a class="t" id="t0658a08"></a>進三昧行盡神足；誡三昧行盡神足。</p>
<p><a class="t-linehead" id="t-linehead0658a08"></a>「彼云何 <a class="t" id="t0658a09"></a>為自在三昧行盡神足？所謂諸有三昧，自在 <a class="t" id="t0658a10"></a>意所欲，心所樂，使身體輕便，能隱形極細， <a class="t" id="t0658a11"></a>是謂第一神足。</p>
<p><a class="t-linehead" id="t-linehead0658a11"></a>「彼云何心三昧行盡神足？ <a class="t" id="t0658a12"></a>所謂心所知法，遍滿十方，石壁皆過，無所罣 <a class="t" id="t0658a13"></a>礙，是謂名為心三昧行盡神足。</p>
<p><a class="t-linehead" id="t-linehead0658a13"></a>「彼云何名 <a class="t" id="t0658a14"></a>為精進三昧行盡神足？所謂此三昧無有 <a class="t" id="t0658a15"></a>懈惓，亦無所畏，有勇猛意，是謂名為精 <a class="t" id="t0658a16"></a>進三昧行盡神足。</p>
<p><a class="t-linehead" id="t-linehead0658a16"></a>「彼云何名為誡三昧行盡 <a class="t" id="t0658a17"></a>神足？諸有三昧，知眾生心中所念，生時、滅時， <a class="t" id="t0658a18"></a>皆悉知之。有欲心、無欲心，有瞋恚心、無 <a class="t" id="t0658a19"></a>瞋恚心，有愚癡心、無愚癡心，有疾心、無疾 <a class="t" id="t0658a20"></a>心，有亂心、無亂心，有少心、無少心，有大 <a class="t" id="t0658a21"></a>心、無大心，有量心、無量心，有定心、無定 <a class="t" id="t0658a22"></a>心，有解脫心、無解脫心，一切了知，是謂 <a class="t" id="t0658a23"></a>名為誡三昧行盡神足。</p>
<p><a class="t-linehead" id="t-linehead0658a23"></a>「如是，比丘！有此四 <a class="t" id="t0658a24"></a>神足，欲知一切眾生心中所念者，當修行 <a class="t" id="t0658a25"></a>此四神足。如是，諸比丘！當作是學。」</p>
<p><a class="t-linehead" id="t-linehead0658a25"></a>爾時，諸 <a class="t" id="t0658a26"></a>比丘聞佛所說，歡喜奉行。</p>
<a class="t" id="t0658a27"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
