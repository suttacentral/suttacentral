<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">29.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0658a27"></a>聞如是：</p>
<p>一時，佛在舍衛國祇樹給孤獨 <a class="t" id="t0658a28"></a>園。</p>
<p><a class="t-linehead" id="t-linehead0658a28"></a>爾時，世尊告諸比丘：「有四愛起之法。若 <a class="t" id="t0658a29"></a>比丘愛起時便起。云何為四？比丘緣衣服 <a class="t" id="t0658b01"></a>故便起愛；由乞食故便起愛；由床坐 <a class="t" id="t0658b02"></a>故便起愛；由醫 <span class="corr" title="[樂&gt;藥]">藥</span> 故比丘便起愛。是謂， <a class="t" id="t0658b03"></a>比丘！有此四起愛之法，有所染著。</p>
<p><a class="t-linehead" id="t-linehead0658b03"></a>「其有比 <a class="t" id="t0658b04"></a>丘著衣裳者，我不說此人。所以然者，彼 <a class="t" id="t0658b05"></a>未得衣時，便起瞋恚，興想著念。其有比丘 <a class="t" id="t0658b06"></a>著是食者，我不說此人。所以然者，彼未 <a class="t" id="t0658b07"></a>得乞食時，便興瞋恚，興想著念。其有比丘 <a class="t" id="t0658b08"></a>著床座者，不說此人。所以然者，彼未 <a class="t" id="t0658b09"></a>得床座時，便起瞋恚，興想著念。其有比 <a class="t" id="t0658b10"></a>丘著醫藥者，我不說此人。所以然者，彼 <a class="t" id="t0658b11"></a>未得醫藥時，便興瞋恚，起想著念。</p>
<p><a class="t-linehead" id="t-linehead0658b11"></a>「比丘當 <a class="t" id="t0658b12"></a>知，我今當說衣裳二事，亦當親近，亦當不 <a class="t" id="t0658b13"></a>親近。云何親近？云何不親近？若得衣裳，極 <a class="t" id="t0658b14"></a>愛著衣者起不善法，此不可親近；若復得 <a class="t" id="t0658b15"></a>衣裳起善法心不愛著，此可親近。若乞食 <a class="t" id="t0658b16"></a>時起不善法，此不可親近；若乞食時起善 <a class="t" id="t0658b17"></a>法，此可親近。若得床座時起不善法，此不 <a class="t" id="t0658b18"></a>可親近；若得床座時起善法， <span class="corr" title="[亦&gt;此] cf.【麗】">此</span> 可親近， <a class="t" id="t0658b19"></a>醫藥亦爾。</p>
<p><a class="t-linehead" id="t-linehead0658b19"></a>「是故，諸比丘！當親近善法，除去 <a class="t" id="t0658b20"></a>惡法。如是，諸比丘！當作是學，欲使檀越施 <a class="t" id="t0658b21"></a>主，獲其功德，受福無窮，得甘露滅。」</p>
<p><a class="t-linehead" id="t-linehead0658b21"></a>爾時，世 <a class="t" id="t0658b22"></a>尊便說此偈：</p>
<a class="t" id="t0658b23"></a>
<blockquote class="gatha">
<p>「衣裳用布施，　　飲食床臥具， <a class="t" id="t0658b24"></a><br>
於中莫起愛，　　不生諸世界。」</p>
</blockquote>
<a class="t" id="t0658b25"></a>
<p><a class="t-linehead" id="t-linehead0658b25"></a>爾時，諸比丘聞佛所說，歡喜奉行。</p>
<a class="t" id="t0658b26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
