<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">29.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0656a06"></a>聞如是：</p>
<p>一時，佛在舍衛國祇樹給孤獨 <a class="t" id="t0656a07"></a>園。</p>
<p><a class="t-linehead" id="t-linehead0656a07"></a>爾時，世尊告諸比丘：「有四人出現於世。 <a class="t" id="t0656a08"></a>云何為四？或有人身樂心不樂；或有人心 <a class="t" id="t0656a09"></a>樂身不樂；或有人心亦不樂身亦不樂；或 <a class="t" id="t0656a10"></a>有人身亦樂心亦樂。</p>
<p><a class="t-linehead" id="t-linehead0656a10"></a>「彼何等人身樂心不樂？ <a class="t" id="t0656a11"></a>於是，作福凡夫人，於四事供養衣被、飲食、 <a class="t" id="t0656a12"></a>床臥具、病瘦醫藥，無所短乏，但不免餓 <a class="t" id="t0656a13"></a>鬼、畜生、地獄道，亦復不免惡趣中。是謂此 <a class="t" id="t0656a14"></a>人身樂心不樂。</p>
<p><a class="t-linehead" id="t-linehead0656a14"></a>「彼何等人心樂身不樂？所 <a class="t" id="t0656a15"></a>謂阿羅漢不作功德，於是四事供養之中， <a class="t" id="t0656a16"></a>不能自辦，終不能得，但免地獄、餓鬼、畜 <a class="t" id="t0656a17"></a>生之道，猶如羅漢唯喻比丘。是謂此人 <a class="t" id="t0656a18"></a>心樂身不樂。</p>
<p><a class="t-linehead" id="t-linehead0656a18"></a>「彼何等人身亦不樂心亦不 <a class="t" id="t0656a19"></a>樂？所謂凡夫之人不作功德，不能得四事 <a class="t" id="t0656a20"></a>供養衣被、飲食、床臥具、病瘦醫藥，恒不免 <a class="t" id="t0656a21"></a>地獄、餓鬼、畜生道。是謂此人身亦不樂心亦 <a class="t" id="t0656a22"></a>不樂。</p>
<p><a class="t-linehead" id="t-linehead0656a22"></a>「彼何等人身亦樂心亦樂？所謂作功 <a class="t" id="t0656a23"></a>德阿羅漢，四事供養無所短乏，衣被、飲食、 <a class="t" id="t0656a24"></a>床臥具、病瘦醫藥，復免地獄、餓鬼、畜生道。所 <a class="t" id="t0656a25"></a>謂尸波羅比丘是。是謂，比丘！世間有此四 <a class="t" id="t0656a26"></a>人。是故，比丘！當求方便，當如尸波羅比 <a class="t" id="t0656a27"></a>丘。如是，諸比丘！當作是學。」</p>
<p><a class="t-linehead" id="t-linehead0656a27"></a>爾時，諸比丘聞 <a class="t" id="t0656a28"></a>佛所說，歡喜奉行。</p>
<a class="t" id="t0656a29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
