<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea33.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">33.10</span> <span class="mirror-right">（一〇）枯樹</span>
</h1>
</div>
<p><a class="t-linehead" id="t-linehead0689a04"></a>聞如是：</p>
<p>一時，佛在摩竭國光明池側， <a class="t" id="t0689a05"></a>爾時世尊與大比丘眾五百人俱，在人間 <a class="t" id="t0689a06"></a>遊化。</p>
<p><a class="t-linehead" id="t-linehead0689a06"></a>爾時，世尊遙見大樹為火所燒，見已， <a class="t" id="t0689a07"></a>如來更詣一樹下。到已，就樹下坐。爾時，世 <a class="t" id="t0689a08"></a>尊告諸比丘：「云何，比丘！寧持身投此火中？ <a class="t" id="t0689a09"></a>為寧與端正女人而共交遊？」</p>
<p><a class="t-linehead" id="t-linehead0689a09"></a>爾時，諸比丘 <a class="t" id="t0689a10"></a>白佛言：「寧與女人共相交遊，不投身入此 <a class="t" id="t0689a11"></a>火中。所以然者，此火毒熱不可稱計，斷 <a class="t" id="t0689a12"></a>其命根，受苦無量。」</p>
<p><a class="t-linehead" id="t-linehead0689a12"></a>世尊告曰：「我今告汝等， <a class="t" id="t0689a13"></a>非沙門行，言是沙門，非梵行人，言是梵 <a class="t" id="t0689a14"></a>行；不聞正法，言我聞法。無清白法，如 <a class="t" id="t0689a15"></a>是之人，寧投入此火中不與女人共相 <a class="t" id="t0689a16"></a>交遊。所以然者，彼人寧受此苦痛，不以此 <a class="t" id="t0689a17"></a>罪入地獄中受苦無量。云何，比丘！寧受人 <a class="t" id="t0689a18"></a>禮拜恭敬？為寧使人取利劍斷其手足？」</p>
<p><a class="t-linehead" id="t-linehead0689a18"></a>諸 <a class="t" id="t0689a19"></a>比丘對曰：「寧受恭敬禮拜，不使人以劍斷 <a class="t" id="t0689a20"></a>其手足。所以然者，斷其手足，痛不可稱 <a class="t" id="t0689a21"></a>計。」</p>
<p><a class="t-linehead" id="t-linehead0689a21"></a>世尊告曰：「我今告汝等，非沙門行，言是 <a class="t" id="t0689a22"></a>沙門；非梵行人，言是梵行；不聞正法，言 <a class="t" id="t0689a23"></a>聞正法。無清白行，斷善根。如是之人，寧 <a class="t" id="t0689a24"></a>投身受此利劍，不以無戒受他恭敬。所以 <a class="t" id="t0689a25"></a>然者，此痛斯須間耳；地獄苦痛不可稱計。 <a class="t" id="t0689a26"></a>云何，比丘！寧受人衣裳？為寧以熱鐵鍱 <a class="t" id="t0689a27"></a>用纏裹身？」</p>
<p><a class="t-linehead" id="t-linehead0689a27"></a>諸比丘對曰：「寧以受人衣裳，不 <a class="t" id="t0689a28"></a>受此苦痛。所以然者，此毒痛不可稱計。」</p>
<a class="t" id="t0689a29"></a>
<p><a class="t-linehead" id="t-linehead0689a29"></a>世尊告曰：「我今重告汝，無戒之人，寧以熱鐵 <a class="t" id="t0689b01"></a>鍱纏裹其身，不受人衣裳。所以然者，此 <a class="t" id="t0689b02"></a>痛須臾間耳；地獄苦痛不可稱計。云何，比 <a class="t" id="t0689b03"></a>丘！寧受人信施之食？為寧以吞熱鐵丸乎？」</p>
<a class="t" id="t0689b04"></a>
<p><a class="t-linehead" id="t-linehead0689b04"></a>諸比丘對曰：「寧受人信施之食，不吞熱鐵 <a class="t" id="t0689b05"></a>丸。所以然者，此痛不可堪處。」</p>
<p><a class="t-linehead" id="t-linehead0689b05"></a>世尊告曰： <a class="t" id="t0689b06"></a>「我今語汝，寧吞熱鐵丸，不以無戒受人 <a class="t" id="t0689b07"></a>信施。所以然者，吞熱鐵丸，痛斯須間，不 <a class="t" id="t0689b08"></a>以無戒受他信施。云何，比丘！寧受人床敷 <a class="t" id="t0689b09"></a>之具？為寧臥熱鐵床上？」</p>
<p><a class="t-linehead" id="t-linehead0689b09"></a>諸比丘對曰：「我等， <a class="t" id="t0689b10"></a>世尊！寧受人床臥之具，不臥鐵床上。所 <a class="t" id="t0689b11"></a>以然者，此之毒痛不可稱計。」</p>
<p><a class="t-linehead" id="t-linehead0689b11"></a>世尊告曰：「彼 <a class="t" id="t0689b12"></a>愚癡之人無有戒行，非沙門言是沙門；無 <a class="t" id="t0689b13"></a>有梵行，言修梵行，寧當臥鐵床上，不以 <a class="t" id="t0689b14"></a>無戒受他信施。何以故，臥鐵床上，痛斯須 <a class="t" id="t0689b15"></a>間，不以無戒受他信施。</p>
<p><a class="t-linehead" id="t-linehead0689b15"></a>「比丘當知，如我 <a class="t" id="t0689b16"></a>今日觀無戒之人所趣向處，設彼人間者， <a class="t" id="t0689b17"></a>形體枯悴，沸血從面孔出，便取命終，不與 <a class="t" id="t0689b18"></a>女人共相交遊，不受人禮敬之德，不受人 <a class="t" id="t0689b19"></a>衣被、飯食、床敷臥具、病瘦醫藥，以其無戒之 <a class="t" id="t0689b20"></a>人，不觀後世、前世之罪，不顧命根受此苦 <a class="t" id="t0689b21"></a>痛，無戒之人 <span class="corr" title="[意&gt;當]">當</span> 生三惡趣中。所以然者，以 <a class="t" id="t0689b22"></a>其造惡行之所致也。</p>
<p><a class="t-linehead" id="t-linehead0689b22"></a>「如來今日觀察善行 <a class="t" id="t0689b23"></a>人之所趣向，正使中毒，為刀所傷，自斷命 <a class="t" id="t0689b24"></a>根。何以故？欲捨此身受天之福，當生善 <a class="t" id="t0689b25"></a>處，皆由前世受善行報之所致也。</p>
<p><a class="t-linehead" id="t-linehead0689b25"></a>「是故，比 <a class="t" id="t0689b26"></a>丘，當念修行戒身、定身、慧身、解脫身、解脫所 <a class="t" id="t0689b27"></a>見身。欲使今世獲其果報，得甘露道，正使 <a class="t" id="t0689b28"></a>受人衣被、飲食、床敷臥具、病瘦醫藥而無 <a class="t" id="t0689b29"></a>過失，又使檀越受福無窮。如是，諸比丘！當 <a class="t" id="t0689c01"></a>作是學。」</p>
<p><a class="t-linehead" id="t-linehead0689c01"></a>爾時，說此法時，六十比丘漏盡意 <a class="t" id="t0689c02"></a>解，六十比丘還捨法服而作白衣。</p>
<p><a class="t-linehead" id="t-linehead0689c02"></a>爾時，諸 <a class="t" id="t0689c03"></a>比丘聞佛所說，歡喜奉行。</p>
<a class="t" id="t0689c04"></a>
<blockquote class="gatha">
<p>五王及月光　　尸婆、二種鬪 <a class="t" id="t0689c05"></a><br>
二掃、二行法　　去住有二種 <a class="t" id="t0689c06"></a><br>
枯樹最在後</p>
</blockquote>
<a class="t" id="t0689c07"></a>
<p class="endsection"><span class="t-juanname">增壹阿含經卷第二十五</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
