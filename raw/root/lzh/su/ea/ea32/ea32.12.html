<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.12">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.12</span> <span class="mirror-right">（一二）隨時施</span>
</h1>
</div>
<p><a class="t-linehead" id="t-linehead0681b16"></a>聞如是：</p>
<p>一時，佛在舍衛國祇樹給孤 <a class="t" id="t0681b17"></a>獨園。</p>
<p><a class="t-linehead" id="t-linehead0681b17"></a>爾時，世尊告諸比丘：「應時之施有五 <a class="t" id="t0681b18"></a>事。云何為五？一者施遠來人，二者施遠去 <a class="t" id="t0681b19"></a>人，三者施病人，四者儉時施，五者若初得 <a class="t" id="t0681b20"></a>新菓蓏、若穀食，先與持戒精進人，然後自 <a class="t" id="t0681b21"></a>食。是謂，比丘！應時之施，有此五事。」</p>
<p><a class="t-linehead" id="t-linehead0681b21"></a>爾時，世 <a class="t" id="t0681b22"></a>尊便說此偈：</p>
<a class="t" id="t0681b23"></a>
<blockquote class="gatha">
<p>「智者應時施，　　信心不斷絕， <a class="t" id="t0681b24"></a><br>
於此快受樂，　　生天眾德備。 <a class="t" id="t0681b25"></a><br>
隨時念惠施，　　受福如響應， <a class="t" id="t0681b26"></a><br>
永已無短乏，　　所生常富貴。 <a class="t" id="t0681b27"></a><br>
施為眾行具，　　得至無上位， <a class="t" id="t0681b28"></a><br>
億施不起想，　　歡喜遂增益。 <a class="t" id="t0681b29"></a><br>
心中生此念，　　亂意永無餘， <a class="t" id="t0681c01"></a><br>
覺知身安樂，　　心便得解脫。 <a class="t" id="t0681c02"></a><br>
是故有智人，　　不問男與女， <a class="t" id="t0681c03"></a><br>
當行此五施，　　無失方便宜。</p>
</blockquote>
<a class="t" id="t0681c04"></a>
<p><a class="t-linehead" id="t-linehead0681c04"></a>「是故，諸比丘！若善男子、善女人，欲行此五 <a class="t" id="t0681c05"></a>事者，當念隨時施。如是，諸比丘！當作是 <a class="t" id="t0681c06"></a>學。」</p>
<p><a class="t-linehead" id="t-linehead0681c06"></a>爾時，諸比丘聞佛所說，歡喜奉行。</p>
<a class="t" id="t0681c07"></a>
<blockquote class="gatha">
<p>善、不善、禮佛　　天使、歲、五瑞 <a class="t" id="t0681c08"></a><br>
文茶、親、瞻病　　五施、隨時施</p>
</blockquote>
<a class="t" id="t0681c09"></a>
<p class="endsection"><span class="t-juanname">增壹阿含經卷第二十四</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
