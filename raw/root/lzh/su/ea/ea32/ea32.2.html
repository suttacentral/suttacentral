<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.2</span> <span class="mirror-right">（二）不善</span>
</h1>
</div>
<p><a class="t-linehead" id="t-linehead0674a11"></a>聞如是：</p>
<p>一時，佛在舍衛國祇樹給孤獨 <a class="t" id="t0674a12"></a>園。</p>
<p><a class="t-linehead" id="t-linehead0674a12"></a>爾時，世尊告諸比丘：「我今當說不善之 <a class="t" id="t0674a13"></a>聚，汝等當善思念之。」</p>
<p><a class="t-linehead" id="t-linehead0674a13"></a>諸比丘對曰：「如是。世 <a class="t" id="t0674a14"></a>尊！」爾時，諸比丘從佛受教。</p>
<p><a class="t-linehead" id="t-linehead0674a14"></a>世尊告曰：「彼云 <a class="t" id="t0674a15"></a>何名為不善聚？所謂五蓋。云何為五？貪欲 <a class="t" id="t0674a16"></a>蓋、瞋恚蓋、睡眠蓋、調戲蓋、疑蓋，是謂名為 <a class="t" id="t0674a17"></a>五蓋。欲知不善聚者，此名為五蓋。所以然 <a class="t" id="t0674a18"></a>者，比丘當知，若有此五蓋，便有畜生、餓鬼、 <a class="t" id="t0674a19"></a>地獄之分，諸不善法皆由此起。是故，諸比丘！ <a class="t" id="t0674a20"></a>當求方便，滅貪欲蓋、瞋恚蓋、睡眠蓋、調戲蓋、 <a class="t" id="t0674a21"></a>疑蓋。如是，諸比丘！當作是學。」</p>
<p><a class="t-linehead" id="t-linehead0674a21"></a>爾時，諸比丘 <a class="t" id="t0674a22"></a>聞佛所說，歡喜奉行。</p>
<a class="t" id="t0674a23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
