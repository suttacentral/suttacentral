<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.11">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.11</span> <span class="mirror-right">（一一）五施</span>
</h1>
</div>
<p><a class="t-linehead" id="t-linehead0681a29"></a>聞如是：</p>
<p>一時，佛在舍衛國祇樹給孤 <a class="t" id="t0681b01"></a>獨園。</p>
<p><a class="t-linehead" id="t-linehead0681b01"></a>爾時，世尊告諸比丘：「若檀越施主惠 <a class="t" id="t0681b02"></a>施之日，得五事功德。云何為五？一者施命， <a class="t" id="t0681b03"></a>二者施色，三者施安，四者施力，五者施辯， <a class="t" id="t0681b04"></a>是謂為五。復次，檀越施主施命之時，欲得 <a class="t" id="t0681b05"></a>長壽；施色之時，欲得端正；施安之時，欲得 <a class="t" id="t0681b06"></a>無病；施力之時，欲令無能勝；施辯之時，欲 <a class="t" id="t0681b07"></a>得無上正真之辯。比丘當知，檀越施主惠 <a class="t" id="t0681b08"></a>施之 <span class="corr" title="[曰&gt;日]">日</span> ，有此五功德。」</p>
<p><a class="t-linehead" id="t-linehead0681b08"></a>爾時，世尊便說此偈：</p>
<a class="t" id="t0681b09"></a>
<blockquote class="gatha">
<p>「施命色及安，　　力辯為第五， <a class="t" id="t0681b10"></a><br>
五功德已備，　　後受無窮福。 <a class="t" id="t0681b11"></a><br>
智者當念施，　　除去貪欲心， <a class="t" id="t0681b12"></a><br>
今身有名譽，　　生天亦復然。</p>
</blockquote>
<a class="t" id="t0681b13"></a>
<p><a class="t-linehead" id="t-linehead0681b13"></a>「若有善男子、善女人，欲得五功德者，當行 <a class="t" id="t0681b14"></a>此五事。如是，諸比丘！當作是學。」</p>
<p><a class="t-linehead" id="t-linehead0681b14"></a>爾時，諸比 <a class="t" id="t0681b15"></a>丘聞佛所說，歡喜奉行。</p>
<a class="t" id="t0681b16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
