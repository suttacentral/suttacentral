<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 32</span> <span class="mirror-right">善聚品第三十二</span></p>
<h1 class="mirror-row">
<span class="mirror-left latin">32.1</span> <span class="mirror-right">（一）善</span>
</h1>
</div>
<a class="t" id="t0673c14"></a> <a class="t" id="t0673c15"></a> <a class="t" id="t0673c16"></a>
<p class="suttainfo"><span class="t-juanname">增壹阿含經卷第二十四</span><br>
<a class="t" id="t0673c17"></a> <a class="t" id="t0673c18"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0673c19"></a> <a class="t" id="t0673c20"></a>
<p><a class="t-linehead" id="t-linehead0673c20"></a>聞如是：</p>
<p>一時，佛在舍衛國祇樹給孤獨 <a class="t" id="t0673c21"></a>園。</p>
<p><a class="t-linehead" id="t-linehead0673c21"></a>爾時，世尊告諸比丘：「我今當說善聚，汝 <a class="t" id="t0673c22"></a>等善思念之。」</p>
<p><a class="t-linehead" id="t-linehead0673c22"></a>諸比丘對曰：「如是。世尊！」諸比 <a class="t" id="t0673c23"></a>丘從佛受教。</p>
<p><a class="t-linehead" id="t-linehead0673c23"></a>世尊告曰：「彼云何名為善聚？ <a class="t" id="t0673c24"></a>所謂五根是也。云何為五？所謂信根、精進根、 <a class="t" id="t0673c25"></a>念根、定根、慧根。是謂，比丘！有此五根。若有 <a class="t" id="t0673c26"></a>比丘修行五根者，便成須陀洹，得不退轉 <a class="t" id="t0673c27"></a>法，必成至道；轉進其行成斯陀含，而來此 <a class="t" id="t0673c28"></a>世盡其苦際；轉進其道成阿那含，不復 <a class="t" id="t0673c29"></a>來此世，即復取般涅槃；轉進其行，有漏盡， <a class="t" id="t0674a01"></a>成無漏，心解脫、智慧解脫，自身作證而自遊 <a class="t" id="t0674a02"></a>戲：生死已盡，梵行已立，所作已辦，更不復 <a class="t" id="t0674a03"></a>受胎，如實知之。</p>
<p><a class="t-linehead" id="t-linehead0674a03"></a>「言善聚者，即五根是也。 <a class="t" id="t0674a04"></a>所以然者，此最大聚，眾聚中妙。若不行此 <a class="t" id="t0674a05"></a>法者，則不成須陀洹、斯陀含、阿那含、阿羅 <a class="t" id="t0674a06"></a>漢、辟支佛，及如來、至真、等正覺也。若得此五 <a class="t" id="t0674a07"></a>根者，便有四果、三乘之道。言善聚者，此五 <a class="t" id="t0674a08"></a>根為上。是故，諸比丘！當求方便，行此五根。 <a class="t" id="t0674a09"></a>如是，諸比丘！當作是學。」</p>
<p><a class="t-linehead" id="t-linehead0674a09"></a>爾時，諸比丘聞佛 <a class="t" id="t0674a10"></a>所說，歡喜奉行。</p>
<a class="t" id="t0674a11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
