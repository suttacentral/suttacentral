<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.9</span> <span class="mirror-right">（九）瞻病</span>
</h1>
</div>
<p><a class="t-linehead" id="t-linehead0680c03"></a>聞如是：</p>
<p>一時，佛在舍衛國祇樹給孤獨 <a class="t" id="t0680c04"></a>園。</p>
<p><a class="t-linehead" id="t-linehead0680c04"></a>爾時，世尊告諸比丘：「若瞻病人成就五 <a class="t" id="t0680c05"></a>法，不得時差，恒在床褥。云何為五？於是， <a class="t" id="t0680c06"></a>瞻病之人不別良藥；懈怠無勇猛心，常喜 <a class="t" id="t0680c07"></a>瞋恚，亦好睡眠；但貪食故瞻視病人；不以 <a class="t" id="t0680c08"></a>法供養故，亦不與病人語談往返。是謂， <a class="t" id="t0680c09"></a>比丘！若瞻病之人成就此五法者，不得時差。</p>
<a class="t" id="t0680c10"></a>
<p><a class="t-linehead" id="t-linehead0680c10"></a>「若復，比丘！瞻病之人成就五法，便得時差，不 <a class="t" id="t0680c11"></a>著床褥。云何為五？於是，瞻病之人分別良 <a class="t" id="t0680c12"></a>醫；亦不懈怠，先起後臥；恒喜言談，少於睡 <a class="t" id="t0680c13"></a>眠；以法供養，不貪飲食；堪任與病人說 <a class="t" id="t0680c14"></a>法。是謂，比丘！瞻病之人成就此五法者，便 <a class="t" id="t0680c15"></a>得時差。</p>
<p><a class="t-linehead" id="t-linehead0680c15"></a>「是故，比丘！若瞻病人時，當捨前五 <a class="t" id="t0680c16"></a>法，就後 <span class="corr" title="[王&gt;五]">五</span> 法。如是，諸比丘！當作是學。」</p>
<p><a class="t-linehead" id="t-linehead0680c16"></a>爾時， <a class="t" id="t0680c17"></a>諸比丘聞佛所說，歡喜奉行。</p>
<a class="t" id="t0680c18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
