<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.3</span> <span class="mirror-right">（三）禮佛</span>
</h1>
</div>
<p><a class="t-linehead" id="t-linehead0674a23"></a>聞如是：</p>
<p>一時，佛在舍衛國祇樹給孤獨 <a class="t" id="t0674a24"></a>園。</p>
<p><a class="t-linehead" id="t-linehead0674a24"></a>爾時，世尊告諸比丘：「承事禮佛有五事 <a class="t" id="t0674a25"></a>功德。云何為五？一者端正，二者好聲，三者 <a class="t" id="t0674a26"></a>多財饒寶，四者生長者家，五者身壞命終，生 <a class="t" id="t0674a27"></a>善處天上。所以然者，如來無與等也。如來 <a class="t" id="t0674a28"></a>有信、有戒、有聞、有慧、有善色成就，是故成 <a class="t" id="t0674a29"></a>就五功德。</p>
<p><a class="t-linehead" id="t-linehead0674a29"></a>「復以何因緣禮佛而得端正？ <a class="t" id="t0674b01"></a>以見佛形像已，發歡喜心，以此因緣而得 <a class="t" id="t0674b02"></a>端正。復以何因緣得好音聲？以見如來形 <a class="t" id="t0674b03"></a>像已，三自稱號：南無如來、至真、等正覺，以此 <a class="t" id="t0674b04"></a>因緣得好音聲。復以何因緣多財饒寶？緣 <a class="t" id="t0674b05"></a>彼見如來而作大施，散華、然燈，及餘所 <a class="t" id="t0674b06"></a>施之物，以此因緣獲大財寶。復以何因緣 <a class="t" id="t0674b07"></a>生長者家？若見如來形已，心無染著，右膝 <a class="t" id="t0674b08"></a>著地，長跪叉手，至心禮佛，以此因緣生長 <a class="t" id="t0674b09"></a>者家。復以何因緣，身壞命終，生善處天上？ <a class="t" id="t0674b10"></a>諸佛世尊常法，諸有眾生，以五事因緣禮 <a class="t" id="t0674b11"></a>如來者，便生善處天上。是謂，比丘！有此五 <a class="t" id="t0674b12"></a>因緣禮佛功德。是故，諸比丘！若有善男子、 <a class="t" id="t0674b13"></a>善女人欲禮佛者，當求方便，成此五功 <a class="t" id="t0674b14"></a>德。如是，諸比丘！當作是學。」</p>
<p><a class="t-linehead" id="t-linehead0674b14"></a>爾時，諸比丘聞 <a class="t" id="t0674b15"></a>佛所說，歡喜奉行。</p>
<a class="t" id="t0674b16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
