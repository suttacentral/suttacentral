<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea39.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">39.3</span> <span class="mirror-right">（三）水</span>
</h1>
</div>
<p><a class="t-linehead" id="t-linehead0729c24"></a>聞如是：</p>
<p>一時，佛在舍衛國祇樹給孤獨 <a class="t" id="t0729c25"></a>園。</p>
<p><a class="t-linehead" id="t-linehead0729c25"></a>爾時，世尊告諸比丘：「我今當說七事水 <a class="t" id="t0729c26"></a>喻，人亦如是。諦聽！諦聽！善思念之。」</p>
<p><a class="t-linehead" id="t-linehead0729c26"></a>諸比丘 <a class="t" id="t0729c27"></a>對曰：「如是。世尊！」</p>
<p><a class="t-linehead" id="t-linehead0729c27"></a>世尊告曰：「彼云何七事水喻 <a class="t" id="t0729c28"></a>而似人？猶如有人沒在水底，如復有人暫 <a class="t" id="t0729c29"></a>出水還沒，如復有人出水觀看，如復有人 <a class="t" id="t0730a01"></a>出頭而住，如復有人於水中行，如復有 <a class="t" id="t0730a02"></a>人出水而欲到彼岸，如復有人已到彼 <a class="t" id="t0730a03"></a>岸。是謂，比丘！七事水喻出現於世。</p>
<p><a class="t-linehead" id="t-linehead0730a03"></a>「彼云何人 <a class="t" id="t0730a04"></a>沒在水底而不得出？於是，或有一人，不善 <a class="t" id="t0730a05"></a>之法遍滿其體，當經歷劫數，不可療治， <a class="t" id="t0730a06"></a>是謂此人沒在水底。</p>
<p><a class="t-linehead" id="t-linehead0730a06"></a>「彼何等人出水還沒？ <a class="t" id="t0730a07"></a>或有一人信根漸薄，雖有善法而不牢 <a class="t" id="t0730a08"></a>固，彼身、口、意行善，後復身、口、意行不善法， <a class="t" id="t0730a09"></a>身壞命終，生地獄中，是謂此人出水還沒。</p>
<a class="t" id="t0730a10"></a>
<p><a class="t-linehead" id="t-linehead0730a10"></a>「彼何等人出水觀看？於是，或有人有信善 <a class="t" id="t0730a11"></a>根，身、口、意行，更不增益其法，自守而住，彼 <a class="t" id="t0730a12"></a>身壞命終，生阿須倫中，是謂此人出水而 <a class="t" id="t0730a13"></a>觀。</p>
<p><a class="t-linehead" id="t-linehead0730a13"></a>「彼何等人出水住者？於是，或有人有信 <a class="t" id="t0730a14"></a>精進，斷三結使，更不退轉，必至究竟成無 <a class="t" id="t0730a15"></a>上道，是謂此人出水而住。</p>
<p><a class="t-linehead" id="t-linehead0730a15"></a>「彼何等人欲渡 <a class="t" id="t0730a16"></a>水者？於是，或有人信根精進，恒懷慚愧，斷 <a class="t" id="t0730a17"></a>三結使，婬、怒、癡薄，來至此世而斷苦際，是 <a class="t" id="t0730a18"></a>謂此人欲渡水者。</p>
<p><a class="t-linehead" id="t-linehead0730a18"></a>「彼何等人欲至彼岸？ <a class="t" id="t0730a19"></a>或有人信根精進，斷下五結，成阿那含，即 <a class="t" id="t0730a20"></a>彼般涅槃，更不來此世，是謂此人欲至彼 <a class="t" id="t0730a21"></a>岸者也。</p>
<p><a class="t-linehead" id="t-linehead0730a21"></a>「何等人已至彼岸者？於是，或有 <a class="t" id="t0730a22"></a>一人，信根精進而懷慚愧，盡有漏成無漏， <a class="t" id="t0730a23"></a>於現法中而自娛樂；生死已盡，梵行已立， <a class="t" id="t0730a24"></a>所作已辦，更不復受胎，如實知之。於此無 <a class="t" id="t0730a25"></a>餘涅槃界而般涅槃，是謂此人已渡彼岸 <a class="t" id="t0730a26"></a>者也。</p>
<p><a class="t-linehead" id="t-linehead0730a26"></a>「是謂，比丘！有此七人水喻向汝等說， <a class="t" id="t0730a27"></a>諸佛世尊所應修行接度人民，今已施行。 <a class="t" id="t0730a28"></a>當在閑居靜處，若在樹下，當念坐禪，勿 <a class="t" id="t0730a29"></a>起懈怠。此是我之教誨。」</p>
<p><a class="t-linehead" id="t-linehead0730a29"></a>爾時，諸比丘聞佛 <a class="t" id="t0730b01"></a>所說，歡喜奉行。</p>
<a class="t" id="t0730b02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
