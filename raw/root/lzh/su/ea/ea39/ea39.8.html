<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea39.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">39.8</span> <span class="mirror-right">（八）輪</span>
</h1>
</div>
<p><a class="t-linehead" id="t-linehead0731b26"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0731b27"></a>
<p><a class="t-linehead" id="t-linehead0731b27"></a>爾時，世尊告諸比丘：「若轉輪聖王出現世 <a class="t" id="t0731b28"></a>間，爾時便選擇好地而起城郭，東、西十二 <a class="t" id="t0731b29"></a>由旬，南、北七由旬，土地豐熟，快樂不可言。 <a class="t" id="t0731c01"></a>爾時，彼城外郭，七重圍繞，七寶廁其間。所 <a class="t" id="t0731c02"></a>謂七寶者，金、銀、水精、琉璃、琥珀、瑪瑙、 <span class="gaiji">［王＊車］ <!--gaiji,,1[王*車],2&#x2496D;,3--></span>璖，是 <a class="t" id="t0731c03"></a>謂七寶。復有七寶塹遶彼七重，極為深 <a class="t" id="t0731c04"></a>廣，人所難踰，其間皆有金沙。復有七寶 <a class="t" id="t0731c05"></a>樹兼生其間；然彼樹復有七種色，金、銀、水 <a class="t" id="t0731c06"></a>精、琉璃、 <span class="gaiji">［王＊車］ <!--gaiji,,1[王*車],2&#x2496D;,3--></span>璖、瑪瑙、琥珀。然彼城中周匝有 <a class="t" id="t0731c07"></a>七重門，皆悉牢固，亦七寶所造。銀門以金 <a class="t" id="t0731c08"></a>間施其間，金門以銀間錯其間，水精門 <a class="t" id="t0731c09"></a>以琉璃間錯其間，琉璃門以水精間錯 <a class="t" id="t0731c10"></a>其間，瑪瑙門以琥珀間錯其間，甚為快 <a class="t" id="t0731c11"></a>樂，實不可言。然彼城中四面有四浴池，一 <a class="t" id="t0731c12"></a>一浴池縱廣一由旬，自然有水，金、銀、水精所造。 <a class="t" id="t0731c13"></a>銀水池凍，便成銀寶，金池水凍，便成金寶， <a class="t" id="t0731c14"></a>然轉輪聖王以此為用。</p>
<p><a class="t-linehead" id="t-linehead0731c14"></a>「爾時，彼地城中有 <a class="t" id="t0731c15"></a>七種音聲。云何為七？所謂貝聲、鼓聲、小鼓聲、 <a class="t" id="t0731c16"></a>鐘聲、細腰鼓聲、舞聲、歌聲，是謂七種聲。爾 <a class="t" id="t0731c17"></a>時，人民以此恒相娛樂。然彼眾生無有寒 <a class="t" id="t0731c18"></a>溫，亦無飢渴，亦無疾病。然轉輪聖王在世 <a class="t" id="t0731c19"></a>遊化，成就此七寶及四神足，無有缺減，終 <a class="t" id="t0731c20"></a>無亡失。轉輪聖王云何成就七寶？所謂輪 <a class="t" id="t0731c21"></a>寶、象寶、馬寶、珠寶、玉女寶、居士寶、典兵寶。復 <a class="t" id="t0731c22"></a>有千子，極為勇猛，能降伏外寇，此閻浮里 <a class="t" id="t0731c23"></a>地不以刀杖化彼國。」</p>
<p><a class="t-linehead" id="t-linehead0731c23"></a>爾時，有一比丘白世 <a class="t" id="t0731c24"></a>尊言：「轉輪聖王云何成就輪寶？」</p>
<p><a class="t-linehead" id="t-linehead0731c24"></a>世尊告曰：「是 <a class="t" id="t0731c25"></a>時，轉輪聖王十五日清旦沐浴洗頭，在大殿 <a class="t" id="t0731c26"></a>上玉女圍遶。是時，輪寶千輻具足，從東方 <a class="t" id="t0731c27"></a>來而在殿前，光曜煌煌，非人所造，去地七 <a class="t" id="t0731c28"></a>刃，漸漸至王前住。轉輪聖王見已，便作是 <a class="t" id="t0731c29"></a>說：『吾從舊人邊聞：「轉輪王十五日沐浴頭、 <a class="t" id="t0732a01"></a>手，在殿上坐，是時輪寶自然從東方來在 <a class="t" id="t0732a02"></a>王前住。」吾今當試此輪寶。』是時，轉輪王以 <a class="t" id="t0732a03"></a>右手執輪寶，而作是說：『汝今以法迴轉，莫 <a class="t" id="t0732a04"></a>以非法。』是時，輪寶自然迴轉，又在空中住。 <a class="t" id="t0732a05"></a>轉輪聖王復將四部兵，亦在虛空中。是時，輪 <a class="t" id="t0732a06"></a>寶迴向東方，轉輪聖王亦從寶輪而去。若 <a class="t" id="t0732a07"></a>輪寶住時，是時轉輪聖王所將之眾，亦在 <a class="t" id="t0732a08"></a>中住。是時，東方粟散王及人民之類，遙見 <a class="t" id="t0732a09"></a>王來皆悉起迎，又以金鉢盛碎銀，銀鉢盛 <a class="t" id="t0732a10"></a>碎金，奉上轉輪聖王，而白王言：『善來，聖王！ <a class="t" id="t0732a11"></a>今此方域人民熾盛，快樂不可稱計，唯願 <a class="t" id="t0732a12"></a>大王當於中治化！』是時，轉輪聖王告彼民 <a class="t" id="t0732a13"></a>曰：『汝等當以法治化，莫以非法，亦莫殺生、 <a class="t" id="t0732a14"></a>竊盜、婬泆，慎莫非法治化。』是時，輪寶復移 <a class="t" id="t0732a15"></a>至南方、西方、北方，普綏化人民；還來至王 <a class="t" id="t0732a16"></a>治處，去地七刃而住。如是，比丘！轉輪聖王 <a class="t" id="t0732a17"></a>成就此輪寶也。」</p>
<p><a class="t-linehead" id="t-linehead0732a17"></a>是時，比丘白世尊言：「轉輪 <a class="t" id="t0732a18"></a>聖王云何成就象寶？」</p>
<p><a class="t-linehead" id="t-linehead0732a18"></a>世尊告曰：「比丘當知， <a class="t" id="t0732a19"></a>轉輪聖王於十五日中，沐浴澡洗在大殿上。 <a class="t" id="t0732a20"></a>是時，象寶從南方來，而有六牙，衣毛極白， <a class="t" id="t0732a21"></a>七處齊整，皆以金、銀、珍寶而挍飾之，能飛 <a class="t" id="t0732a22"></a>行虛空。爾時，轉輪聖王見已，便作是念：『今此 <a class="t" id="t0732a23"></a>象寶極為殊妙，世之希有，體性柔和，不行卒 <a class="t" id="t0732a24"></a>暴，我今當試此象寶。』是時，轉輪聖王清旦 <a class="t" id="t0732a25"></a>日欲初出，乘此象寶，遊四海外，治化人民。 <a class="t" id="t0732a26"></a>如是，轉輪聖王成就象寶。」</p>
<p><a class="t-linehead" id="t-linehead0732a26"></a>是時，比丘白世 <a class="t" id="t0732a27"></a>尊言：「轉輪聖王云何成就馬寶？」</p>
<a class="t" id="t0732a28"></a>
<p><a class="t-linehead" id="t-linehead0732a28"></a>世尊告曰：「轉輪聖王出現世時，是時馬寶 <a class="t" id="t0732a29"></a>從西方來，毛衣極青，尾毛朱光，行不移動， <a class="t" id="t0732b01"></a>能飛在虛空，無所罣礙。見已，極懷喜悅： <a class="t" id="t0732b02"></a>『此馬寶實為殊妙，今當役之，又體性良善， <a class="t" id="t0732b03"></a>無有暴疾，吾今當試此馬寶。』是時，轉輪聖 <a class="t" id="t0732b04"></a>王即乘此馬，經四天下，治化人民，還來至 <a class="t" id="t0732b05"></a>王治處。如是，比丘！轉輪聖王成就馬寶。」</p>
<p><a class="t-linehead" id="t-linehead0732b05"></a>比 <a class="t" id="t0732b06"></a>丘白佛言：「復以何緣成就珠寶乎？」</p>
<p><a class="t-linehead" id="t-linehead0732b06"></a>世尊 <a class="t" id="t0732b07"></a>告曰：「於是，比丘！轉輪聖王出現世時，是時 <a class="t" id="t0732b08"></a>珠寶從東方來，而有八角，四面有火光， <a class="t" id="t0732b09"></a>長一尺六寸，轉輪聖王見已，便作是念：『此 <a class="t" id="t0732b10"></a>珠寶極為殊妙，吾今當試之。』是時，轉輪聖 <a class="t" id="t0732b11"></a>王夜半悉集四部之兵，以此摩尼寶舉著 <a class="t" id="t0732b12"></a>高幢頭，是時光明照彼國界十二由旬。爾時， <a class="t" id="t0732b13"></a>城中人民之類，見此光已，各各自相謂言： <a class="t" id="t0732b14"></a>『日今已出，可理家事。』是時，轉輪聖王在殿 <a class="t" id="t0732b15"></a>上普見人民已，還入宮中。是時，轉輪聖王 <a class="t" id="t0732b16"></a>持此摩尼舉著宮內，內外悉明，靡不周遍。 <a class="t" id="t0732b17"></a>如是，比丘！轉輪聖王成就此珠寶也。」</p>
<p><a class="t-linehead" id="t-linehead0732b17"></a>爾時， <a class="t" id="t0732b18"></a>比丘白佛言：「轉輪聖王云何成就玉女寶？」</p>
<p><a class="t-linehead" id="t-linehead0732b18"></a>世 <a class="t" id="t0732b19"></a>尊告曰：「比丘當知，若轉輪聖王出現世時， <a class="t" id="t0732b20"></a>自然有此玉女寶現，顏貌端政，面如桃華 <a class="t" id="t0732b21"></a>色，不長不短，不白不黑，體性柔和，不行卒 <a class="t" id="t0732b22"></a>暴，口氣作憂鉢華香，身作栴檀香。恒侍 <a class="t" id="t0732b23"></a>從聖王左右，不失時節，常以和顏悅色， <a class="t" id="t0732b24"></a>視王顏貌。如是，比丘！轉輪聖王成就此玉 <a class="t" id="t0732b25"></a>女之寶。」</p>
<p><a class="t-linehead" id="t-linehead0732b25"></a>是時，比丘白佛言：「轉輪王云何成 <a class="t" id="t0732b26"></a>就居士寶？」</p>
<p><a class="t-linehead" id="t-linehead0732b26"></a>世尊告曰：「於是，比丘！轉輪聖王 <a class="t" id="t0732b27"></a>出現世時，便有此居士寶出現世間，不長 <a class="t" id="t0732b28"></a>不短，身體紅色，高才智達，無事不開，又得 <a class="t" id="t0732b29"></a>天眼通。是時，居士來至王所，而白王言：『唯 <a class="t" id="t0732c01"></a>願聖王延壽無窮！若王欲須金、銀、珍寶者， <a class="t" id="t0732c02"></a>盡當供給。』是時，居士以天眼觀有寶藏者、 <a class="t" id="t0732c03"></a>無寶藏者，皆悉見之，王有所須寶，隨時給 <a class="t" id="t0732c04"></a>施。是時，轉輪聖王欲試彼居士時，便將 <a class="t" id="t0732c05"></a>此居士度水，未至彼岸，便語居士言：『我 <a class="t" id="t0732c06"></a>今欲須金、銀、珍寶，正爾便辦。』長者報曰：『前 <a class="t" id="t0732c07"></a>至岸上當供給。』轉輪聖王言：『我今此間須 <a class="t" id="t0732c08"></a>寶，不須至岸上。』是時，居士即前長跪叉手 <a class="t" id="t0732c09"></a>向水，尋時水中七寶踊出。是時，轉輪聖王 <a class="t" id="t0732c10"></a>語彼長者：『止！止！居士，更不須寶。』如是，比丘！ <a class="t" id="t0732c11"></a>轉輪聖王成就此居士寶也。」</p>
<p><a class="t-linehead" id="t-linehead0732c11"></a>是時，比丘白佛 <a class="t" id="t0732c12"></a>言：「轉輪聖王云何成就典兵之寶？」</p>
<p><a class="t-linehead" id="t-linehead0732c12"></a>世尊告 <a class="t" id="t0732c13"></a>曰：「於是，比丘！轉輪聖王出現世時，便有 <a class="t" id="t0732c14"></a>此寶，自然來應，聰明蓋世，豫知人情，身體 <a class="t" id="t0732c15"></a>好色，來至轉輪聖王所，白聖王言：『唯願聖 <a class="t" id="t0732c16"></a>王快自娛樂！若聖王欲須兵眾，正爾給辦， <a class="t" id="t0732c17"></a>進止之宜，不失時節。』是時，典兵寶隨王所 <a class="t" id="t0732c18"></a>念，運集兵眾，在王左右。是時，轉輪聖王欲 <a class="t" id="t0732c19"></a>試典兵寶。是時，便作是念：『使我兵眾正爾 <a class="t" id="t0732c20"></a>運集。』尋時，兵眾在王門外。若轉輪聖王意欲 <a class="t" id="t0732c21"></a>使兵眾住便住，進便進。如是，比丘！轉輪聖 <a class="t" id="t0732c22"></a>王成就此典兵之寶。比丘當知，轉輪聖王 <a class="t" id="t0732c23"></a>成就此七寶。」</p>
<p><a class="t-linehead" id="t-linehead0732c23"></a>是時，彼比丘白世尊言：「轉輪 <a class="t" id="t0732c24"></a>聖王云何成就四神足快得善利？」</p>
<p><a class="t-linehead" id="t-linehead0732c24"></a>佛告比 <a class="t" id="t0732c25"></a>丘：「於是，轉輪聖王顏貌端政，世之希有，出 <a class="t" id="t0732c26"></a>過世人，猶彼天子無能及者，是謂轉輪聖 <a class="t" id="t0732c27"></a>王成就此第一神足。</p>
<p><a class="t-linehead" id="t-linehead0732c27"></a>「復次，轉輪聖王聰明蓋 <a class="t" id="t0732c28"></a>世，無事不練，人中之雄猛，爾時智慧之 <a class="t" id="t0732c29"></a>豐，無過此轉輪聖王。是謂成就此第二神 <a class="t" id="t0733a01"></a>足。</p>
<p><a class="t-linehead" id="t-linehead0733a01"></a>「復次，比丘！轉輪聖王無復疾病，身體康強， <a class="t" id="t0733a02"></a>所可飲食，自然消化，無便利之患。是謂， <a class="t" id="t0733a03"></a>比丘！轉輪聖王成就此第三之神足。</p>
<p><a class="t-linehead" id="t-linehead0733a03"></a>「復次， <a class="t" id="t0733a04"></a>比丘！轉輪聖王受命極長，壽不可計，爾時 <a class="t" id="t0733a05"></a>人之命，無過轉輪聖王之壽。是謂，比丘！轉 <a class="t" id="t0733a06"></a>輪聖王成就此第四神足。是謂，比丘！轉輪聖 <a class="t" id="t0733a07"></a>王有此四神足。」</p>
<p><a class="t-linehead" id="t-linehead0733a07"></a>爾時，彼比丘白佛言：「若轉輪 <a class="t" id="t0733a08"></a>聖王命終之後，為生何處？」</p>
<p><a class="t-linehead" id="t-linehead0733a08"></a>世尊告曰：「轉輪聖 <a class="t" id="t0733a09"></a>王命終之後生三十三天，受命千歲。所 <a class="t" id="t0733a10"></a>以然者，轉輪聖王自不殺生，復教他人使 <a class="t" id="t0733a11"></a>不殺生；自不竊盜，復教他人使不偷盜； <a class="t" id="t0733a12"></a>自不婬泆，復教他人使不行婬；自不妄 <a class="t" id="t0733a13"></a>語，復教他人使不妄語；自行十善之法， <a class="t" id="t0733a14"></a>復教他人使行十善。比丘當知，轉輪聖王 <a class="t" id="t0733a15"></a>緣此功德，命終之後生三十三天。」</p>
<p><a class="t-linehead" id="t-linehead0733a15"></a>爾時，彼比 <a class="t" id="t0733a16"></a>丘便作是念：「轉輪聖王甚可貪慕，欲言是 <a class="t" id="t0733a17"></a>人，復非是人，然其實非天，又施行天事， <a class="t" id="t0733a18"></a>受諸妙樂，不墮三惡趣。若我今日持戒勇 <a class="t" id="t0733a19"></a>猛，所有之福，使將來之世得作轉輪聖王 <a class="t" id="t0733a20"></a>者，不亦快哉！」</p>
<p><a class="t-linehead" id="t-linehead0733a20"></a>爾時，世尊知彼比丘心中所 <a class="t" id="t0733a21"></a>念，告彼比丘曰：「今在如來前勿作是念。 <a class="t" id="t0733a22"></a>所以然者，轉輪聖王雖成就七寶，有四神 <a class="t" id="t0733a23"></a>足，無能及者，猶不免三惡之趣：地獄、畜生、 <a class="t" id="t0733a24"></a>餓鬼之道。所以然者，轉輪聖王不得四禪、 <a class="t" id="t0733a25"></a>四神足，不得四諦，由此因緣，復墮三惡趣。 <a class="t" id="t0733a26"></a>人身甚為難得，遭值八難，求出甚難；生正 <a class="t" id="t0733a27"></a>國中，亦復不易；求善良友，亦復不易；欲 <a class="t" id="t0733a28"></a>與善知識相遇，亦復不易；欲從如來法中 <a class="t" id="t0733a29"></a>學道者，亦復難遇；如來出現，甚不可遭；所 <a class="t" id="t0733b01"></a>演法教，亦復如是，解脫、四諦及四非常，實 <a class="t" id="t0733b02"></a>不可得聞。轉輪聖王於此四法，亦不得 <a class="t" id="t0733b03"></a>究竟。若，比丘！如來出現世時，便有此七寶 <a class="t" id="t0733b04"></a>出現世間，如來七覺意寶，至邊究竟，天、人 <a class="t" id="t0733b05"></a>所譽。比丘今日善修梵行，於此現身得盡 <a class="t" id="t0733b06"></a>苦際，用此轉輪聖王七寶乎？」</p>
<p><a class="t-linehead" id="t-linehead0733b06"></a>爾時，彼比丘 <a class="t" id="t0733b07"></a>聞如來如是之教，在閑靜之處，思惟道教， <a class="t" id="t0733b08"></a>所以族姓子，剃除鬚髮，出家學道，欲修無 <a class="t" id="t0733b09"></a>上正業：生死已盡，梵行已立，所作已辦，更不 <a class="t" id="t0733b10"></a>復受有，如實知之。爾時，彼比丘便成羅 <a class="t" id="t0733b11"></a>漢。</p>
<p><a class="t-linehead" id="t-linehead0733b11"></a>爾時，彼比丘聞佛所說，歡喜奉行。</p>
<a class="t" id="t0733b12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
