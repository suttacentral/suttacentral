<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea9.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">9.3</span> <span class="mirror-right">（三）心</span>
</h1>
</div>
<p><a class="t-linehead" id="t-linehead0562c02"></a>聞如是：</p>
<p>一時，佛在舍衛國祇樹給孤獨 <a class="t" id="t0562c03"></a>園。</p>
<p><a class="t-linehead" id="t-linehead0562c03"></a>爾時，世尊告諸比丘：「我不見一法疾於 <a class="t" id="t0562c04"></a>心者，無譬可喻，猶如獼猴捨一取一，心 <a class="t" id="t0562c05"></a>不專定。心亦如是，前想、後想所不同者，以 <a class="t" id="t0562c06"></a>方便法不可摸則，心迴轉疾。是故，諸比丘！ <a class="t" id="t0562c07"></a>凡夫之人不能觀察心意。是故，諸比丘！常 <a class="t" id="t0562c08"></a>當降伏心意，令趣善道，亦當作是學。」</p>
<p><a class="t-linehead" id="t-linehead0562c08"></a>爾時， <a class="t" id="t0562c09"></a>諸比丘聞佛所說，歡喜奉行。</p>
<a class="t" id="t0562c10"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
