<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea9.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">9.7</span> <span class="mirror-right">（七）男女</span>
</h1>
</div>
<p><a class="t-linehead" id="t-linehead0563a13"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0563a14"></a>
<p><a class="t-linehead" id="t-linehead0563a14"></a>爾時，世尊告諸比丘：「我於此眾中，不見一 <a class="t" id="t0563a15"></a>法最勝最妙，眩惑世人，不至永寂，縛著牢 <a class="t" id="t0563a16"></a>獄，無有解已。所謂男子見女色已，便起 <a class="t" id="t0563a17"></a>想著，意甚愛敬，令人不至永寂，縛著牢獄， <a class="t" id="t0563a18"></a>無有解已，意不捨離，周旋往來，今世後世， <a class="t" id="t0563a19"></a>迴轉五道，動歷劫數。」</p>
<p><a class="t-linehead" id="t-linehead0563a19"></a>爾時，世尊便說偈曰：</p>
<a class="t" id="t0563a20"></a>
<blockquote class="gatha">
<p>「梵音柔軟聲，　　如來說難見； <a class="t" id="t0563a21"></a><br>
或復有時見，　　繫念在目前。 <a class="t" id="t0563a22"></a><br>
亦莫與女人，　　往來與言語； <a class="t" id="t0563a23"></a><br>
恒羅伺捕人，　　不得至無為。</p>
</blockquote>
<a class="t" id="t0563a24"></a>
<p><a class="t-linehead" id="t-linehead0563a24"></a>「是故，諸比丘！當除諸色，莫起想著。如是， <a class="t" id="t0563a25"></a>諸比丘！當作是學。」</p>
<p><a class="t-linehead" id="t-linehead0563a25"></a>爾時，諸比丘聞佛所說， <a class="t" id="t0563a26"></a>歡喜奉行。</p>
<a class="t" id="t0563a27"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
