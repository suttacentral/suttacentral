<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea9.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">9.2</span> <span class="mirror-right">（二）優婆斯</span>
</h1>
</div>
<p><a class="t-linehead" id="t-linehead0562b08"></a>聞如是：</p>
<p>一時，佛在舍衛國祇樹給孤獨 <a class="t" id="t0562b09"></a>園。</p>
<p><a class="t-linehead" id="t-linehead0562b09"></a>爾時，世尊告諸比丘：「篤信優婆斯唯有一 <a class="t" id="t0562b10"></a>女，彼當云何教訓成就？」</p>
<p><a class="t-linehead" id="t-linehead0562b10"></a>爾時，諸比丘白世 <a class="t" id="t0562b11"></a>尊曰：「我等，世尊！不解此義。世尊是諸法之 <a class="t" id="t0562b12"></a>本，如來所陳，靡不承受。唯願世尊與諸比 <a class="t" id="t0562b13"></a>丘說此深法，聞已奉行。」</p>
<p><a class="t-linehead" id="t-linehead0562b13"></a>爾時，世尊告諸比 <a class="t" id="t0562b14"></a>丘：「諦聽！諦聽！善思念之，吾當為汝分別其 <a class="t" id="t0562b15"></a>義。」</p>
<p><a class="t-linehead" id="t-linehead0562b15"></a>諸比丘對曰：「如是。」爾時，諸比丘從佛受 <a class="t" id="t0562b16"></a>教。</p>
<p><a class="t-linehead" id="t-linehead0562b16"></a>世尊告曰：「猶彼篤信優婆斯教訓女曰： <a class="t" id="t0562b17"></a>『汝今在家者，當如拘讎多羅優婆斯、難陀母。 <a class="t" id="t0562b18"></a>所以然者，此是其限，此是其量。世尊受證 <a class="t" id="t0562b19"></a>弟子，所謂拘讎多羅優婆斯、難陀母是。』若女 <a class="t" id="t0562b20"></a>意欲剃除鬚髮，著三法衣，出家學道者，當 <a class="t" id="t0562b21"></a>如讖摩比丘尼、優鉢花色比丘尼。所以然 <a class="t" id="t0562b22"></a>者，此是其量，此是其限。所謂讖摩比丘尼、優 <a class="t" id="t0562b23"></a>鉢華色比丘尼，好學正法，莫作邪業，興起 <a class="t" id="t0562b24"></a>非法；設汝生此染著之想， <span class="corr" title="[然&gt;便] cf.【麗】">便</span> 當墜 <span class="corr" title="[墜&gt;墮]">墮</span> 三惡 <a class="t" id="t0562b25"></a>趣中。善念專心，不果者果，不獲者獲，未得 <a class="t" id="t0562b26"></a>證者，今當受證。所以然者，諸比丘！信施 <a class="t" id="t0562b27"></a>之重，實不可消，令人不得至道之趣。是故， <a class="t" id="t0562b28"></a>諸比丘！莫生染著之想，已生當滅。如是，諸 <a class="t" id="t0562b29"></a>比丘！當作是學。」</p>
<p><a class="t-linehead" id="t-linehead0562b29"></a>爾時，諸比丘聞佛所說，歡 <a class="t" id="t0562c01"></a>喜奉行。</p>
<a class="t" id="t0562c02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
