<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea9.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">9.9</span> <span class="mirror-right">（九）欲想</span>
</h1>
</div>
<p><a class="t-linehead" id="t-linehead0563b11"></a>聞如是：</p>
<p>一時，佛在舍衛國祇樹給孤獨 <a class="t" id="t0563b12"></a>園。</p>
<p><a class="t-linehead" id="t-linehead0563b12"></a>爾時，世尊告諸比丘：「我於此眾中，不見 <a class="t" id="t0563b13"></a>一法，無欲想便起欲想；已起欲想便增益。 <a class="t" id="t0563b14"></a>無瞋恚想便起瞋恚；已起瞋恚便增多。無 <a class="t" id="t0563b15"></a>睡眠想便起睡眠；已起睡眠便增多。無調 <a class="t" id="t0563b16"></a>戲想便起調戲；已起調戲便增多。無疑想 <a class="t" id="t0563b17"></a>便起疑想；已起疑想便增多。亦當觀惡露 <a class="t" id="t0563b18"></a>不淨想，設作亂想，無欲想便有欲想；已 <a class="t" id="t0563b19"></a>有欲想便增多。瞋恚、睡眠，本無疑想便起 <a class="t" id="t0563b20"></a>疑想；疑想已起便增多。是故，諸比丘！莫作 <a class="t" id="t0563b21"></a>亂想，常當專意。如是，諸比丘！當作是學。」</p>
<p><a class="t-linehead" id="t-linehead0563b21"></a>爾 <a class="t" id="t0563b22"></a>時，諸比丘聞佛所說，歡喜奉行。</p>
<a class="t" id="t0563b23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
