<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea13.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">13.6</span> <span class="mirror-right">（六）善業</span>
</h1>
</div>
<p><a class="t-linehead" id="t-linehead0575a05"></a>聞如是：</p>
<p>一時，佛在羅閱城耆闍崛山 <a class="t" id="t0575a06"></a>中，與大比丘五百人俱。</p>
<p><a class="t-linehead" id="t-linehead0575a06"></a>爾時，釋提桓因日 <a class="t" id="t0575a07"></a>時已過，向暮便往至世尊所，頭面禮足在 <a class="t" id="t0575a08"></a>一面坐。爾時，釋提桓因即以偈頌問如來 <a class="t" id="t0575a09"></a>義：</p>
<a class="t" id="t0575a10"></a>
<blockquote class="gatha">
<p>「能說能宣布，　　渡流成無漏； <a class="t" id="t0575a11"></a><br>
以渡生死淵，　　今問瞿曇義。 <a class="t" id="t0575a12"></a><br>
我觀此眾生，　　所作福祐業； <a class="t" id="t0575a13"></a><br>
造行若干種，　　施誰福最尊。 <a class="t" id="t0575a14"></a><br>
尊今靈鷲山，　　唯願演此義； <a class="t" id="t0575a15"></a><br>
知釋意所趣，　　亦為施者宣。 <a class="t" id="t0575a16"></a><br>
四趣造福無，　　四果具足成； <a class="t" id="t0575a17"></a><br>
諸學得跡人，　　宜信奉其法。 <a class="t" id="t0575a18"></a><br>
無欲亦無恚，　　愚盡成無漏； <a class="t" id="t0575a19"></a><br>
盡度一切淵，　　施彼成大果。 <a class="t" id="t0575a20"></a><br>
諸此眾生類，　　所作福德業； <a class="t" id="t0575a21"></a><br>
造行若干種，　　施僧獲福多。 <a class="t" id="t0575a22"></a><br>
此眾度無量，　　猶海出珍寶； <a class="t" id="t0575a23"></a><br>
聖眾亦如是，　　演慧光明法。 <a class="t" id="t0575a24"></a><br>
瞿曇彼善處，　　能施眾僧者； <a class="t" id="t0575a25"></a><br>
獲福不可計，　　最勝之所說。」</p>
</blockquote>
<a class="t" id="t0575a26"></a>
<p><a class="t-linehead" id="t-linehead0575a26"></a>爾時，釋提桓因聞佛所說已，即禮佛足，便 <a class="t" id="t0575a27"></a>於彼退而去。爾時，釋提桓因聞佛所說，歡喜 <a class="t" id="t0575a28"></a>奉行。</p>
<a class="t" id="t0575a29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
