<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea13.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">13.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0573a01"></a>聞如是：</p>
<p>一時，佛在拔祇國尸牧摩羅山 <a class="t" id="t0573a02"></a>鬼林鹿園中。</p>
<p><a class="t-linehead" id="t-linehead0573a02"></a>爾時，那憂羅公長者往至世 <a class="t" id="t0573a03"></a>尊所，頭面禮足，在一面坐。須臾，退坐白世 <a class="t" id="t0573a04"></a>尊曰：「我今年朽，加復抱病，多諸憂惱，唯願 <a class="t" id="t0573a05"></a>世尊隨時教訓，使眾生類長夜獲安隱。」</p>
<p><a class="t-linehead" id="t-linehead0573a05"></a>爾 <a class="t" id="t0573a06"></a>時，世尊告長者曰：「如汝所言，身多畏痛，何 <a class="t" id="t0573a07"></a>可恃怙？但以薄皮而覆其上。長者當知，其 <a class="t" id="t0573a08"></a>有依憑此身者，正可須臾之樂；此是愚心， <a class="t" id="t0573a09"></a>非智慧者所貴。是故，長者！雖心有病，令 <a class="t" id="t0573a10"></a>心無病。如是，長者！當作是學。」</p>
<p><a class="t-linehead" id="t-linehead0573a10"></a>爾時，長者聞 <a class="t" id="t0573a11"></a>說斯言，從坐起，禮世尊足，便退而去。爾 <a class="t" id="t0573a12"></a>時，長者復作是念：「我今可往至尊者舍利弗 <a class="t" id="t0573a13"></a>所問斯義。舍利弗去彼不遠，在樹下坐。」 <a class="t" id="t0573a14"></a>是時，那優羅公往至舍利弗所，頭面禮足，在 <a class="t" id="t0573a15"></a>一面坐。</p>
<p><a class="t-linehead" id="t-linehead0573a15"></a>是時，舍利弗問長者：「顏貌和悅，諸 <a class="t" id="t0573a16"></a>根寂靜，必有所因。長者！故當從佛聞法耶？」</p>
<a class="t" id="t0573a17"></a>
<p><a class="t-linehead" id="t-linehead0573a17"></a>時，長者白舍利弗言：「云何，尊者舍利弗！顏貌 <a class="t" id="t0573a18"></a>焉得不和悅乎？所以然者，向者世尊以 <a class="t" id="t0573a19"></a>甘露之法，溉灌胸懷。」</p>
<p><a class="t-linehead" id="t-linehead0573a19"></a>舍利弗言：「云何，長者！ <a class="t" id="t0573a20"></a>以甘露之法，溉灌胸懷？」</p>
<p><a class="t-linehead" id="t-linehead0573a20"></a>長者報言：「於是， <a class="t" id="t0573a21"></a>舍利弗！我至世尊所，頭面禮足，在一面坐。 <a class="t" id="t0573a22"></a>爾時，我白世尊曰：『年朽長大，恒抱疾病，多 <a class="t" id="t0573a23"></a>諸苦痛，不可稱計，唯願世尊分別此身， <a class="t" id="t0573a24"></a>普使眾生，獲此安隱！』爾時，世尊便告我言： <a class="t" id="t0573a25"></a>『如是，長者！此身多諸衰苦，但以薄皮而 <a class="t" id="t0573a26"></a>覆其上。長者當知，其有恃怙此身者，正可 <a class="t" id="t0573a27"></a>有斯須之樂，不知長夜受苦無量。是故，長 <a class="t" id="t0573a28"></a>者！此身雖有患，當使心無患。如是，長 <a class="t" id="t0573a29"></a>者！當作是學。』世尊以此甘露之法，而見溉 <a class="t" id="t0573b01"></a>灌。」</p>
<p><a class="t-linehead" id="t-linehead0573b01"></a>舍利弗言：「云何，長者！更不重問如來此 <a class="t" id="t0573b02"></a>義乎？云何身有患心無患。云何身有病 <a class="t" id="t0573b03"></a>心無病？」</p>
<p><a class="t-linehead" id="t-linehead0573b03"></a>長者白舍利弗言：「實無此辯重問 <a class="t" id="t0573b04"></a>世尊，身有患心有患，身有患心無患。尊者 <a class="t" id="t0573b05"></a>舍利弗必有此辯，願具分別。」</p>
<p><a class="t-linehead" id="t-linehead0573b05"></a>舍利弗言：「諦 <a class="t" id="t0573b06"></a>聽！諦聽！善思念之，吾當與汝廣演其義。」</p>
<p><a class="t-linehead" id="t-linehead0573b06"></a>對 <a class="t" id="t0573b07"></a>曰：「如是。舍利弗！」從彼受教。</p>
<p><a class="t-linehead" id="t-linehead0573b07"></a>舍利弗告長 <a class="t" id="t0573b08"></a>者曰：「於是，長者！凡夫之人不見聖人，不 <a class="t" id="t0573b09"></a>受聖教，不順其訓；亦不見善知識，不與 <a class="t" id="t0573b10"></a>善知識從事。彼計色為我，色是我所，我是 <a class="t" id="t0573b11"></a>色所；色中有我，我中有色，彼色、我色合會 <a class="t" id="t0573b12"></a>一處，彼色、我色以集一處，色便敗壞，遷移 <a class="t" id="t0573b13"></a>不停，於中復起愁憂苦惱。痛、想、行、識，皆觀 <a class="t" id="t0573b14"></a>我有識，識中有我，我中有識，彼識、我識合 <a class="t" id="t0573b15"></a>會一處。彼識、我識以會一處，識便敗壞，遷 <a class="t" id="t0573b16"></a>移不停，於中復起愁憂苦惱。如是，長者！ <a class="t" id="t0573b17"></a>身亦有患，心亦有患。」</p>
<p><a class="t-linehead" id="t-linehead0573b17"></a>長者問舍利弗曰：「云 <a class="t" id="t0573b18"></a>何身有患、心無患耶？」</p>
<p><a class="t-linehead" id="t-linehead0573b18"></a>舍利弗言：「於是，長者！ <a class="t" id="t0573b19"></a>賢聖弟子承事聖賢，修行禁法，與善知識 <a class="t" id="t0573b20"></a>從事，親近善知識。彼亦不觀我有色；不 <a class="t" id="t0573b21"></a>見色中有我，我中有色；不見色是我所，我 <a class="t" id="t0573b22"></a>是色所。彼色遷轉不住，彼色以移易，不 <a class="t" id="t0573b23"></a>生愁憂、苦惱、憂色之患。亦復不見痛、想、行、 <a class="t" id="t0573b24"></a>識，不見識中有我，我中有識；亦不見識我 <a class="t" id="t0573b25"></a>所，亦不見我所識。彼識、我識以會一處，識 <a class="t" id="t0573b26"></a>便敗壞，於中不起愁憂、苦惱。如是，長者！ <a class="t" id="t0573b27"></a>身有患而心無患。是故，長者！當作是習， <a class="t" id="t0573b28"></a>遺身去心，亦無染著。長者！當作是學。」</p>
<p><a class="t-linehead" id="t-linehead0573b28"></a>爾 <a class="t" id="t0573b29"></a>時，那憂羅公聞舍利弗所說，歡喜奉行。</p>
<a class="t" id="t0573c01"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
