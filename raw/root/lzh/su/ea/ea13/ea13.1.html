<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea13.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 13</span> <span class="mirror-right">利養品第十三</span></p>
<h1 class="mirror-row">
<span class="mirror-left latin">13.1</span> <span class="mirror-right">（一）</span>
</h1>
</div>
<a class="t" id="t0571a21"></a> <a class="t" id="t0571a22"></a> <a class="t" id="t0571a23"></a>
<p class="suttainfo"><span class="t-juanname">增壹阿含經卷第六</span><br>
<a class="t" id="t0571a24"></a> <a class="t" id="t0571a25"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0571a26"></a> <a class="t" id="t0571a27"></a>
<p><a class="t-linehead" id="t-linehead0571a27"></a>聞如是：</p>
<p>一時，佛在舍衛國祇樹給孤獨 <a class="t" id="t0571a28"></a>園。</p>
<p><a class="t-linehead" id="t-linehead0571a28"></a>爾時，世尊告諸比丘：「受人利養甚為不 <a class="t" id="t0571a29"></a>易，令人不得至無為之處。所以然者，若 <a class="t" id="t0571b01"></a>修羅陀比丘不貪利養者，終不於法中， <a class="t" id="t0571b02"></a>捨三法衣而作居家。</p>
<p><a class="t-linehead" id="t-linehead0571b02"></a>「修羅陀比丘大作阿 <a class="t" id="t0571b03"></a>練若行；到時乞食，一處一坐，或正中食，樹下 <a class="t" id="t0571b04"></a>露坐，樂閑居之處，著五納衣，或持三衣， <a class="t" id="t0571b05"></a>或樂塚間，懃身苦行，行此頭陀。</p>
<p><a class="t-linehead" id="t-linehead0571b05"></a>「是時，修 <a class="t" id="t0571b06"></a>羅陀比丘常受蒲呼國王供養，以百味之 <a class="t" id="t0571b07"></a>食，日來給與。爾時，彼比丘意染此食，漸捨 <a class="t" id="t0571b08"></a>阿練若行：到時乞食，一處一坐，正中食，樹 <a class="t" id="t0571b09"></a>下露坐，閑居之處，著五納衣，或持三衣，或 <a class="t" id="t0571b10"></a>樂塚間，懃身苦體。盡捨此已，去三法衣，還 <a class="t" id="t0571b11"></a>為白衣，屠牛殺生，不可稱計，身壞命終，生 <a class="t" id="t0571b12"></a>地獄中。諸比丘！以此方便，知利養甚重， <a class="t" id="t0571b13"></a>令人不得至無上正真之道。若未生利養， <a class="t" id="t0571b14"></a>制令不生，已生，求方便使滅。如是，諸比 <a class="t" id="t0571b15"></a>丘！當作是學。」</p>
<p><a class="t-linehead" id="t-linehead0571b15"></a>爾時，諸比丘聞佛所說，歡喜 <a class="t" id="t0571b16"></a>奉行。</p>
<a class="t" id="t0571b17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
