<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea13.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">13.5</span> <span class="mirror-right">（五）孫陀利</span>
</h1>
</div>
<p><a class="t-linehead" id="t-linehead0573c01"></a>聞如是：</p>
<p>一時，佛在舍衛國祇樹給孤獨 <a class="t" id="t0573c02"></a>園。</p>
<p><a class="t-linehead" id="t-linehead0573c02"></a>爾時，世尊與數千萬眾，前後圍遶而為說 <a class="t" id="t0573c03"></a>法。爾時，江側婆羅門身負重擔，便至世尊 <a class="t" id="t0573c04"></a>所。到已捨擔，一面在世尊所，默然而住。爾時， <a class="t" id="t0573c05"></a>彼婆羅門作是思惟：「今日沙門瞿曇與數 <a class="t" id="t0573c06"></a>千萬眾，前後圍遶而為說法。我今清淨，與沙 <a class="t" id="t0573c07"></a>門瞿曇等無有異。所以然者，沙門瞿曇食 <a class="t" id="t0573c08"></a>好粳糧，種種餚饌，今我食菓蓏以自濟命。」</p>
<a class="t" id="t0573c09"></a>
<p><a class="t-linehead" id="t-linehead0573c09"></a>爾時，世尊以知婆羅門心中所念，告諸比 <a class="t" id="t0573c10"></a>丘：「其有眾生以二十一結染著心者，當 <a class="t" id="t0573c11"></a>觀彼人必墮惡趣，不生善處。云何為二十 <a class="t" id="t0573c12"></a>一結？瞋心結、恚害心結、睡眠心結、調戲心 <a class="t" id="t0573c13"></a>結、疑是心結、怒為心結、忌為心結、惱為心結、 <a class="t" id="t0573c14"></a>疾為心結、憎為心結、無慚心結、無愧心結、幻 <a class="t" id="t0573c15"></a>為心結、姦為心結、偽為心結、諍為心結、憍為 <a class="t" id="t0573c16"></a>心結、慢為心結，妬為心結、增上慢為心結、 <a class="t" id="t0573c17"></a>貪為心結，諸比丘！若有人有此二十一結染 <a class="t" id="t0573c18"></a>著心者，當觀其人必墮惡趣，不生善處。猶 <a class="t" id="t0573c19"></a>如白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>新衣，久久朽故，多諸塵垢，意欲染 <a class="t" id="t0573c20"></a>成其色，青、黃、赤、黑終不得成。何以故？以有 <a class="t" id="t0573c21"></a>塵垢故。如是，比丘！若有人以此二十一 <a class="t" id="t0573c22"></a>結染著心者，當觀其人必墮惡趣，不生 <a class="t" id="t0573c23"></a>善處。</p>
<p><a class="t-linehead" id="t-linehead0573c23"></a>「設復有人無此二十一結染著心者， <a class="t" id="t0573c24"></a>當知斯人必生天上，不墮地獄中。猶如新 <a class="t" id="t0573c25"></a>淨白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>，隨意欲作何色，青、黃、赤、黑，必成其 <a class="t" id="t0573c26"></a>色，終不敗壞。所以然者，以其淨故。此亦 <a class="t" id="t0573c27"></a>如是，其有無此二十一結染著心者，當觀 <a class="t" id="t0573c28"></a>其人必生天上，不墮惡趣。</p>
<p><a class="t-linehead" id="t-linehead0573c28"></a>「若彼賢聖弟子 <a class="t" id="t0573c29"></a>起瞋恚心結，觀已，便能息之。起恚害心結、 <a class="t" id="t0574a01"></a>起睡眠心結、起調戲心結、起疑心結、起怒 <a class="t" id="t0574a02"></a>心結、起忌心結、起惱心結、起疾心結、起 <a class="t" id="t0574a03"></a>憎心結、起無慚心結、起無愧心結、起幻心 <a class="t" id="t0574a04"></a>結、起姦心結、起偽心結、起諍心結、起憍心 <a class="t" id="t0574a05"></a>結、起慢心結、起妬心結、起增上慢心結、起 <a class="t" id="t0574a06"></a>貪心結。</p>
<p><a class="t-linehead" id="t-linehead0574a06"></a>「若彼賢聖弟子無瞋、無恚、無有愚惑， <a class="t" id="t0574a07"></a>心意和悅，以慈心普滿一方而自娛樂，二 <a class="t" id="t0574a08"></a>方、三方、四方亦爾。四維上下，於一切中，一 <a class="t" id="t0574a09"></a>切亦一切，一切世間以無限無量，不可 <a class="t" id="t0574a10"></a>稱計，心無恚怒而自遊戲。以此慈心，遍滿 <a class="t" id="t0574a11"></a>其中，得歡喜已，心意便正。</p>
<p><a class="t-linehead" id="t-linehead0574a11"></a>「復以悲心普滿 <a class="t" id="t0574a12"></a>一方而自娛樂，二方、三方、四方亦爾，四維上 <a class="t" id="t0574a13"></a>下，於一切中，一切亦一切，一切世間以無 <a class="t" id="t0574a14"></a>量無限，不可稱計，心無恚怒而自遊戲。以 <a class="t" id="t0574a15"></a>此悲心，遍滿其中，得歡喜已，心意便正。</p>
<p><a class="t-linehead" id="t-linehead0574a15"></a>「復 <a class="t" id="t0574a16"></a>以喜心普滿一方而自娛樂，二方、三方、四 <a class="t" id="t0574a17"></a>方亦爾，四維上下，於一切中，一切亦一切， <a class="t" id="t0574a18"></a>一切世間，以無量無限不可稱計，心無恚 <a class="t" id="t0574a19"></a>怒而自遊戲。以此喜心，遍滿其中，得歡喜 <a class="t" id="t0574a20"></a>已，心意便正。</p>
<p><a class="t-linehead" id="t-linehead0574a20"></a>「復以護心普滿一方而自娛 <a class="t" id="t0574a21"></a>樂，二方、三方、四方亦爾，四維上下，於一切中， <a class="t" id="t0574a22"></a>一切亦一切，一切世間以無量無限不可 <a class="t" id="t0574a23"></a>稱計，心無恚怒而自遊戲。以此護心，遍滿 <a class="t" id="t0574a24"></a>其中，得歡喜已，心意便正。</p>
<p><a class="t-linehead" id="t-linehead0574a24"></a>「便於如來所成 <a class="t" id="t0574a25"></a>於信根，根本不移，豎高顯幢，不可移動。 <a class="t" id="t0574a26"></a>諸天、龍、神、阿須倫、沙門、婆羅門，或世人民，於 <a class="t" id="t0574a27"></a>中得歡喜，心意便正。此是如來、至真、等正覺、 <a class="t" id="t0574a28"></a>明行成為、善逝、世間解、無上士、道法御、天人 <a class="t" id="t0574a29"></a>師，號佛、眾祐，於中得歡喜，心意便正，亦復 <a class="t" id="t0574b01"></a>成就於法。如來法者，甚為清淨，不可移動， <a class="t" id="t0574b02"></a>人所愛敬。如是智者當作是觀，便於中 <a class="t" id="t0574b03"></a>而得歡喜，亦復成就於眾。如來聖眾甚為 <a class="t" id="t0574b04"></a>清淨，性行純和，法法成就，戒成就、三昧成 <a class="t" id="t0574b05"></a>就、智慧成就、解脫成就、解脫見慧成就。聖眾 <a class="t" id="t0574b06"></a>者，四雙八輩，此是如來聖眾，可愛可貴，實 <a class="t" id="t0574b07"></a>可承事。於中得歡喜，心意便正。</p>
<p><a class="t-linehead" id="t-linehead0574b07"></a>「彼復以此 <a class="t" id="t0574b08"></a>三昧，心清淨無瑕穢，諸結便盡，亦無沾 <a class="t" id="t0574b09"></a>污，性行柔軟，逮於神通，便得自識無量宿 <a class="t" id="t0574b10"></a>命事，所從來處，靡不知之。若一生、二生、三 <a class="t" id="t0574b11"></a>生、四生、五生、十生、二十生、三十生、四十生、五 <a class="t" id="t0574b12"></a>十生、百生、千生、百千生，成敗劫、不成敗劫、成 <a class="t" id="t0574b13"></a>敗不成敗劫、無數成敗劫、無數不成敗劫，我 <a class="t" id="t0574b14"></a>曾在彼，字某、名某、姓某，如是生、如是食、受 <a class="t" id="t0574b15"></a>如是苦樂，受命長短，從彼終生彼間，從 <a class="t" id="t0574b16"></a>彼終生此間。如是自識無數宿命事。</p>
<p><a class="t-linehead" id="t-linehead0574b16"></a>「復以 <a class="t" id="t0574b17"></a>此三昧，心清淨無瑕穢，知眾生心所念之 <a class="t" id="t0574b18"></a>事。彼復以天眼觀眾生類，有生者、有終者， <a class="t" id="t0574b19"></a>善色、醜色，善趣、惡趣，若好、若醜，隨眾生行所 <a class="t" id="t0574b20"></a>作果報，皆悉知之。或有眾生，身行惡、口行 <a class="t" id="t0574b21"></a>惡、心行惡，誹謗賢聖，邪見造邪見行，身壞 <a class="t" id="t0574b22"></a>命終，生三惡道，趣泥 <span class="gaiji">黎 <!--gaiji,黎,1[黍-禾+利],2&#x2A3ED;,3--></span>中。或復有眾生，身 <a class="t" id="t0574b23"></a>行善、口行善、意行善，不誹謗賢聖，正見、無 <a class="t" id="t0574b24"></a>有邪見，身壞命終，生天上善處。是謂清淨 <a class="t" id="t0574b25"></a>天眼觀眾生類：有生者、有終者，善色、醜色，善 <a class="t" id="t0574b26"></a>趣、惡趣，若好、若醜，隨眾生行所作果報，皆悉 <a class="t" id="t0574b27"></a>知之。</p>
<p><a class="t-linehead" id="t-linehead0574b27"></a>「彼復以此三昧，心清淨無瑕穢，無有 <a class="t" id="t0574b28"></a>結使，心性柔軟，逮於神通。復以漏盡通而 <a class="t" id="t0574b29"></a>自娛樂。彼觀此苦，如實知之；復觀苦習， <a class="t" id="t0574c01"></a>復觀苦盡，復觀苦出要，如實知之。彼作是 <a class="t" id="t0574c02"></a>觀已，欲漏心得解脫，有漏心、無明漏心得 <a class="t" id="t0574c03"></a>解脫。已得解脫，便得解脫智：生死已盡，梵 <a class="t" id="t0574c04"></a>行已立，所作已辦，更不復受有，如實知之。 <a class="t" id="t0574c05"></a>如是，比丘！賢聖弟子心得解脫，雖復食粳 <a class="t" id="t0574c06"></a>糧、善美種種餚饍，摶若須彌，終無有罪。所 <a class="t" id="t0574c07"></a>以然者，以無欲、盡愛故，以無瞋、盡恚故， <a class="t" id="t0574c08"></a>以無愚癡、盡愚癡故，是謂比丘中比丘！則 <a class="t" id="t0574c09"></a>內極沐浴已。」</p>
<p><a class="t-linehead" id="t-linehead0574c09"></a>爾時，江側婆羅門白世尊曰：「瞿 <a class="t" id="t0574c10"></a>曇沙門！可往至孫陀羅江側沐浴。」</p>
<p><a class="t-linehead" id="t-linehead0574c10"></a>世尊告 <a class="t" id="t0574c11"></a>曰：「云何，婆羅門！名之為孫陀羅江水？」</p>
<p><a class="t-linehead" id="t-linehead0574c11"></a>婆羅 <a class="t" id="t0574c12"></a>門曰：「孫陀羅江水是福之深淵，世之光明， <a class="t" id="t0574c13"></a>其有人物在彼河水浴者，一切諸惡皆悉 <a class="t" id="t0574c14"></a>除盡。」</p>
<p><a class="t-linehead" id="t-linehead0574c14"></a>爾時，世尊便說此偈：</p>
<a class="t" id="t0574c15"></a>
<blockquote class="gatha">
<p>「此身無數劫，　　經歷彼河浴； <a class="t" id="t0574c16"></a><br>
及諸小陂池，　　靡不悉周遍。 <a class="t" id="t0574c17"></a><br>
愚者常樂彼，　　闇行不清淨； <a class="t" id="t0574c18"></a><br>
宿罪內充軀，　　彼河焉能救？ <a class="t" id="t0574c19"></a><br>
淨者常快樂，　　禁戒清亦快； <a class="t" id="t0574c20"></a><br>
清者作清行，　　彼願必果成。 <a class="t" id="t0574c21"></a><br>
設護不與取，　　行慈不殺生； <a class="t" id="t0574c22"></a><br>
守誠不妄語，　　心等無增減。 <a class="t" id="t0574c23"></a><br>
汝今於此浴，　　必獲安隱處； <a class="t" id="t0574c24"></a><br>
彼河何所至，　　猶盲投乎冥。」</p>
</blockquote>
<a class="t" id="t0574c25"></a>
<p><a class="t-linehead" id="t-linehead0574c25"></a>爾時，婆羅門白世尊曰：「止！止！瞿曇！猶如軁 <a class="t" id="t0574c26"></a>者得伸，闇者見明，迷者示道，於闇室然 <a class="t" id="t0574c27"></a>明，無目者為作眼目。如是，沙門瞿曇！無數 <a class="t" id="t0574c28"></a>方便說此妙法，願聽為道。」</p>
<p><a class="t-linehead" id="t-linehead0574c28"></a>爾時，江側婆羅 <a class="t" id="t0574c29"></a>門即得作道，受具足戒。所以族姓子，出家 <a class="t" id="t0575a01"></a>學道，修無上梵行：生死已盡，梵行已立，所作 <a class="t" id="t0575a02"></a>已辦，更不復受有，如實知之。是時，尊者孫 <a class="t" id="t0575a03"></a>陀羅諦利即成阿羅漢。</p>
<p><a class="t-linehead" id="t-linehead0575a03"></a>爾時，尊者孫陀羅諦 <a class="t" id="t0575a04"></a>利聞佛所說，歡喜奉行。</p>
<a class="t" id="t0575a05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
