<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.12">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">38.12</span> <span class="mirror-right">（一 <span class="corr" title="[一&gt;二]">二</span> ）</span>
</h1>
</div>
<p><a class="t-linehead" id="t-linehead0728b01"></a>聞如是：</p>
<p>一時，佛在舍衛國祇樹給孤獨 <a class="t" id="t0728b02"></a>園。</p>
<p><a class="t-linehead" id="t-linehead0728b02"></a>爾時，世尊告諸比丘：「有六細滑更樂入。 <a class="t" id="t0728b03"></a>云何為六？所謂眼、耳、鼻、舌、身、意入，是謂六 <a class="t" id="t0728b04"></a>入。凡夫之人，若眼見色，便起染著之心，不 <a class="t" id="t0728b05"></a>能捨離；彼以見色，極起愛著，流轉生死， <a class="t" id="t0728b06"></a>無有解時。六情亦復如是，起染著想，意 <a class="t" id="t0728b07"></a>不能捨離，由是流轉，無有解時。</p>
<p><a class="t-linehead" id="t-linehead0728b07"></a>「若世尊賢 <a class="t" id="t0728b08"></a>聖弟子，眼見色已，不起染著，無有污心，即 <a class="t" id="t0728b09"></a>能分別此眼是無常之法，苦、空、非身之法。六 <a class="t" id="t0728b10"></a>情亦復如是，不起染污心，分別此六情無 <a class="t" id="t0728b11"></a>常、苦、空、非身之法。當思惟此時，便獲二果， <a class="t" id="t0728b12"></a>於現法中得阿那含、若阿羅漢。猶如有人 <a class="t" id="t0728b13"></a>極飢，欲修治穀麥，揚治令淨而取食之， <a class="t" id="t0728b14"></a>除去飢渴。賢聖弟子亦復如是，於此六情， <a class="t" id="t0728b15"></a>思惟污露不淨，即成道跡，入無餘涅槃界。 <a class="t" id="t0728b16"></a>是故，比丘！當求方便，滅此六情。如是，諸比 <a class="t" id="t0728b17"></a>丘！當作是學。」</p>
<p><a class="t-linehead" id="t-linehead0728b17"></a>爾時，諸比丘聞佛所說，歡喜 <a class="t" id="t0728b18"></a>奉行。</p>
<a class="t" id="t0728b19"></a>
<p class="endsection"><span class="t-juanname">增壹阿含經卷第三十二</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
