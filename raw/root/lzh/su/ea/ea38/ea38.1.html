<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 38</span> <span class="mirror-right">力品第三十八之一</span></p>
<h1 class="mirror-row">
<span class="mirror-left latin">38.1</span> <span class="mirror-right">（一）</span>
</h1>
</div>
<a class="t" id="t0717b10"></a> <a class="t" id="t0717b11"></a> <a class="t" id="t0717b12"></a> <a class="t" id="t0717b13"></a>
<p class="suttainfo"><span class="t-juanname">增壹阿含經卷第三十一</span><br>
<a class="t" id="t0717b14"></a> <a class="t" id="t0717b15"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0717b16"></a> <a class="t" id="t0717b17"></a>
<p><a class="t-linehead" id="t-linehead0717b17"></a>聞如是：</p>
<p>一時，佛在舍衛國祇樹給孤獨 <a class="t" id="t0717b18"></a>園。</p>
<p><a class="t-linehead" id="t-linehead0717b18"></a>爾時，世尊告諸比丘：「有六凡常之力。云 <a class="t" id="t0717b19"></a>何為六？小兒以啼為力，欲有所說，要當 <a class="t" id="t0717b20"></a>先啼；女人以瞋恚為力，依瞋恚已，然後所 <a class="t" id="t0717b21"></a>說；沙門、婆羅門以忍為力，常念下，下於人 <a class="t" id="t0717b22"></a>然後自陳；國王以憍慠為力，以此豪勢 <a class="t" id="t0717b23"></a>而自陳說；然阿羅漢以專精為力，而自陳 <a class="t" id="t0717b24"></a>說；諸佛世尊成大慈悲，以大悲為力弘益 <a class="t" id="t0717b25"></a>眾生。是謂，比丘！有此六凡常之力。是故，比 <a class="t" id="t0717b26"></a>丘！常念修行此大慈悲。如是，諸比丘！當作 <a class="t" id="t0717b27"></a>是學。」</p>
<p><a class="t-linehead" id="t-linehead0717b27"></a>爾時，諸比丘聞佛所說，歡喜奉行。</p>
<a class="t" id="t0717b28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
