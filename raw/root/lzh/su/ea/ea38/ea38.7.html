<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">38.7</span> <span class="mirror-right">（七）</span>
</h1>
</div>
<a class="t" id="t0723a01"></a> <a class="t" id="t0723a02"></a>
<p class="suttainfo"><span class="t-juanname">增壹阿含經卷第三十二</span> <a class="t" id="t0723a03"></a> <a class="t" id="t0723a04"></a></p>
<p><span class="t-byline">東晉罽賓三藏瞿曇僧伽提婆譯</span><br>
<a class="t" id="t0723a05"></a>力品第三十八之二</p>
<a class="t" id="t0723a06"></a>
<p><a class="t-linehead" id="t-linehead0723a06"></a>聞如是：</p>
<p>一時，佛在羅閱城耆闍崛山 <a class="t" id="t0723a07"></a>中，與大比丘眾五百人俱。</p>
<p><a class="t-linehead" id="t-linehead0723a07"></a>爾時，世尊告諸 <a class="t" id="t0723a08"></a>比丘：「汝等見此靈鷲山乎？」</p>
<p><a class="t-linehead" id="t-linehead0723a08"></a>諸比丘對曰：「唯 <a class="t" id="t0723a09"></a>然，見之。」</p>
<p><a class="t-linehead" id="t-linehead0723a09"></a>「卿等當知，過去久遠世時，此山更 <a class="t" id="t0723a10"></a>有異名。汝等復見此廣普山乎？」</p>
<p><a class="t-linehead" id="t-linehead0723a10"></a>諸比丘對 <a class="t" id="t0723a11"></a>曰：「唯然，見之。」</p>
<p><a class="t-linehead" id="t-linehead0723a11"></a>「汝等當知，過去久遠，此山更 <a class="t" id="t0723a12"></a>有異名，不與今同。汝等見白善山乎？」</p>
<p><a class="t-linehead" id="t-linehead0723a12"></a>諸 <a class="t" id="t0723a13"></a>比丘對曰：「唯然，見之。」</p>
<p><a class="t-linehead" id="t-linehead0723a13"></a>「過去久遠，此山更有異 <a class="t" id="t0723a14"></a>名，不與今同。汝等頗見此負重山乎？」</p>
<p><a class="t-linehead" id="t-linehead0723a14"></a>諸 <a class="t" id="t0723a15"></a>比丘對曰：「唯然，見之。」</p>
<p><a class="t-linehead" id="t-linehead0723a15"></a>「汝等頗見此仙人掘 <a class="t" id="t0723a16"></a>山乎？」</p>
<p><a class="t-linehead" id="t-linehead0723a16"></a>諸比丘對曰：「唯然，見之。」</p>
<p><a class="t-linehead" id="t-linehead0723a16"></a>「此山過去久 <a class="t" id="t0723a17"></a>遠，亦同此名，更無異名。所以然者，此仙人 <a class="t" id="t0723a18"></a>山，恒有神通菩薩、得道羅漢、諸仙人所居之 <a class="t" id="t0723a19"></a>處；又辟支佛亦在中遊戲。我今當說辟支 <a class="t" id="t0723a20"></a>佛名號，汝等諦聽！善思念之！有辟支佛，名 <a class="t" id="t0723a21"></a>阿利吒、婆利吒，審諦重辟支佛、善觀辟 <a class="t" id="t0723a22"></a>支佛、究竟辟支佛、聰明辟支佛、無垢辟支佛、 <a class="t" id="t0723a23"></a>帝奢念觀辟支佛，無滅、無形、勝、最勝、極大、 <a class="t" id="t0723a24"></a>極雷電光明辟支佛。此，比丘！諸辟支佛若如 <a class="t" id="t0723a25"></a>來不出世時，爾時此山中有此五百辟支 <a class="t" id="t0723a26"></a>佛，居此仙人山中。如來在兜術天上欲來 <a class="t" id="t0723a27"></a>生時，淨居天子自來在此，相告：『普勅世間， <a class="t" id="t0723a28"></a>當淨佛土，却後二歲，如來當出現於世。』</p>
<p><a class="t-linehead" id="t-linehead0723a28"></a>「是 <a class="t" id="t0723a29"></a>諸辟支佛聞天人語已，皆騰在虛空，而 <a class="t" id="t0723b01"></a>說此偈：</p>
<a class="t" id="t0723b02"></a>
<blockquote class="gatha">
<p>「『諸佛未出時，　　此處賢聖居， <a class="t" id="t0723b03"></a><br>
　自悟辟支佛，　　恒居此山中。 <a class="t" id="t0723b04"></a><br>
　此名仙人山，　　辟支佛所居， <a class="t" id="t0723b05"></a><br>
　仙人及羅漢，　　終無空缺時。』</p>
</blockquote>
<a class="t" id="t0723b06"></a>
<p><a class="t-linehead" id="t-linehead0723b06"></a>「是時，諸辟支佛即於空中燒身取般涅槃。 <a class="t" id="t0723b07"></a>所以然者，世無二佛之號，故取滅度耳。 <a class="t" id="t0723b08"></a>一商客中終無二導師，一國之中亦無二 <a class="t" id="t0723b09"></a>王，一佛境界無二尊號。所以然者，過去久 <a class="t" id="t0723b10"></a>遠，此羅閱城中有王名喜益，彼恒念地獄 <a class="t" id="t0723b11"></a>苦痛，亦念餓鬼、畜生之痛。爾時，彼王便作是 <a class="t" id="t0723b12"></a>念：『我今恒憶地獄、畜生、餓鬼之苦痛，我今 <a class="t" id="t0723b13"></a>不宜更入此三惡道中。今宜盡捨國王正 <a class="t" id="t0723b14"></a>位、妻子、僕從，以信堅固，出家學道。』</p>
<p><a class="t-linehead" id="t-linehead0723b14"></a>「爾時，大王 <a class="t" id="t0723b15"></a>喜益，厭此酸苦，即捨王位，剃除鬚髮，著三 <a class="t" id="t0723b16"></a>法衣，出家學道，在空閑之處，而自剋已，觀 <a class="t" id="t0723b17"></a>五盛陰，觀了無常。所謂此色，此色習，此色 <a class="t" id="t0723b18"></a>盡，痛、想、行、識，亦復如是，皆悉無常。當觀此 <a class="t" id="t0723b19"></a>五盛陰時，諸可習法，盡是滅法；觀此法 <a class="t" id="t0723b20"></a>已，然後成辟支佛道。</p>
<p><a class="t-linehead" id="t-linehead0723b20"></a>「是時，喜益辟支佛已 <a class="t" id="t0723b21"></a>成道果，便說此偈：</p>
<a class="t" id="t0723b22"></a>
<blockquote class="gatha">
<p>「『我憶地獄苦，　　畜生五道中， <a class="t" id="t0723b23"></a><br>
　捨之今學道，　　獨逝而無憂。』</p>
</blockquote>
<a class="t" id="t0723b24"></a>
<p><a class="t-linehead" id="t-linehead0723b24"></a>「是時，此辟支佛在彼仙人山中。比丘當知，以 <a class="t" id="t0723b25"></a>此方便，知此山中恒有神通菩薩、得道真人、 <a class="t" id="t0723b26"></a>學仙道者而居其中，是故名曰仙人之山， <a class="t" id="t0723b27"></a>更無異名。若如來不出現於世時，此仙人 <a class="t" id="t0723b28"></a>山中諸天恒來恭敬。所以然者，斯山中純是 <a class="t" id="t0723b29"></a>真人，無有雜錯者。若彌勒佛降神世時，此 <a class="t" id="t0723c01"></a>諸山名各各別異，此仙人山更無異名。此賢 <a class="t" id="t0723c02"></a>劫之中，此山名亦不異。汝等，比丘！當親近 <a class="t" id="t0723c03"></a>此山，承事恭敬，便當增益諸功德。如是，比 <a class="t" id="t0723c04"></a>丘！當作是學。」</p>
<p><a class="t-linehead" id="t-linehead0723c04"></a>爾時，諸比丘聞佛所說，歡喜 <a class="t" id="t0723c05"></a>奉行。</p>
<a class="t" id="t0723c06"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
