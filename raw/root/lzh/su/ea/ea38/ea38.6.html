<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">38.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0719b20"></a>聞如是：</p>
<p>一時，佛在舍衛國祇樹給孤獨 <a class="t" id="t0719b21"></a>園。</p>
<p><a class="t-linehead" id="t-linehead0719b21"></a>爾時，有眾多比丘入舍衛城乞食，聞王 <a class="t" id="t0719b22"></a>波斯匿宮門外有眾多人民，於中舉手喚 <a class="t" id="t0719b23"></a>呼皆稱怨：「國界有賊名鴦掘魔，極為兇 <a class="t" id="t0719b24"></a>暴，殺害生類不可稱計，無慈悲於一切 <a class="t" id="t0719b25"></a>眾生，國界人民無不厭患，日取人殺以指 <a class="t" id="t0719b26"></a>為鬘，故名為指鬘。唯願大王當往共戰。」</p>
<p><a class="t-linehead" id="t-linehead0719b26"></a>是 <a class="t" id="t0719b27"></a>時，眾多比丘乞食已，還詣祇洹精舍。收攝衣 <a class="t" id="t0719b28"></a>鉢，以尼師檀著肩上，往至世尊所，頭面 <a class="t" id="t0719b29"></a>禮足，在一面坐。爾時，眾多比丘白世尊言： <a class="t" id="t0719c01"></a>「我等眾多比丘入舍衛城乞食，見眾多人民 <a class="t" id="t0719c02"></a>在王宮門外，稱怨訴辭：『今王國界有賊名 <a class="t" id="t0719c03"></a>鴦掘魔，為人兇暴，無有慈心，殺於一切 <a class="t" id="t0719c04"></a>眾生，人亡國虛皆由此人，又取人指以為 <a class="t" id="t0719c05"></a>華鬘。』」</p>
<p><a class="t-linehead" id="t-linehead0719c05"></a>爾時，世尊聞彼比丘語已，即從座起， <a class="t" id="t0719c06"></a>默然而行。</p>
<p><a class="t-linehead" id="t-linehead0719c06"></a>是時，世尊尋到彼所，諸有取薪、負 <a class="t" id="t0719c07"></a>草、犁作之人，及牧牛羊者，見世尊詣彼 <a class="t" id="t0719c08"></a>道，各白佛言：「沙門！沙門！勿從彼道。所以 <a class="t" id="t0719c09"></a>然者，此路側有賊名鴦掘魔，於中止住。諸 <a class="t" id="t0719c10"></a>有人民，欲就此道者，要集十人、或二十人、 <a class="t" id="t0719c11"></a>或三十、四十、五十人，猶不得過，盡為鴦掘 <a class="t" id="t0719c12"></a>魔所擒獲。然沙門瞿曇獨無有侶，為 <a class="t" id="t0719c13"></a>鴦掘魔所觸嬈者，於事不省。」世尊雖聞 <a class="t" id="t0719c14"></a>此語，故進不住。</p>
<p><a class="t-linehead" id="t-linehead0719c14"></a>爾時，鴦掘魔母，持食詣鴦 <a class="t" id="t0719c15"></a>掘魔所。是時，鴦掘魔便作是念：「吾指鬘為 <a class="t" id="t0719c16"></a>充數不乎？」是時，即數指，未充數，復更重 <a class="t" id="t0719c17"></a>數，唯少一人指。是時，鴦掘魔左右顧視，求 <a class="t" id="t0719c18"></a>覓生人，欲取殺之；然四遠顧望，亦不見人， <a class="t" id="t0719c19"></a>便作是念：「我師有教：『若能害母者，必當生 <a class="t" id="t0719c20"></a>天。』我今母躬來在此，即可取殺之，得指充 <a class="t" id="t0719c21"></a>數，生於天上。」</p>
<p><a class="t-linehead" id="t-linehead0719c21"></a>是時，鴦掘魔左手捉母頭，右 <a class="t" id="t0719c22"></a>手拔劍而語母言：「小住，阿母。」是時，世尊便 <a class="t" id="t0719c23"></a>作是念：「此鴦掘魔當為五逆。」即放眉間相 <a class="t" id="t0719c24"></a>光明，普照彼山林。是時，鴦掘魔見光明已， <a class="t" id="t0719c25"></a>復語母言：「此是何光明照此山林？將非國 <a class="t" id="t0719c26"></a>王集諸兵眾，攻伐我身乎？」</p>
<p><a class="t-linehead" id="t-linehead0719c26"></a>是時母告曰：「汝 <a class="t" id="t0719c27"></a>今當知，此非日月火光，亦非釋、梵天王光 <a class="t" id="t0719c28"></a>明。」</p>
<p><a class="t-linehead" id="t-linehead0719c28"></a>爾時，其母便說此偈：</p>
<a class="t" id="t0719c29"></a>
<blockquote class="gatha">
<p>「此非火光明，　　非日月釋梵， <a class="t" id="t0720a01"></a><br>
鳥狩不驚怖，　　和鳴殊於常。 <a class="t" id="t0720a02"></a><br>
此光極清淨，　　使人悅無量， <a class="t" id="t0720a03"></a><br>
必是尊最勝，　　十力至此間。 <a class="t" id="t0720a04"></a><br>
於天世人中，　　天眼覩世界， <a class="t" id="t0720a05"></a><br>
故欲度汝身，　　世尊來至此。」</p>
</blockquote>
<a class="t" id="t0720a06"></a>
<p><a class="t-linehead" id="t-linehead0720a06"></a>是時，鴦掘魔聞佛音響，歡喜踊躍，不能自 <a class="t" id="t0720a07"></a>勝，便作是語：「我師亦有教誡而勅我曰： <a class="t" id="t0720a08"></a>『設汝能害母，并殺沙門瞿曇者，必生梵天 <a class="t" id="t0720a09"></a>上。』」</p>
<p><a class="t-linehead" id="t-linehead0720a09"></a>是時，鴦掘魔語母曰：「母！今且住，我先取 <a class="t" id="t0720a10"></a>沙門瞿曇殺，然後當食。」</p>
<p><a class="t-linehead" id="t-linehead0720a10"></a>是時，鴦掘魔即放 <a class="t" id="t0720a11"></a>母而往逐世尊。遙見世尊來，亦如金聚，靡 <a class="t" id="t0720a12"></a>所不照，見已，並笑而說是語：「今此沙門定 <a class="t" id="t0720a13"></a>在我手，必殺不疑。其有人民欲行此道 <a class="t" id="t0720a14"></a>者，皆集大眾而行此道；然此沙門獨無伴 <a class="t" id="t0720a15"></a>侶，我今當取殺之。」</p>
<p><a class="t-linehead" id="t-linehead0720a15"></a>是時，鴦掘魔即拔腰劍， <a class="t" id="t0720a16"></a>往逆世尊。是時，世尊尋還復道，徐而行步， <a class="t" id="t0720a17"></a>而鴦掘魔奔馳而逐，亦不能及如來。是時， <a class="t" id="t0720a18"></a>鴦掘魔白世尊言：「住，住，沙門！」</p>
<p><a class="t-linehead" id="t-linehead0720a18"></a>世尊告曰：「我 <a class="t" id="t0720a19"></a>自住耳，汝自不住。」</p>
<p><a class="t-linehead" id="t-linehead0720a19"></a>是時，彼鴦掘魔並走，遙說 <a class="t" id="t0720a20"></a>此偈：</p>
<a class="t" id="t0720a21"></a>
<blockquote class="gatha">
<p>「去而復言住，　　語我言不住， <a class="t" id="t0720a22"></a><br>
與我說此義，　　彼住我不住。」</p>
</blockquote>
<a class="t" id="t0720a23"></a>
<p><a class="t-linehead" id="t-linehead0720a23"></a>爾時，世尊以偈報曰：</p>
<a class="t" id="t0720a24"></a>
<blockquote class="gatha">
<p>「世尊言已住，　　不害於一切， <a class="t" id="t0720a25"></a><br>
汝今有殺心，　　不離於惡原。 <a class="t" id="t0720a26"></a><br>
我住慈心地，　　愍護一切人， <a class="t" id="t0720a27"></a><br>
汝種地獄苦，　　不離於惡原。」</p>
</blockquote>
<a class="t" id="t0720a28"></a>
<p><a class="t-linehead" id="t-linehead0720a28"></a>是時，鴦掘魔聞此偈已，便作是念：「我今審 <a class="t" id="t0720a29"></a>為惡耶？又師語我言：『此是大祠，獲大果報。 <a class="t" id="t0720b01"></a>能取千人殺，以指作鬘者，果其所願；如 <a class="t" id="t0720b02"></a>此之人，命終之後，生善處天上。設取所生母 <a class="t" id="t0720b03"></a>及沙門瞿曇殺者，當生梵天上。』是時，佛作 <a class="t" id="t0720b04"></a>威神，神識 <span class="gaiji">［怡－台＋霍］ <!--gaiji,,1[怡-台+霍],2,3--></span>寤，諸梵志書籍亦有此言：『如 <a class="t" id="t0720b05"></a>來出世甚為難遇，時時億劫乃出。彼出世時， <a class="t" id="t0720b06"></a>不度者令度，不解脫者令得解脫。彼說 <a class="t" id="t0720b07"></a>滅六見之法。云何為六？言有我見者，即說 <a class="t" id="t0720b08"></a>滅六見之法；無有我者，亦與說滅無有 <a class="t" id="t0720b09"></a>我見之法；言有我見、無有我見，亦與說有 <a class="t" id="t0720b10"></a>我見、無我見之法，復自觀察、說觀察之法；自 <a class="t" id="t0720b11"></a>說無我之法，亦非我說、亦非我不說之法。若 <a class="t" id="t0720b12"></a>如來出世，說此滅六見之法。』又我奔走之 <a class="t" id="t0720b13"></a>時，能及象、馬、車乘，亦及人民。然此沙門行 <a class="t" id="t0720b14"></a>不暴疾，然今日不能及此，必當是如來。」</p>
<a class="t" id="t0720b15"></a>
<p><a class="t-linehead" id="t-linehead0720b15"></a>是時，鴦掘魔便說此偈：</p>
<a class="t" id="t0720b16"></a>
<blockquote class="gatha">
<p>「尊今為我故，　　而說微妙偈， <a class="t" id="t0720b17"></a><br>
惡者今識真，　　皆由尊威神。 <a class="t" id="t0720b18"></a><br>
即時捨利劍，　　投于深坑中， <a class="t" id="t0720b19"></a><br>
今禮沙門跡，　　即求作沙門。」</p>
</blockquote>
<a class="t" id="t0720b20"></a>
<p><a class="t-linehead" id="t-linehead0720b20"></a>是時，鴦掘魔即前白佛言：「世尊！唯願聽作沙 <a class="t" id="t0720b21"></a>門。」</p>
<p><a class="t-linehead" id="t-linehead0720b21"></a>世尊告曰：「善來，比丘！」即時鴦掘魔便成沙 <a class="t" id="t0720b22"></a>門，著三法衣。</p>
<p><a class="t-linehead" id="t-linehead0720b22"></a>爾時，世尊便說此偈：</p>
<a class="t" id="t0720b23"></a>
<blockquote class="gatha">
<p>「汝今以剃頭，　　除結亦當爾， <a class="t" id="t0720b24"></a><br>
結滅成大果，　　無復愁苦惱。」</p>
</blockquote>
<a class="t" id="t0720b25"></a>
<p><a class="t-linehead" id="t-linehead0720b25"></a>是時，鴦掘魔聞此語已，即時諸塵垢盡，得法 <a class="t" id="t0720b26"></a>眼淨。爾時，世尊將鴦掘魔比丘還詣舍衛城 <a class="t" id="t0720b27"></a>祇洹精舍。</p>
<p><a class="t-linehead" id="t-linehead0720b27"></a>是時，王波斯匿集四部之眾，欲往 <a class="t" id="t0720b28"></a>攻伐賊鴦掘魔。是時，王便作是念：「我今可 <a class="t" id="t0720b29"></a>往至世尊所，以此因緣，具白世尊。若世尊 <a class="t" id="t0720c01"></a>有所說者，當奉行之。」爾時，王波斯匿即集 <a class="t" id="t0720c02"></a>四部之兵，往世尊所，頭面禮足，在一面 <a class="t" id="t0720c03"></a>坐。爾時，世尊問王曰：「大王！今日欲何所至？ <a class="t" id="t0720c04"></a>塵污身體，乃至於斯。」</p>
<p><a class="t-linehead" id="t-linehead0720c04"></a>波斯匿王白佛言：「我 <a class="t" id="t0720c05"></a>今國界有賊名鴦掘魔，極為兇暴，無有慈 <a class="t" id="t0720c06"></a>心於一切眾生，使國丘荒，人民流迸，皆由 <a class="t" id="t0720c07"></a>此賊。彼今取人殺之，以指為鬘，此是惡鬼， <a class="t" id="t0720c08"></a>非為人也。我今欲誅伐此人。」</p>
<p><a class="t-linehead" id="t-linehead0720c08"></a>世尊告曰：「若 <a class="t" id="t0720c09"></a>當大王見鴦掘魔信心堅固，出家學道者， <a class="t" id="t0720c10"></a>王當奈之何？」</p>
<p><a class="t-linehead" id="t-linehead0720c10"></a>王白佛言：「知復如何？但當承 <a class="t" id="t0720c11"></a>事供養，隨時禮拜。然復，世尊！彼是惡人，無 <a class="t" id="t0720c12"></a>毫釐之善，恒殺害，能有此心出家學道 <a class="t" id="t0720c13"></a>乎？終無此理。」</p>
<p><a class="t-linehead" id="t-linehead0720c13"></a>是時，鴦掘魔去世尊不遠，結 <a class="t" id="t0720c14"></a>跏趺坐，正身正意，繫念在前。爾時，世尊伸右 <a class="t" id="t0720c15"></a>手指示王曰：「此是賊鴦掘魔。」</p>
<p><a class="t-linehead" id="t-linehead0720c15"></a>王聞此語，便 <a class="t" id="t0720c16"></a>懷恐怖，衣毛皆竪。世尊告王：「勿懷恐怖， <a class="t" id="t0720c17"></a>可往至前，自當悟王意耳。」</p>
<p><a class="t-linehead" id="t-linehead0720c17"></a>是時王聞佛 <a class="t" id="t0720c18"></a>語，即至鴦掘魔前，語鴦掘魔曰：「汝今姓誰？」</p>
<a class="t" id="t0720c19"></a>
<p><a class="t-linehead" id="t-linehead0720c19"></a>鴦掘魔曰：「我姓伽伽，母名滿足。」</p>
<p><a class="t-linehead" id="t-linehead0720c19"></a>是時王禮 <a class="t" id="t0720c20"></a>足已，在一面坐。爾時王問曰：「善樂此正法 <a class="t" id="t0720c21"></a>之中，勿有懈怠，修清淨梵行，得盡苦際， <a class="t" id="t0720c22"></a>我當盡形壽供養衣被、飲食、床臥具、病瘦 <a class="t" id="t0720c23"></a>醫藥。」</p>
<p><a class="t-linehead" id="t-linehead0720c23"></a>是時，鴦掘魔默然不對。王即從座起，頭 <a class="t" id="t0720c24"></a>面禮足，還詣世尊所，頭 <span class="corr" title="[而&gt;面]">面</span> 禮足，在一面坐。</p>
<a class="t" id="t0720c25"></a>
<p><a class="t-linehead" id="t-linehead0720c25"></a>是時，王復白佛言：「不降者使降，不伏者使 <a class="t" id="t0720c26"></a>伏，甚奇！甚特！曾所不有，乃能降伏極惡之 <a class="t" id="t0720c27"></a>人。唯願大尊受命無窮，長養生民，蒙世尊 <a class="t" id="t0720c28"></a>恩，得免此難。國事猥多，欲還城池。」</p>
<p><a class="t-linehead" id="t-linehead0720c28"></a>世尊告 <a class="t" id="t0720c29"></a>曰：「王知是時。」爾時，國王即從座起，頭面禮 <a class="t" id="t0721a01"></a>足，便退而去。</p>
<p><a class="t-linehead" id="t-linehead0721a01"></a>爾時，鴦掘魔作阿練若，著五納 <a class="t" id="t0721a02"></a>衣，到時持鉢，家家乞食，周而復始，著補納 <a class="t" id="t0721a03"></a>弊壞之衣，極為麁醜；亦復露坐，不覆形體。 <a class="t" id="t0721a04"></a>是時，鴦掘魔在閑靜之處，自修其行，所以族 <a class="t" id="t0721a05"></a>姓子，出家學道者，欲修無上梵行：生死已 <a class="t" id="t0721a06"></a>盡，梵行已立，所作已辦，更不復受胎，如實知 <a class="t" id="t0721a07"></a>之。時，鴦掘魔便成羅漢，六通清徹，無有塵 <a class="t" id="t0721a08"></a>垢，已成阿羅漢。</p>
<p><a class="t-linehead" id="t-linehead0721a08"></a>到時，著衣持鉢，入舍衛城 <a class="t" id="t0721a09"></a>乞食。是時，有婦女臨產甚難，見已，便作是 <a class="t" id="t0721a10"></a>念：「眾生類極為苦痛，受胎無限。」是時，鴦 <a class="t" id="t0721a11"></a>掘魔食後，收攝衣鉢，以尼師檀著肩上， <a class="t" id="t0721a12"></a>往至世尊所，頭面禮足，在一面坐。爾時，鴦 <a class="t" id="t0721a13"></a>掘魔白世尊言：「我向著衣持鉢，入舍衛城 <a class="t" id="t0721a14"></a>乞食，見一婦人身體重妊。是時，我便作是 <a class="t" id="t0721a15"></a>念：『眾生受苦何至於斯？』」</p>
<p><a class="t-linehead" id="t-linehead0721a15"></a>世尊告曰：「汝今往 <a class="t" id="t0721a16"></a>彼婦人所，而作是說：『我從賢聖生已來，未 <a class="t" id="t0721a17"></a>曾殺生。』持此至誠之言，使此母人胎得無 <a class="t" id="t0721a18"></a>他。」</p>
<p><a class="t-linehead" id="t-linehead0721a18"></a>鴦掘魔對曰：「如是。世尊！」</p>
<p><a class="t-linehead" id="t-linehead0721a18"></a>是時，鴦掘魔即 <a class="t" id="t0721a19"></a>其日，著衣持鉢，入舍衛城，往至彼母人所， <a class="t" id="t0721a20"></a>語彼母人曰：「我從賢聖生已來，更不殺 <a class="t" id="t0721a21"></a>生。持此至誠之言，使胎得解脫。」是時，母人 <a class="t" id="t0721a22"></a>胎即得解脫。</p>
<p><a class="t-linehead" id="t-linehead0721a22"></a>是時，鴦掘魔城中乞食，諸男女 <a class="t" id="t0721a23"></a>大小見之，各各自相謂言：「此名鴦掘魔，殺 <a class="t" id="t0721a24"></a>害眾生不可稱計，今復在城中乞食。」</p>
<p><a class="t-linehead" id="t-linehead0721a24"></a>是時， <a class="t" id="t0721a25"></a>城中人民，各各以瓦石打者，或有以刀斫 <a class="t" id="t0721a26"></a>者，傷壞頭目，衣裳裂盡，流血污體，即出舍 <a class="t" id="t0721a27"></a>衛城至如來所。是時，世尊遙見鴦掘魔頭目 <a class="t" id="t0721a28"></a>傷破，流血污衣而來，見已，便作是說：「汝今 <a class="t" id="t0721a29"></a>忍之。所以然者，此罪乃應永劫受之。」</p>
<p><a class="t-linehead" id="t-linehead0721a29"></a>是 <a class="t" id="t0721b01"></a>時，鴦掘魔至世尊所，頭面禮足，在一面坐。 <a class="t" id="t0721b02"></a>爾時，鴦掘魔在如來前，便說此偈：</p>
<a class="t" id="t0721b03"></a>
<blockquote class="gatha">
<p>「堅固聽法句，　　堅固行佛法， <a class="t" id="t0721b04"></a><br>
堅固親善友，　　便成滅盡處。 <a class="t" id="t0721b05"></a><br>
我本為大賊，　　名曰鴦掘魔， <a class="t" id="t0721b06"></a><br>
為流之所 <span class="gaiji">漂 <!--gaiji,漂,1[漂*寸],2&#x3D71;,3--></span>，　　蒙尊拔濟之。 <a class="t" id="t0721b07"></a><br>
今觀自歸業，　　亦當觀法本， <a class="t" id="t0721b08"></a><br>
今以逮三明，　　成就佛行業。 <a class="t" id="t0721b09"></a><br>
我本名無害，　　殺害不可計， <a class="t" id="t0721b10"></a><br>
今名真諦實，　　不害於一切。 <a class="t" id="t0721b11"></a><br>
設復身口意，　　都無害心識， <a class="t" id="t0721b12"></a><br>
此名無殺害，　　何況起思想。 <a class="t" id="t0721b13"></a><br>
弓師能調角，　　水人能調水， <a class="t" id="t0721b14"></a><br>
巧匠調其木，　　智者自調身。 <a class="t" id="t0721b15"></a><br>
或以鞭杖伏，　　或以言語屈， <a class="t" id="t0721b16"></a><br>
竟不加刀杖，　　今我自降伏。 <a class="t" id="t0721b17"></a><br>
人前為過惡，　　後止不復犯， <a class="t" id="t0721b18"></a><br>
是照於世間，　　如雲消月現。 <a class="t" id="t0721b19"></a><br>
人前為過惡，　　後止不復犯， <a class="t" id="t0721b20"></a><br>
是照於世間，　　如雲消日現。 <a class="t" id="t0721b21"></a><br>
比丘老少壯，　　修行佛法行， <a class="t" id="t0721b22"></a><br>
是照於世間，　　如彼月雲消。 <a class="t" id="t0721b23"></a><br>
比丘老少壯，　　修行佛法者， <a class="t" id="t0721b24"></a><br>
是照此世間，　　如彼日雲消。 <a class="t" id="t0721b25"></a><br>
我今受痛少，　　飲食自知足， <a class="t" id="t0721b26"></a><br>
盡脫一切苦，　　本緣今已盡。 <a class="t" id="t0721b27"></a><br>
更不受死跡，　　亦復不樂生， <a class="t" id="t0721b28"></a><br>
今正待時節，　　歡喜而不亂。」</p>
</blockquote>
<a class="t" id="t0721b29"></a>
<p><a class="t-linehead" id="t-linehead0721b29"></a>是時，如來可鴦掘魔所說。是時，鴦掘魔以 <a class="t" id="t0721c01"></a>見如來然可之，即從座起，禮世尊足，便退 <a class="t" id="t0721c02"></a>而去。</p>
<a class="t" id="t0721c03"></a>
<p><a class="t-linehead" id="t-linehead0721c03"></a>是時，諸比丘白世尊言：「鴦掘魔本作何功 <a class="t" id="t0721c04"></a>德，今日聰明智慧，面目端政，世之希有？復 <a class="t" id="t0721c05"></a>作何不善行，於今身上，殺害生類不可稱 <a class="t" id="t0721c06"></a>計？復作何功德，於今值如來，得阿羅漢道？」</p>
<a class="t" id="t0721c07"></a>
<p><a class="t-linehead" id="t-linehead0721c07"></a>爾時，世尊告諸比丘：「昔者，過去久遠於此賢 <a class="t" id="t0721c08"></a>劫之中，有佛名迦葉如來、至真、等正覺，出 <a class="t" id="t0721c09"></a>現於世。迦葉如來去世之後，有王名大果， <a class="t" id="t0721c10"></a>統領國界，典閻浮提。爾時，彼王有八萬四 <a class="t" id="t0721c11"></a>千宮人婇女，各無兒息。爾時，大果王向諸 <a class="t" id="t0721c12"></a>樹神、山神、日月、星宿，靡所不周，欲求男女。 <a class="t" id="t0721c13"></a>爾時，王第一夫人身即懷妊，經八、九月便 <a class="t" id="t0721c14"></a>生男兒，顏貌端政，世之希有。是時，彼王便 <a class="t" id="t0721c15"></a>生是念：『我本無有兒息，經爾許時，今方 <a class="t" id="t0721c16"></a>生兒，宜當立字，於五欲之中，而自娛樂。』</p>
<a class="t" id="t0721c17"></a>
<p><a class="t-linehead" id="t-linehead0721c17"></a>「是時，王召諸群臣能瞻相者，而告之曰：『我今 <a class="t" id="t0721c18"></a>以生此兒，各與立字。』是時，群臣聞王教 <a class="t" id="t0721c19"></a>已，即白王言：『今此太子極為奇妙，端政無 <a class="t" id="t0721c20"></a>比，面如桃華色，必當有大力勢，今當立字 <a class="t" id="t0721c21"></a>名曰大力。』是時，相師與太子立字已，各從 <a class="t" id="t0721c22"></a>座起而去。</p>
<p><a class="t-linehead" id="t-linehead0721c22"></a>「是時，國王愛慜此太子，未曾去 <a class="t" id="t0721c23"></a>目前。是時，太子年向八歲，將諸臣佐往父 <a class="t" id="t0721c24"></a>所，朝賀問訊。父王復作是念：『今此太子極自 <a class="t" id="t0721c25"></a>奇特。』即告之曰：『吾今與汝取婦何如乎？』太 <a class="t" id="t0721c26"></a>子白王：『子今年幼何須娉娶？』是時，父王權停 <a class="t" id="t0721c27"></a>不與取婦。復經二十歲，王復告曰：『吾欲 <a class="t" id="t0721c28"></a>與汝取婦。』太子白王：『不須取婦。』是時， <a class="t" id="t0721c29"></a>父王告群臣人民曰：『我本無兒息，經歷 <a class="t" id="t0722a01"></a>久遠，方生一子，今不肯取婦，清淨無瑕。』爾 <a class="t" id="t0722a02"></a>時，王太子轉字名曰清淨。</p>
<p><a class="t-linehead" id="t-linehead0722a02"></a>「是時，清淨大子 <a class="t" id="t0722a03"></a>年向三十，王復勅群臣曰：『吾今年已衰微， <a class="t" id="t0722a04"></a>更無兒息；今唯有清淨太子，今王高位應 <a class="t" id="t0722a05"></a>授與太子。然太子不樂五欲之中，當云何 <a class="t" id="t0722a06"></a>理國事？』群臣報曰：『當為方便，使樂五欲。』 <a class="t" id="t0722a07"></a>是時，父王即椎鐘鳴鼓，勅國中人：『其能使 <a class="t" id="t0722a08"></a>清淨太子樂五欲者，吾當賜與千金及諸 <a class="t" id="t0722a09"></a>寶物。』</p>
<p><a class="t-linehead" id="t-linehead0722a09"></a>「爾時，有女人名曰婬種，盡明六十四 <a class="t" id="t0722a10"></a>變。彼女人聞王有教令：『其能使王太子習 <a class="t" id="t0722a11"></a>五欲者，當賜與金千斤及諸寶物。』即往至 <a class="t" id="t0722a12"></a>父王所，而告之曰：『見與千金及諸寶物，能 <a class="t" id="t0722a13"></a>使王太子習於五欲。』父王報曰：『審能爾者， <a class="t" id="t0722a14"></a>當重相賜，不負言信。』時婬女白王：『太子 <a class="t" id="t0722a15"></a>為寢宿何處？』王報曰：『在東堂上，無有女 <a class="t" id="t0722a16"></a>人，唯有一男兒，在彼侍衛。』女人白曰：『惟願 <a class="t" id="t0722a17"></a>大王勅內宮中，勿見限遮，隨意出入！』</p>
<p><a class="t-linehead" id="t-linehead0722a17"></a>「是時， <a class="t" id="t0722a18"></a>婬女即其夜鼓二時，在太子門側，佯舉聲 <a class="t" id="t0722a19"></a>哭。是時，太子聞女人哭聲，便勅侍人曰：『此 <a class="t" id="t0722a20"></a>是何人於斯而哭？』侍人報曰：『此是女人在 <a class="t" id="t0722a21"></a>門側哭。』太子告曰：『汝速往問所由哭耶？』 <a class="t" id="t0722a22"></a>時，彼侍臣往而問之所由哭耶？婬女報曰： <a class="t" id="t0722a23"></a>『夫主見棄，是故哭耳。』侍臣還白太子：『此女 <a class="t" id="t0722a24"></a>人為夫主所棄，又畏盜賊，是故哭耳。』太子 <a class="t" id="t0722a25"></a>告曰：『將此女人著象廐中。』到彼復哭；復將 <a class="t" id="t0722a26"></a>至馬廐中，復哭。太子復語侍臣：『將來在此。』 <a class="t" id="t0722a27"></a>即將入堂，復於中哭。太子躬自問曰：『何為 <a class="t" id="t0722a28"></a>復哭？』婬女報曰：『太子！女人單弱極懷恐怖， <a class="t" id="t0722a29"></a>是故哭耳。』太子告曰：『上吾床上，可得無畏。』 <a class="t" id="t0722b01"></a>時，女人默然不語，亦復不哭。是時，女人即脫 <a class="t" id="t0722b02"></a>衣裳，前捉太子手，舉著己胸上，即時驚覺， <a class="t" id="t0722b03"></a>漸漸起欲想，以起欲心，便身就之。</p>
<p><a class="t-linehead" id="t-linehead0722b03"></a>「是時， <a class="t" id="t0722b04"></a>清淨太子明日清旦，往父王所。是時，父王遙 <a class="t" id="t0722b05"></a>見太子顏色，殊於常日，見已，便作是說：『汝 <a class="t" id="t0722b06"></a>今所欲者，事果乎？』太子報曰：『如大王所言。』 <a class="t" id="t0722b07"></a>是時，父王歡喜踊躍，不能自勝，並作是說： <a class="t" id="t0722b08"></a>『欲求何願，吾當與之。』太子報曰：『所賜願 <a class="t" id="t0722b09"></a>者，勿復中悔，當求其願。』時王報曰：『如汝所 <a class="t" id="t0722b10"></a>言，終不中悔，欲求何願？』太子白王：『大王！今 <a class="t" id="t0722b11"></a>日統領閻浮提內，皆悉自由；閻浮提里內 <a class="t" id="t0722b12"></a>諸未嫁女者，先適我家，然後使嫁。』是時王 <a class="t" id="t0722b13"></a>曰：『隨汝所言。』王即勅國內人民之類曰：『諸 <a class="t" id="t0722b14"></a>有女未出門者，先使詣清淨太子，然後嫁 <a class="t" id="t0722b15"></a>之。』</p>
<p><a class="t-linehead" id="t-linehead0722b15"></a>「爾時，彼城中有女名須蠻，次應至王所。 <a class="t" id="t0722b16"></a>是時，須蠻長者女露形倮跣在眾人中行， <a class="t" id="t0722b17"></a>亦無羞恥。眾人見已，各相對談：『此是長者 <a class="t" id="t0722b18"></a>女，名稱遠聞。云何露形在人中行？如驢何 <a class="t" id="t0722b19"></a>異？』女報眾人曰：『我非為驢，汝等眾人斯是 <a class="t" id="t0722b20"></a>驢耳。汝等頗見女人還見女人有相恥乎？ <a class="t" id="t0722b21"></a>城中生類盡是女人，唯有清淨太子是男子 <a class="t" id="t0722b22"></a>矣！若我至清淨太子門者，當著衣裳。』是時， <a class="t" id="t0722b23"></a>城中人民自相謂言：『此女所說誠入我意， <a class="t" id="t0722b24"></a>我等實是女，非男也。唯有清淨太子乃是男 <a class="t" id="t0722b25"></a>也。我等今日當行男子之法。』</p>
<p><a class="t-linehead" id="t-linehead0722b25"></a>「是時，城中人民 <a class="t" id="t0722b26"></a>各辦戰具，著鎧持杖，往至父王所，白父 <a class="t" id="t0722b27"></a>王曰：『欲求二願，唯見聽許。』王報之曰：『何等 <a class="t" id="t0722b28"></a>二願？』人民白王：『王欲存者當殺清淨太子； <a class="t" id="t0722b29"></a>子欲存者今當殺王。我等不堪任承事 <a class="t" id="t0722c01"></a>清淨太子辱國常法。』</p>
<p><a class="t-linehead" id="t-linehead0722c01"></a>「是時，父王便說此偈：</p>
<a class="t" id="t0722c02"></a>
<blockquote class="gatha">
<p>「為家忘一人，　　為村忘一家， <a class="t" id="t0722c03"></a><br>
為國忘一村，　　為身忘世間。</p>
</blockquote>
<a class="t" id="t0722c04"></a>
<p><a class="t-linehead" id="t-linehead0722c04"></a>「是時，父王說此偈已，告人民曰：『今正是時， <a class="t" id="t0722c05"></a>隨汝等意。』是時，諸人將清淨太子取兩手 <a class="t" id="t0722c06"></a>縛之，將詣城外，各相謂言：『我等咸共以瓦 <a class="t" id="t0722c07"></a>石打殺，何須一人殺乎？』</p>
<p><a class="t-linehead" id="t-linehead0722c07"></a>「是時，清淨太子臨 <a class="t" id="t0722c08"></a>欲死時，而作是說：『又作誓願，諸人民取 <a class="t" id="t0722c09"></a>吾抂殺，然父王自與我願，我今受死亦不 <a class="t" id="t0722c10"></a>敢辭。使我將來之世，當報此怨。又使值 <a class="t" id="t0722c11"></a>真人羅漢，速得解脫。』是時，人民取太子殺 <a class="t" id="t0722c12"></a>已，各自散去。</p>
<p><a class="t-linehead" id="t-linehead0722c12"></a>「諸比丘！莫作是觀，爾時大果 <a class="t" id="t0722c13"></a>王者，豈異人乎？今鴦掘魔師是也。爾時婬 <a class="t" id="t0722c14"></a>女者，今師婦是也。爾時人民者，今八萬人 <a class="t" id="t0722c15"></a>民死者是也。爾時清淨太子，今鴦掘魔比丘 <a class="t" id="t0722c16"></a>是也。臨欲死時作是誓願，今還報怨無 <a class="t" id="t0722c17"></a>免手者。緣此因緣，殺害無限，後作誓 <a class="t" id="t0722c18"></a>願，願欲值佛，今得解脫，成阿羅漢。此是其 <a class="t" id="t0722c19"></a>義，當念奉行。」</p>
<a class="t" id="t0722c20"></a>
<p><a class="t-linehead" id="t-linehead0722c20"></a>爾時，世尊告諸比丘：「我弟子中，第一聰明捷 <a class="t" id="t0722c21"></a>疾智者，所謂鴦掘魔比丘是也。」</p>
<p><a class="t-linehead" id="t-linehead0722c21"></a>爾時，諸比 <a class="t" id="t0722c22"></a>丘聞佛所說，歡喜奉行。</p>
<a class="t" id="t0722c23"></a>
<p class="endsection"><span class="t-juanname">增壹阿含經卷第三十一</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
