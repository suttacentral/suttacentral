<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">38.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0717b28"></a>聞如是：</p>
<p>一時，佛在舍衛國祇樹給孤獨 <a class="t" id="t0717b29"></a>園。</p>
<p><a class="t-linehead" id="t-linehead0717b29"></a>爾時，世尊告諸比丘：「汝等當思惟無常 <a class="t" id="t0717c01"></a>想，廣布無常想，已思惟、廣布無常想，盡斷 <a class="t" id="t0717c02"></a>欲界愛，色界、無色界愛，亦斷無明、憍慢。猶如 <a class="t" id="t0717c03"></a>以火燒焚草木，永盡無餘，亦無遺跡，此亦 <a class="t" id="t0717c04"></a>如是。若修無常想，盡斷欲愛、色愛、無色愛， <a class="t" id="t0717c05"></a>無明、憍慢永無有餘。所以然者，比丘！當 <a class="t" id="t0717c06"></a>修無常想時，而無欲心；彼以無欲心，便 <a class="t" id="t0717c07"></a>能分別法，思惟其義，無有愁、憂、苦、惱。彼 <a class="t" id="t0717c08"></a>以思惟法義，則無愚惑、錯誤修行。若見 <a class="t" id="t0717c09"></a>有鬪諍者，彼便作是念：『此諸賢士不修無 <a class="t" id="t0717c10"></a>常想，不廣布無常想，故致此鬪訟耳。彼 <a class="t" id="t0717c11"></a>以鬪諍，不觀其義；以不觀其義，則有 <a class="t" id="t0717c12"></a>迷惑之心；彼以執此愚惑，而命終入三惡 <a class="t" id="t0717c13"></a>道，餓鬼、畜生、地獄中。』是故，諸比丘！當修，無常 <a class="t" id="t0717c14"></a>想，廣布無常想，便無瞋恚、愚惑之想，亦能觀 <a class="t" id="t0717c15"></a>法，亦觀其義。若命終之後，生三善處，生 <a class="t" id="t0717c16"></a>天上、人中、涅槃之道。如是，諸比丘！當作是 <a class="t" id="t0717c17"></a>學。」</p>
<p><a class="t-linehead" id="t-linehead0717c17"></a>爾時，諸比丘聞佛所說，歡喜奉行。</p>
<a class="t" id="t0717c18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
