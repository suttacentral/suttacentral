<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">38.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0717c18"></a>聞如是：</p>
<p>一時，佛在摩竭國憂迦支江水 <a class="t" id="t0717c19"></a>側。</p>
<p><a class="t-linehead" id="t-linehead0717c19"></a>爾時，世尊詣一樹下，躬自敷座而坐，正 <a class="t" id="t0717c20"></a>身正意，繫念在前。</p>
<p><a class="t-linehead" id="t-linehead0717c20"></a>爾時，有一梵志往至彼 <a class="t" id="t0717c21"></a>處。是時，梵志見世尊脚跡為妙，見已，便生 <a class="t" id="t0717c22"></a>此念：「是何人之跡？為是天、龍、鬼神、乾沓和、 <a class="t" id="t0717c23"></a>阿須倫、人、若非人？為我先祖梵天耶？」是時， <a class="t" id="t0717c24"></a>梵志即逐跡前進，遙見世尊在一樹下 <a class="t" id="t0717c25"></a>坐，正身正意，繫念在前，見已，作是語：「為是 <a class="t" id="t0717c26"></a>天耶？」</p>
<p><a class="t-linehead" id="t-linehead0717c26"></a>世尊告曰：「我非是天。」</p>
<p><a class="t-linehead" id="t-linehead0717c26"></a>「為乾沓和耶？」</p>
<p><a class="t-linehead" id="t-linehead0717c26"></a>世 <a class="t" id="t0717c27"></a>尊告曰：「我非乾沓和也。」</p>
<p><a class="t-linehead" id="t-linehead0717c27"></a>「為是龍子乎？」</p>
<p><a class="t-linehead" id="t-linehead0717c27"></a>對 <a class="t" id="t0717c28"></a>曰：「我非是龍也。」</p>
<p><a class="t-linehead" id="t-linehead0717c28"></a>「為閱叉也？」</p>
<p><a class="t-linehead" id="t-linehead0717c28"></a>佛報梵志： <a class="t" id="t0717c29"></a>「我非閱叉。」</p>
<p><a class="t-linehead" id="t-linehead0717c29"></a>「為是祖父也。」</p>
<p><a class="t-linehead" id="t-linehead0717c29"></a>佛報曰：「我非祖 <a class="t" id="t0718a01"></a>父。」</p>
<p><a class="t-linehead" id="t-linehead0718a01"></a>是時，婆羅門問世尊曰：「汝今是誰？」</p>
<p><a class="t-linehead" id="t-linehead0718a01"></a>世尊 <a class="t" id="t0718a02"></a>告曰：「有愛者則有受，有受則有愛，因緣 <a class="t" id="t0718a03"></a>合會，然後各各相生如此，如此五苦盛陰 <a class="t" id="t0718a04"></a>無有斷絕時。以知愛已，則知五欲，亦知外 <a class="t" id="t0718a05"></a>六塵、內六入，即知此盛陰之本末。」</p>
<p><a class="t-linehead" id="t-linehead0718a05"></a>爾時，世尊 <a class="t" id="t0718a06"></a>便說此偈：</p>
<a class="t" id="t0718a07"></a>
<blockquote class="gatha">
<p>「世間有五欲，　　意為第六生， <a class="t" id="t0718a08"></a><br>
以知內外六，　　當念盡苦際。</p>
</blockquote>
<a class="t" id="t0718a09"></a>
<p><a class="t-linehead" id="t-linehead0718a09"></a>「是故，當求方便，滅內外六事。如是，梵志！當 <a class="t" id="t0718a10"></a>作是學。」</p>
<p><a class="t-linehead" id="t-linehead0718a10"></a>爾時，彼梵志聞佛如是教，思惟翫 <a class="t" id="t0718a11"></a>習不去心懷，即於坐上，諸塵垢盡，得法眼 <a class="t" id="t0718a12"></a>淨。</p>
<p><a class="t-linehead" id="t-linehead0718a12"></a>爾時，彼梵志聞佛所說，歡喜奉行。</p>
<a class="t" id="t0718a13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
