<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea43.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">43.7</span> <span class="mirror-right">（七）無根信</span>
</h1>
</div>
<p><a class="t-linehead" id="t-linehead0762a07"></a>聞如是：</p>
<p>一時，佛在羅閱城耆婆伽梨 <a class="t" id="t0762a08"></a>園中，與千二百五十弟子俱，盡是阿羅漢， <a class="t" id="t0762a09"></a>諸漏已盡，六通清徹，唯除一人，阿難比丘也。</p>
<a class="t" id="t0762a10"></a>
<p><a class="t-linehead" id="t-linehead0762a10"></a>爾時，王阿闍世七月十五日受歲時，夜半明 <a class="t" id="t0762a11"></a>星出現，告月光夫人曰：「今十五日月盛滿， <a class="t" id="t0762a12"></a>極為清明，當應施行何事？」</p>
<p><a class="t-linehead" id="t-linehead0762a12"></a>夫人報曰：「今十 <a class="t" id="t0762a13"></a>五日說戒之日，應當作倡伎樂，五欲自娛 <a class="t" id="t0762a14"></a>樂。」</p>
<p><a class="t-linehead" id="t-linehead0762a14"></a>時，王聞此語已，不入其懷。王復告優 <a class="t" id="t0762a15"></a>陀耶太子曰：「今夜極清明，應作何事？」</p>
<p><a class="t-linehead" id="t-linehead0762a15"></a>優 <a class="t" id="t0762a16"></a>陀耶太子白王言：「如今夜半極清明，應集 <a class="t" id="t0762a17"></a>四種之兵，諸外敵異國不靡伏者，當往攻 <a class="t" id="t0762a18"></a>伐。」</p>
<p><a class="t-linehead" id="t-linehead0762a18"></a>是時，王阿闍世聞此語已，亦復不入其 <a class="t" id="t0762a19"></a>意。復語無畏太子曰：「如今極清明之夜，應 <a class="t" id="t0762a20"></a>何所施行？」</p>
<p><a class="t-linehead" id="t-linehead0762a20"></a>無畏王子報曰：「今不蘭迦葉， <a class="t" id="t0762a21"></a>明諸算數，兼知天文地理，眾人所宗仰。可 <a class="t" id="t0762a22"></a>往至彼問此疑難，彼人當與尊說極妙之 <a class="t" id="t0762a23"></a>理，永無留滯。」</p>
<p><a class="t-linehead" id="t-linehead0762a23"></a>時，王聞此語已，亦不入其 <a class="t" id="t0762a24"></a>意。復語須尼摩大臣曰：「如今之夜極為 <a class="t" id="t0762a25"></a>清明，應何所施行？」</p>
<p><a class="t-linehead" id="t-linehead0762a25"></a>須尼摩白王言：「如 <a class="t" id="t0762a26"></a>今夜半極為清明，然阿夷耑近在不遠，多 <a class="t" id="t0762a27"></a>所曉了，唯願大王往問其宜。」</p>
<p><a class="t-linehead" id="t-linehead0762a27"></a>王聞此語 <a class="t" id="t0762a28"></a>已，亦復不入其意。復告婆沙婆羅門曰：「如 <a class="t" id="t0762a29"></a>今夜半極為清明，應何所施行？」</p>
<p><a class="t-linehead" id="t-linehead0762a29"></a>婆羅門報 <a class="t" id="t0762b01"></a>曰：「如今十五日極為清明，然有瞿耶樓近 <a class="t" id="t0762b02"></a>在不遠，唯願大王往問其義。」</p>
<p><a class="t-linehead" id="t-linehead0762b02"></a>時，王聞此語 <a class="t" id="t0762b03"></a>已，復不合其意。復語摩特梵志曰：「如今夜 <a class="t" id="t0762b04"></a>半極為清明，應作何事？」</p>
<p><a class="t-linehead" id="t-linehead0762b04"></a>梵志報曰：「大王當 <a class="t" id="t0762b05"></a>知，彼休迦旃近在不遠，唯願大王往問 <a class="t" id="t0762b06"></a>其情。」</p>
<p><a class="t-linehead" id="t-linehead0762b06"></a>王聞此語已，復不合其意。復告索 <a class="t" id="t0762b07"></a>摩典兵師曰：「如今夜半極為清明，應何所 <a class="t" id="t0762b08"></a>施行？」</p>
<p><a class="t-linehead" id="t-linehead0762b08"></a>索摩報曰：「先畢盧持近在不遠，明 <a class="t" id="t0762b09"></a>諸算術，可往問其義。」</p>
<p><a class="t-linehead" id="t-linehead0762b09"></a>王聞此言已，亦不 <a class="t" id="t0762b10"></a>合其意。復告最勝大臣曰：「如今十五日極 <a class="t" id="t0762b11"></a>為清明，應何所施行？」</p>
<p><a class="t-linehead" id="t-linehead0762b11"></a>最勝白王言：「今有 <a class="t" id="t0762b12"></a>尼揵子，博覽諸經，師中最上，唯願大王 <a class="t" id="t0762b13"></a>往問其義。」</p>
<p><a class="t-linehead" id="t-linehead0762b13"></a>王聞此語已，不合其意。復作是 <a class="t" id="t0762b14"></a>思惟：「此諸人等，斯是愚惑，不別真偽，無有 <a class="t" id="t0762b15"></a>巧便。」</p>
<p><a class="t-linehead" id="t-linehead0762b15"></a>爾時，耆婆伽王子在王左側，王顧語耆 <a class="t" id="t0762b16"></a>婆伽曰：「如今夜半極為清明，應何所施行？」</p>
<a class="t" id="t0762b17"></a>
<p><a class="t-linehead" id="t-linehead0762b17"></a>是時，耆婆伽即前長跪，而白王言：「今如來近 <a class="t" id="t0762b18"></a>在不遠，遊貧聚園中，將千二百五十弟子， <a class="t" id="t0762b19"></a>唯願大王往問其義。然彼如來為明為光， <a class="t" id="t0762b20"></a>亦無疑滯，知三世事，靡不貫博，自當與 <a class="t" id="t0762b21"></a>王演說其事，王所有狐疑， <span class="gaiji">［火＊霍］ <!--gaiji,,1[火*霍],2&#x3E0C;,3--></span>然自悟。」</p>
<p><a class="t-linehead" id="t-linehead0762b21"></a>是時， <a class="t" id="t0762b22"></a>王阿闍世聞耆婆伽語已，歡喜踊躍，善心生 <a class="t" id="t0762b23"></a>焉，即歎耆婆伽曰：「善哉！善哉！王子！快說斯 <a class="t" id="t0762b24"></a>言。所以然者，我今身心極為熾然，又復 <a class="t" id="t0762b25"></a>無故取父王殺，我恒長夜作是念：『誰堪任 <a class="t" id="t0762b26"></a>悟我心意者？』今耆婆伽向所說者，正入我 <a class="t" id="t0762b27"></a>意。甚奇！甚特！聞如來音響， <span class="gaiji">［火＊霍］ <!--gaiji,,1[火*霍],2&#x3E0C;,3--></span>然大悟。」</p>
<p><a class="t-linehead" id="t-linehead0762b27"></a>時，王 <a class="t" id="t0762b28"></a>向耆婆伽便說此偈：</p>
<a class="t" id="t0762b29"></a>
<blockquote class="gatha">
<p>「今日極清明，　　心意不得悟， <a class="t" id="t0762c01"></a><br>
汝等人人說，　　應往問誰義。 <a class="t" id="t0762c02"></a><br>
不蘭阿夷耑，　　尼揵梵弟子， <a class="t" id="t0762c03"></a><br>
斯等不可依，　　不能有所濟。 <a class="t" id="t0762c04"></a><br>
今日極清明，　　月滿無瑕穢， <a class="t" id="t0762c05"></a><br>
今問耆婆伽，　　應往問誰義。」</p>
</blockquote>
<a class="t" id="t0762c06"></a>
<p><a class="t-linehead" id="t-linehead0762c06"></a>是時，耆婆伽復以偈報王曰：</p>
<a class="t" id="t0762c07"></a>
<blockquote class="gatha">
<p>「聞其柔軟音，　　得脫摩竭魚， <a class="t" id="t0762c08"></a><br>
唯願時詣佛，　　永處無畏境。」</p>
</blockquote>
<a class="t" id="t0762c09"></a>
<p><a class="t-linehead" id="t-linehead0762c09"></a>時，王復以偈報曰：</p>
<a class="t" id="t0762c10"></a>
<blockquote class="gatha">
<p>「我昔所施行，　　於佛無益事， <a class="t" id="t0762c11"></a><br>
害彼真佛子，　　名曰頻婆娑。 <a class="t" id="t0762c12"></a><br>
今極懷羞恥，　　無顏見世尊， <a class="t" id="t0762c13"></a><br>
汝今云何說，　　使吾往見之？」</p>
</blockquote>
<a class="t" id="t0762c14"></a>
<p><a class="t-linehead" id="t-linehead0762c14"></a>是時，耆婆伽復以偈報王曰：</p>
<a class="t" id="t0762c15"></a>
<blockquote class="gatha">
<p>「諸佛無彼此，　　諸結永已除， <a class="t" id="t0762c16"></a><br>
平等無二心，　　此是佛法義。 <a class="t" id="t0762c17"></a><br>
設以栴檀香，　　以塗右手者， <a class="t" id="t0762c18"></a><br>
執刀斷左手，　　心不起增減。 <a class="t" id="t0762c19"></a><br>
如愍羅云子，　　一息更無二， <a class="t" id="t0762c20"></a><br>
持心向提婆，　　怨親無有異。 <a class="t" id="t0762c21"></a><br>
唯願大王屈，　　往覲如來顏， <a class="t" id="t0762c22"></a><br>
當斷其狐疑，　　勿足有留滯。」</p>
</blockquote>
<a class="t" id="t0762c23"></a>
<p><a class="t-linehead" id="t-linehead0762c23"></a>是時，王阿闍世告耆婆伽王子曰：「汝今速嚴 <a class="t" id="t0762c24"></a>駕五百牙象，五百牸象，然五百燈。」</p>
<p><a class="t-linehead" id="t-linehead0762c24"></a>耆婆伽 <a class="t" id="t0762c25"></a>對曰：「如是，大王！」是時，耆婆伽王子即時嚴 <a class="t" id="t0762c26"></a>駕千象，及然五百燈，前白王言：「嚴駕已 <a class="t" id="t0762c27"></a>辦，王知是時。」</p>
<p><a class="t-linehead" id="t-linehead0762c27"></a>爾時，王阿闍世將諸營從，往 <a class="t" id="t0762c28"></a>詣梨園中，中路便懷恐怖，衣毛皆竪，還顧 <a class="t" id="t0762c29"></a>謂耆婆伽王子曰：「吾今將非為汝所誤乎？ <a class="t" id="t0763a01"></a>將非持吾與怨家耶？」</p>
<p><a class="t-linehead" id="t-linehead0763a01"></a>耆婆伽白王：「實無此 <a class="t" id="t0763a02"></a>理，唯願大王小復前進，今如來去此不遠。」</p>
<a class="t" id="t0763a03"></a>
<p><a class="t-linehead" id="t-linehead0763a03"></a>時，王阿闍世意猶懷恐，重告耆婆伽曰：「將 <a class="t" id="t0763a04"></a>非為汝所惑，又聞如來將千二百五十弟 <a class="t" id="t0763a05"></a>子，今不聞其聲？」</p>
<p><a class="t-linehead" id="t-linehead0763a05"></a>耆婆伽報曰：「如來弟子 <a class="t" id="t0763a06"></a>恒入三昧，無有亂想，唯願大王小復前進。」</p>
<a class="t" id="t0763a07"></a>
<p><a class="t-linehead" id="t-linehead0763a07"></a>阿闍世王即下車，步入門至講堂前，默然而 <a class="t" id="t0763a08"></a>立，觀察諸聖眾，還顧謂耆婆伽曰：「如來今 <a class="t" id="t0763a09"></a>在何處？」爾時，一切聖眾盡入炎光三昧，照 <a class="t" id="t0763a10"></a>彼講堂，靡不周遍。</p>
<p><a class="t-linehead" id="t-linehead0763a10"></a>是時，耆婆伽即時長跪， <a class="t" id="t0763a11"></a>伸右手指示如來言：「此是如來，最在中央， <a class="t" id="t0763a12"></a>如日披雲。」</p>
<p><a class="t-linehead" id="t-linehead0763a12"></a>是時，王阿闍世語耆婆伽曰：「甚 <a class="t" id="t0763a13"></a>奇！甚特！今此聖眾心定乃爾。復以何緣有 <a class="t" id="t0763a14"></a>此光明？」</p>
<p><a class="t-linehead" id="t-linehead0763a14"></a>耆婆伽白王：「三昧之力故放光明 <a class="t" id="t0763a15"></a>耳。」</p>
<p><a class="t-linehead" id="t-linehead0763a15"></a>王復告曰：「如我今日觀察聖眾，極為 <a class="t" id="t0763a16"></a>寂然，使我優陀耶太子亦當如是寂然無 <a class="t" id="t0763a17"></a>為。」時，王阿闍世叉手，自稱說曰：「唯願世尊當 <a class="t" id="t0763a18"></a>見觀察。」</p>
<p><a class="t-linehead" id="t-linehead0763a18"></a>世尊告曰：「善來，大王！」王聞如來音 <a class="t" id="t0763a19"></a>響，極懷歡喜，如來乃見稱說王號。</p>
<p><a class="t-linehead" id="t-linehead0763a19"></a>時，王阿 <a class="t" id="t0763a20"></a>闍世即至佛所，五體投地，以兩手著如來 <a class="t" id="t0763a21"></a>足上，而自稱說：「唯願世尊當見垂愍，受 <a class="t" id="t0763a22"></a>其悔過。父王無罪而取害之，唯願受悔，後 <a class="t" id="t0763a23"></a>更不犯，自改往修來。」</p>
<p><a class="t-linehead" id="t-linehead0763a23"></a>世尊告曰：「今正是時， <a class="t" id="t0763a24"></a>宜時悔過，無令有失。夫人處世，有過能自 <a class="t" id="t0763a25"></a>改者，斯名上人。於我法中，極為廣大，宜時 <a class="t" id="t0763a26"></a>懺悔。」是時，王禮如來足已，住一面坐。</p>
<p><a class="t-linehead" id="t-linehead0763a26"></a>時王 <a class="t" id="t0763a27"></a>白佛言：「唯願欲有所問，如來聽者，乃敢問 <a class="t" id="t0763a28"></a>耳。」</p>
<p><a class="t-linehead" id="t-linehead0763a28"></a>佛告王曰：「有疑難者，宜時問之。」</p>
<p><a class="t-linehead" id="t-linehead0763a28"></a>王白 <a class="t" id="t0763a29"></a>佛言：「於現世造福，得受現報不乎？」</p>
<p><a class="t-linehead" id="t-linehead0763a29"></a>佛告 <a class="t" id="t0763b01"></a>王曰：「古昔已來頗以此義，曾問人乎？」</p>
<p><a class="t-linehead" id="t-linehead0763b01"></a>王 <a class="t" id="t0763b02"></a>白佛言：「我昔曾以此義而問他人不蘭 <a class="t" id="t0763b03"></a>迦葉：『云何，不蘭迦葉！現世作福得受現報 <a class="t" id="t0763b04"></a>乎？』不蘭迦葉報我言：『無福、無施，無今世、後 <a class="t" id="t0763b05"></a>世善惡之報，世無阿羅漢等成就者。』當我 <a class="t" id="t0763b06"></a>爾時，問此受果之報，彼報曰：『無也。』如有人 <a class="t" id="t0763b07"></a>問以瓜義，報以 <span class="gaiji">［木＊奈］ <!--gaiji,,1[木*奈],2&#x3B88;,3--></span>理，今此迦葉亦復如 <a class="t" id="t0763b08"></a>是。時，我作是念：『此梵志已不解義，豪族 <a class="t" id="t0763b09"></a>王種所問之義，此人方便引餘事報我。』 <a class="t" id="t0763b10"></a>世尊！我即欲斷其頭，即不受其語，尋 <a class="t" id="t0763b11"></a>發遣之。</p>
<p><a class="t-linehead" id="t-linehead0763b11"></a>「時，我復至阿夷耑所，而問此義， <a class="t" id="t0763b12"></a>阿夷耑報我言：『若於江左殺害眾生，作 <a class="t" id="t0763b13"></a>罪無量，亦無有罪，亦無惡果之報。』時我，世 <a class="t" id="t0763b14"></a>尊！復作是念：『我今問現世受報之義，此人 <a class="t" id="t0763b15"></a>乃持殺害報吾，猶如有人問梨之義，以 <a class="t" id="t0763b16"></a> <span class="gaiji">［木＊奈］ <!--gaiji,,1[木*奈],2&#x3B88;,3--></span>報之。』即捨之去。</p>
<p><a class="t-linehead" id="t-linehead0763b16"></a>「復至瞿耶樓所，而問 <a class="t" id="t0763b17"></a>此義。彼人報我曰：『於江右邊造諸功德， <a class="t" id="t0763b18"></a>不可稱計，於中亦無善之報。』我爾時復 <a class="t" id="t0763b19"></a>作是念：『吾今所問義者，竟不報其理。』復捨 <a class="t" id="t0763b20"></a>之去。</p>
<p><a class="t-linehead" id="t-linehead0763b20"></a>「復往至彼休迦栴所，而問斯義。 <a class="t" id="t0763b21"></a>彼人報曰：『唯有一人出世，一人死，一人往 <a class="t" id="t0763b22"></a>返受其苦樂。』時我復作是念：『我今所問現 <a class="t" id="t0763b23"></a>世之報，乃將生死來相答。』復捨之去。</p>
<p><a class="t-linehead" id="t-linehead0763b23"></a>「往問 <a class="t" id="t0763b24"></a>先毘盧持如此之義。彼人報我言：『過去者 <a class="t" id="t0763b25"></a>以滅，更不復生；當來未至，亦復不有；現在 <a class="t" id="t0763b26"></a>不住，住者即變易。』時我復作是念：『我今所 <a class="t" id="t0763b27"></a>問現世之報，乃持三世相酬，此非正理。』即 <a class="t" id="t0763b28"></a>復捨去。</p>
<p><a class="t-linehead" id="t-linehead0763b28"></a>「至尼揵子所，而問此義：『云何，尼揵 <a class="t" id="t0763b29"></a>子！頗有現世作福得受現世報也？』彼報 <a class="t" id="t0763c01"></a>我言：『無因無緣，眾生結縛；亦無有因，亦無 <a class="t" id="t0763c02"></a>有緣，眾生著結縛；無因無緣，眾生清淨。』時 <a class="t" id="t0763c03"></a>我復作是念：『此梵志等斯是愚惑，不別真 <a class="t" id="t0763c04"></a>為，猶盲無目，所問之義，竟不相報，如似 <a class="t" id="t0763c05"></a>弄轉輪聖王種。』尋復捨之去。今我，世尊！ <a class="t" id="t0763c06"></a>故問其義，現世作福現受報也？唯願世尊 <a class="t" id="t0763c07"></a>演說其義。」</p>
<p><a class="t-linehead" id="t-linehead0763c07"></a>爾時，世尊告曰：「大王！我今問汝 <a class="t" id="t0763c08"></a>義，隨所樂報之。大王！頗有典酒、厨宰， <a class="t" id="t0763c09"></a>賞護物左右使人乎？」</p>
<p><a class="t-linehead" id="t-linehead0763c09"></a>王白佛言：「唯然，有 <a class="t" id="t0763c10"></a>之。」</p>
<p><a class="t-linehead" id="t-linehead0763c10"></a>「設彼使人執勞經久，復當賞遺不乎？」</p>
<p><a class="t-linehead" id="t-linehead0763c10"></a>王 <a class="t" id="t0763c11"></a>白佛言：「隨功敘用，不令有怨。」</p>
<p><a class="t-linehead" id="t-linehead0763c11"></a>佛告王 <a class="t" id="t0763c12"></a>曰：「以此方便，知現世作福得受現報。云 <a class="t" id="t0763c13"></a>何，大王！既處高位，恤民以禮，當復賞遺 <a class="t" id="t0763c14"></a>不乎？」</p>
<p><a class="t-linehead" id="t-linehead0763c14"></a>王白佛言：「唯然，世尊！食共同甘，并命 <a class="t" id="t0763c15"></a>不恨。」</p>
<p><a class="t-linehead" id="t-linehead0763c15"></a>佛告王曰：「當以此方便，知昔日出處 <a class="t" id="t0763c16"></a>極卑，漸漸積功，與王同歡，以是之故，現世 <a class="t" id="t0763c17"></a>作福得受現報。」</p>
<p><a class="t-linehead" id="t-linehead0763c17"></a>佛告王曰：「彼有勞之人，經 <a class="t" id="t0763c18"></a>歷年歲，來白王言：『我等功勞已立，王所 <a class="t" id="t0763c19"></a>朋知，欲從王求意所願。』王當以與不乎？」</p>
<a class="t" id="t0763c20"></a>
<p><a class="t-linehead" id="t-linehead0763c20"></a>王白佛言：「隨彼所願而不違之。」</p>
<p><a class="t-linehead" id="t-linehead0763c20"></a>佛告王 <a class="t" id="t0763c21"></a>曰：「彼有勞之人，欲得辭王，剃除鬚髮，著 <a class="t" id="t0763c22"></a>三法衣，出家學道，修清淨行。王聽不乎？」</p>
<p><a class="t-linehead" id="t-linehead0763c22"></a>王白 <a class="t" id="t0763c23"></a>佛言：「唯然，聽之。」</p>
<p><a class="t-linehead" id="t-linehead0763c23"></a>佛告王曰：「設王見彼 <a class="t" id="t0763c24"></a>剃除鬚髮，出家學道，在我左右；王欲何所 <a class="t" id="t0763c25"></a>施為？」</p>
<p><a class="t-linehead" id="t-linehead0763c25"></a>王白佛言：「承事供養，隨時禮拜。」</p>
<p><a class="t-linehead" id="t-linehead0763c25"></a>佛 <a class="t" id="t0763c26"></a>告王曰：「以此方便，知現作福得受現報。 <a class="t" id="t0763c27"></a>設彼有勞之人，持戒完具，無有所犯；王欲 <a class="t" id="t0763c28"></a>何所施行？」</p>
<p><a class="t-linehead" id="t-linehead0763c28"></a>王白佛言：「盡其形壽供給衣 <a class="t" id="t0763c29"></a>被、飲食、床敷臥具、病瘦醫藥，不使缺減。」</p>
<p><a class="t-linehead" id="t-linehead0763c29"></a>佛 <a class="t" id="t0764a01"></a>告王曰：「以此方便，知現身作福得受現 <a class="t" id="t0764a02"></a>報。設復彼人已作沙門，盡有漏，成無漏，心 <a class="t" id="t0764a03"></a>解脫、智慧解脫，己身作證而自遊化，生死 <a class="t" id="t0764a04"></a>已盡，梵行已立，所作已辦，更不復受有，如實 <a class="t" id="t0764a05"></a>知之。王欲何為？」</p>
<p><a class="t-linehead" id="t-linehead0764a05"></a>王白佛言：「我當盡形 <a class="t" id="t0764a06"></a>壽，承事供養衣被、飲食，床臥具、病瘦醫藥， <a class="t" id="t0764a07"></a>不令有乏。」</p>
<p><a class="t-linehead" id="t-linehead0764a07"></a>佛告王曰：「當以此方便，知現 <a class="t" id="t0764a08"></a>世作福得受現報。設復彼人盡其形壽，於 <a class="t" id="t0764a09"></a>無餘涅槃界而般涅槃者，王欲何所施設？」</p>
<a class="t" id="t0764a10"></a>
<p><a class="t-linehead" id="t-linehead0764a10"></a>王白佛言：「當於四道頭起大神寺，兼以香 <a class="t" id="t0764a11"></a>華供養，懸繒、幡、蓋，承事禮敬。所以然者，彼 <a class="t" id="t0764a12"></a>是天身，非為人身。」</p>
<p><a class="t-linehead" id="t-linehead0764a12"></a>佛告王曰：「當以此方便， <a class="t" id="t0764a13"></a>知現世作福得受現報。」</p>
<p><a class="t-linehead" id="t-linehead0764a13"></a>王白佛言：「我今以 <a class="t" id="t0764a14"></a>此譬喻於中受解，今日世尊重演其義。自 <a class="t" id="t0764a15"></a>今已後信受其義，唯願世尊受為弟子！自 <a class="t" id="t0764a16"></a>歸於佛、法、比丘僧。今復懺悔，如愚、如惑，父王 <a class="t" id="t0764a17"></a>無過而取害之，今以身命自歸，唯願世尊 <a class="t" id="t0764a18"></a>除其罪 <span class="gaiji">愆 <!--gaiji,愆,1[億-音+(夫*夫)],2&#x2039D;,3--></span>，演其妙法，長夜無為，如我自知 <a class="t" id="t0764a19"></a>所作罪報，無有善本。」</p>
<p><a class="t-linehead" id="t-linehead0764a19"></a>佛告王曰：「世有二 <a class="t" id="t0764a20"></a>種人無罪而命終，如屈伸臂頃，得生天 <a class="t" id="t0764a21"></a>上。云何為二？一者不造罪本而修其善， <a class="t" id="t0764a22"></a>二者為罪，改其所造。是謂二人而取命終 <a class="t" id="t0764a23"></a>生於天上，亦無流滯。」</p>
<p><a class="t-linehead" id="t-linehead0764a23"></a>爾時，世尊便說此 <a class="t" id="t0764a24"></a>偈：</p>
<a class="t" id="t0764a25"></a>
<blockquote class="gatha">
<p>「人作極惡行，　　悔過轉微薄， <a class="t" id="t0764a26"></a><br>
日悔無懈息，　　罪根永已拔。</p>
</blockquote>
<a class="t" id="t0764a27"></a>
<p><a class="t-linehead" id="t-linehead0764a27"></a>「是故，大王！當以法治化，莫以非法。夫以法 <a class="t" id="t0764a28"></a>治化者，身壞命終，生善處天上。彼以命終， <a class="t" id="t0764a29"></a>名譽遠布，周聞四方，後人共傳：『昔日有王，正 <a class="t" id="t0764b01"></a>法治化，無有阿曲。』人以稱傳，彼人所生之 <a class="t" id="t0764b02"></a>處，增壽益算，無有中夭。是故，大王！當 <a class="t" id="t0764b03"></a>發歡喜之心，向三尊，佛、法、聖眾。如是，大王！ <a class="t" id="t0764b04"></a>當作是學。」</p>
<p><a class="t-linehead" id="t-linehead0764b04"></a>爾時，阿闍世王即從座起，頭面 <a class="t" id="t0764b05"></a>禮佛足，便退而去。王去不遠，佛告諸比丘： <a class="t" id="t0764b06"></a>「今此阿闍世王不取父王害者，今日應 <a class="t" id="t0764b07"></a>得初沙門果證，在四雙八輩之中，亦復得 <a class="t" id="t0764b08"></a>賢聖八品道，除去八愛，超越八難，雖爾， <a class="t" id="t0764b09"></a>今猶獲大幸，得無根之信。是故，比丘！為罪 <a class="t" id="t0764b10"></a>之人，當求方便，成無根之信。我優婆塞中 <a class="t" id="t0764b11"></a>得無根信者，所謂阿闍世是也。」</p>
<p><a class="t-linehead" id="t-linehead0764b11"></a>爾時，諸比 <a class="t" id="t0764b12"></a>丘聞佛所說，歡喜奉行。</p>
<a class="t" id="t0764b13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
