<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea43.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">43.6</span> <span class="mirror-right">（六）牧牛</span>
</h1>
</div>
<p><a class="t-linehead" id="t-linehead0761b14"></a>聞如是：</p>
<p>一時，佛在摩竭國神祇恒水 <a class="t" id="t0761b15"></a>側，與大比丘眾五百人俱。</p>
<p><a class="t-linehead" id="t-linehead0761b15"></a>爾時，世尊告諸 <a class="t" id="t0761b16"></a>比丘：「猶如摩竭牧牛人愚惑，少智慧，意欲 <a class="t" id="t0761b17"></a>從恒水此岸，渡牛至彼岸，亦復不觀彼 <a class="t" id="t0761b18"></a>此之岸深淺之處，便駈牛入水，先渡瘦者， <a class="t" id="t0761b19"></a>又犢尚小，在水中央，極為羸劣，不能得 <a class="t" id="t0761b20"></a>至彼岸。復次，渡中流之牛不肥不瘦，亦 <a class="t" id="t0761b21"></a>不得渡，於中受其苦惱。次復，渡極有力 <a class="t" id="t0761b22"></a>者，亦在水中，受其困厄。</p>
<p><a class="t-linehead" id="t-linehead0761b22"></a>「今我眾中比丘亦 <a class="t" id="t0761b23"></a>復如是，心意闇鈍，無有慧明，不別生死 <a class="t" id="t0761b24"></a>位，不別魔之橋船，意欲渡生死之流，不 <a class="t" id="t0761b25"></a>習於禁戒之法，便為波旬得其便也。從 <a class="t" id="t0761b26"></a>邪道求於涅槃，望得滅度，終不果獲。自 <a class="t" id="t0761b27"></a>造罪業，復墮他人著罪中。猶摩竭牧牛 <a class="t" id="t0761b28"></a>人 <span class="gaiji">黠 <!--gaiji,黠,1[烈-列+(里*吉)],2,3--></span>慧多智，意欲渡牛至彼此之岸，先 <a class="t" id="t0761b29"></a>觀察深淺之處，前渡極盛力牛到彼岸；次 <a class="t" id="t0761c01"></a>渡中流之牛，不肥不瘦，亦得渡至彼岸； <a class="t" id="t0761c02"></a>次渡極羸者，亦渡無他，小犢尋從其後 <a class="t" id="t0761c03"></a>而濟渡無為。</p>
<p><a class="t-linehead" id="t-linehead0761c03"></a>「比丘！如來亦復如是，善察今 <a class="t" id="t0761c04"></a>世、後世，觀生死之海，魔之徑路，自以八正 <a class="t" id="t0761c05"></a>道度生死之難。復以此道度不度者，猶 <a class="t" id="t0761c06"></a>如道牛之正；一正，餘者悉從。我弟子亦復 <a class="t" id="t0761c07"></a>如是，盡有漏成無漏，心解脫、智慧解脫，於 <a class="t" id="t0761c08"></a>現法中以身作證而自遊化，度魔境界至 <a class="t" id="t0761c09"></a>無為處。亦如彼有力之牛渡彼恒水得至 <a class="t" id="t0761c10"></a>彼岸。我聲聞亦復如是，斷五下結，成阿那 <a class="t" id="t0761c11"></a>含，於彼般涅槃不還來此間，度魔境界 <a class="t" id="t0761c12"></a>至無為處。如彼中流之牛，不肥不瘦，得 <a class="t" id="t0761c13"></a>渡恒水而無疑難。我弟子亦復如是，斷 <a class="t" id="t0761c14"></a>三結使，婬、怒、癡薄，成斯陀含，來至此世， <a class="t" id="t0761c15"></a>盡於苦際，斷魔境界至無為之處。如彼 <a class="t" id="t0761c16"></a>瘦 <span class="corr" title="[&gt;牛]">牛</span> 將諸小犢得渡彼恒水，我弟子亦復 <a class="t" id="t0761c17"></a>如是，斷結使，成須陀洹，必至得度，度魔 <a class="t" id="t0761c18"></a>境界，度生死之難。如彼小犢從母得渡。 <a class="t" id="t0761c19"></a>我弟子亦復如是，持信奉法，斷魔諸縛，至 <a class="t" id="t0761c20"></a>無為處。」</p>
<p><a class="t-linehead" id="t-linehead0761c20"></a>爾時，世尊便說斯偈：</p>
<a class="t" id="t0761c21"></a>
<blockquote class="gatha">
<p>「魔王所應獲，　　不究生死邊， <a class="t" id="t0761c22"></a><br>
如來今究竟，　　世間現慧明。 <a class="t" id="t0761c23"></a><br>
諸佛所覺了，　　梵志不明曉， <a class="t" id="t0761c24"></a><br>
猶涉生死岸，　　兼度未度者。 <a class="t" id="t0761c25"></a><br>
今此五種人，　　及餘不可計， <a class="t" id="t0761c26"></a><br>
欲度生死難，　　盡佛威神力。</p>
</blockquote>
<a class="t" id="t0761c27"></a>
<p><a class="t-linehead" id="t-linehead0761c27"></a>「是故，比丘！當專其心，無放逸行，亦求方便， <a class="t" id="t0761c28"></a>成賢聖八品之道；依賢聖道已，便能自度 <a class="t" id="t0761c29"></a>生死之海。所以然者，猶如彼愚牧牛之人， <a class="t" id="t0762a01"></a>外道梵志是也，自溺生死之流，復墮他人 <a class="t" id="t0762a02"></a>著罪中。彼恒水者，即是生死之海也。彼 <span class="gaiji">黠 <!--gaiji,黠,1[烈-列+(里*吉)],2,3--></span> <a class="t" id="t0762a03"></a>慧牧牛者，如來是也；度生死之難，由聖 <a class="t" id="t0762a04"></a>八品道。是故，比丘！當求方便，成八聖道。如 <a class="t" id="t0762a05"></a>是，諸比丘！當作是學。」</p>
<p><a class="t-linehead" id="t-linehead0762a05"></a>爾時，諸比丘聞佛所 <a class="t" id="t0762a06"></a>說，歡喜奉行。</p>
<a class="t" id="t0762a07"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
