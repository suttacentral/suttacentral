<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea37.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">37.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0714b13"></a>聞如是：</p>
<p>一時，佛在舍衛國祇樹給孤獨 <a class="t" id="t0714b14"></a>園。</p>
<p><a class="t-linehead" id="t-linehead0714b14"></a>爾時，生漏梵志往至世尊所，共相問訊， <a class="t" id="t0714b15"></a>在一面坐。爾時，生漏梵志白世尊言：「瞿曇！ <a class="t" id="t0714b16"></a>剎利今日意欲何求？有何行業？為著何教？ <a class="t" id="t0714b17"></a>為究竟何事？婆羅門意欲何求？有何行業？ <a class="t" id="t0714b18"></a>為著何教？究竟何事？國王今日意欲何求？ <a class="t" id="t0714b19"></a>有何行業？為著何教？為究竟何事？盜賊今 <a class="t" id="t0714b20"></a>日意欲何求？有何行業？為著何教？為究竟 <a class="t" id="t0714b21"></a>何事？女人今日意欲何求？有何行業？為著 <a class="t" id="t0714b22"></a>何教？為究竟何事？」</p>
<p><a class="t-linehead" id="t-linehead0714b22"></a>爾時，世尊告梵志曰：「剎 <a class="t" id="t0714b23"></a>利種者，常好鬪訟，多諸技術，好喜作務， <a class="t" id="t0714b24"></a>所要究竟終不中休。」</p>
<p><a class="t-linehead" id="t-linehead0714b24"></a>梵志問曰：「梵志意何 <a class="t" id="t0714b25"></a>所求？」</p>
<p><a class="t-linehead" id="t-linehead0714b25"></a>世尊告曰：「梵志意好呪術，要作居 <a class="t" id="t0714b26"></a>家，樂閑靜之處，意在梵天。」</p>
<p><a class="t-linehead" id="t-linehead0714b26"></a>又問曰：「國王意 <a class="t" id="t0714b27"></a>何所求？」</p>
<p><a class="t-linehead" id="t-linehead0714b27"></a>世尊告曰：「梵志當知，王意所欲得 <a class="t" id="t0714b28"></a>國政，意在兵仗，貪著財寶。」</p>
<p><a class="t-linehead" id="t-linehead0714b28"></a>「盜賊意何所 <a class="t" id="t0714b29"></a>求？」</p>
<p><a class="t-linehead" id="t-linehead0714b29"></a>世尊告曰：「賊意盜竊，心在姦邪，欲使人 <a class="t" id="t0714c01"></a>類不知所作。」</p>
<p><a class="t-linehead" id="t-linehead0714c01"></a>「女人意何所求？」</p>
<p><a class="t-linehead" id="t-linehead0714c01"></a>世尊告曰： <a class="t" id="t0714c02"></a>「女人意在男子，貪著財寶，心繫男女，心欲 <a class="t" id="t0714c03"></a>自由。」</p>
<p><a class="t-linehead" id="t-linehead0714c03"></a>爾時，梵志白世尊言：「甚奇！甚特！盡知 <a class="t" id="t0714c04"></a>爾許之變，如實不虛。今日比丘意何所求？」</p>
<a class="t" id="t0714c05"></a>
<p><a class="t-linehead" id="t-linehead0714c05"></a>世尊告曰：「戒德具足，心遊道法，意在四諦， <a class="t" id="t0714c06"></a>欲至涅槃。此是比丘之所求也。」</p>
<p><a class="t-linehead" id="t-linehead0714c06"></a>是時，生漏 <a class="t" id="t0714c07"></a>梵志白世尊言：「如是。世尊！比丘所行意不 <a class="t" id="t0714c08"></a>可移轉，其義實爾，瞿曇！涅槃者極為快樂。 <a class="t" id="t0714c09"></a>如來所說乃為過多，猶如盲者得視，聾者得 <a class="t" id="t0714c10"></a>聽，在闇者見明，今日如來所說亦復如是， <a class="t" id="t0714c11"></a>而無有異。我今國事猥多，欲還所止。」</p>
<p><a class="t-linehead" id="t-linehead0714c11"></a>世尊 <a class="t" id="t0714c12"></a>告曰：「宜知是時。」是時，生漏梵志即從坐起， <a class="t" id="t0714c13"></a>繞佛三匝，便退而去。</p>
<p><a class="t-linehead" id="t-linehead0714c13"></a>爾時，生漏梵志聞佛所 <a class="t" id="t0714c14"></a>說，歡喜奉行。</p>
<a class="t" id="t0714c15"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
