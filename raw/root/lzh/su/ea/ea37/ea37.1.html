<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea37.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 37</span> <span class="mirror-right">六重品第三十七之一</span></p>
<h1 class="mirror-row">
<span class="mirror-left latin">37.1</span> <span class="mirror-right">（一）</span>
</h1>
</div>
<a class="t" id="t0708c05"></a> <a class="t" id="t0708c06"></a> <a class="t" id="t0708c07"></a>
<p class="suttainfo"><span class="t-juanname">增壹阿含經卷第二十九</span><br>
<a class="t" id="t0708c08"></a> <a class="t" id="t0708c09"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0708c10"></a> <a class="t" id="t0708c11"></a>
<p><a class="t-linehead" id="t-linehead0708c11"></a>聞如是：</p>
<p>一時，佛在舍衛國祇樹給孤獨 <a class="t" id="t0708c12"></a>園。</p>
<p><a class="t-linehead" id="t-linehead0708c12"></a>爾時，世尊告諸比丘：「汝當思念六重之 <a class="t" id="t0708c13"></a>法，敬之、重之、執在心懷，無令忘失。云何 <a class="t" id="t0708c14"></a>為六？於是，比丘！身行念慈，如鏡視其形， <a class="t" id="t0708c15"></a>可敬、可貴，無令忘失。</p>
<p><a class="t-linehead" id="t-linehead0708c15"></a>「復次，口行念慈，意行 <a class="t" id="t0708c16"></a>念慈，可敬、可貴，無令忘失。</p>
<p><a class="t-linehead" id="t-linehead0708c16"></a>「復次，得法利之 <a class="t" id="t0708c17"></a>具，能與諸梵行者共之，亦無悋想，此法可 <a class="t" id="t0708c18"></a>敬、可貴，無令忘失。</p>
<p><a class="t-linehead" id="t-linehead0708c18"></a>「復次，諸有禁戒不朽、不 <a class="t" id="t0708c19"></a>敗，極為完具，而無缺漏，智者之所貴；復 <a class="t" id="t0708c20"></a>欲使此戒分布與人，使同其味；此法可 <a class="t" id="t0708c21"></a>敬、可貴，無令忘失。</p>
<p><a class="t-linehead" id="t-linehead0708c21"></a>「復次，正見賢聖得出要； <a class="t" id="t0708c22"></a>如是之見，欲與諸梵行者共同此法，亦可 <a class="t" id="t0708c23"></a>敬、可貴，無令忘失。</p>
<p><a class="t-linehead" id="t-linehead0708c23"></a>「是謂，比丘！有此六重之 <a class="t" id="t0708c24"></a>法，可敬、可貴，無令忘失。是故，諸比丘！常當 <a class="t" id="t0708c25"></a>修行身、口、意行，設得利養之具，當念分布， <a class="t" id="t0708c26"></a>莫起貪想。如是，諸比丘！當作是學。」</p>
<p><a class="t-linehead" id="t-linehead0708c26"></a>爾時，諸 <a class="t" id="t0708c27"></a>比丘聞佛所說，歡喜奉行。</p>
<a class="t" id="t0708c28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
