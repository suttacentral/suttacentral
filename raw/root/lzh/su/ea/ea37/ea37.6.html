<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea37.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">37.6</span> <span class="mirror-right">（六）</span>
</h1>
</div>
<a class="t" id="t0712c06"></a> <a class="t" id="t0712c07"></a> <a class="t" id="t0712c08"></a>
<p class="suttainfo"><span class="t-juanname">增壹阿含經卷第三十</span> <a class="t" id="t0712c09"></a> <a class="t" id="t0712c10"></a><br>
<span class="t-byline">東晉罽賓三藏瞿曇僧伽提婆譯</span><br>
<a class="t" id="t0712c11"></a>六重品第三十七之二</p>
<a class="t" id="t0712c12"></a>
<p><a class="t-linehead" id="t-linehead0712c12"></a>聞如是：</p>
<p>一時，佛在舍衛國祇樹給孤獨 <a class="t" id="t0712c13"></a>園。</p>
<p><a class="t-linehead" id="t-linehead0712c13"></a>爾時，尊者舍利弗往詣世尊所，頭面禮 <a class="t" id="t0712c14"></a>足，在一面坐。爾時，舍利弗白世尊言：「我今 <a class="t" id="t0712c15"></a>以在舍衛城夏坐，意欲人間遊化。」</p>
<p><a class="t-linehead" id="t-linehead0712c15"></a>世尊告 <a class="t" id="t0712c16"></a>曰：「今正是時。」時，舍利弗即從坐起，頭面禮 <a class="t" id="t0712c17"></a>足，便退而去。</p>
<p><a class="t-linehead" id="t-linehead0712c17"></a>時，舍利弗去未久，有一比丘 <a class="t" id="t0712c18"></a>懷誹謗意，白世尊言：「舍利弗與諸比丘共 <a class="t" id="t0712c19"></a>諍競，不懺悔，今遊行人間。」</p>
<p><a class="t-linehead" id="t-linehead0712c19"></a>爾時，世尊告一比 <a class="t" id="t0712c20"></a>丘：「汝速往持吾聲，喚舍利弗。」</p>
<p><a class="t-linehead" id="t-linehead0712c20"></a>比丘對曰：「如 <a class="t" id="t0712c21"></a>是。世尊！」</p>
<p><a class="t-linehead" id="t-linehead0712c21"></a>佛勅目連、阿難：「汝等使諸房中召 <a class="t" id="t0712c22"></a>諸比丘詣世尊所。所以然者，舍利弗所入 <a class="t" id="t0712c23"></a>三昧，今當在如來前作師子吼。」</p>
<p><a class="t-linehead" id="t-linehead0712c23"></a>是時，諸比 <a class="t" id="t0712c24"></a>丘聞佛教已，各集世尊所，頭面禮足，在一 <a class="t" id="t0712c25"></a>面坐。</p>
<p><a class="t-linehead" id="t-linehead0712c25"></a>是時，彼比丘受世尊教，即往至舍利 <a class="t" id="t0712c26"></a>弗所，語舍利弗言：「如來欲得相見。」</p>
<p><a class="t-linehead" id="t-linehead0712c26"></a>爾時，舍 <a class="t" id="t0712c27"></a>利弗往至佛所，頭面禮足，在一面坐。是時， <a class="t" id="t0712c28"></a>佛告舍利弗言：「卿向者去未久，有穢行比 <a class="t" id="t0712c29"></a>丘來至我所，而白我言：『云舍利弗比丘與 <a class="t" id="t0713a01"></a>諸比丘共諍，亦不悔過，在人間遊化。』審實 <a class="t" id="t0713a02"></a>爾乎？」</p>
<p><a class="t-linehead" id="t-linehead0713a02"></a>舍利弗白佛言：「如來自當知之。」</p>
<p><a class="t-linehead" id="t-linehead0713a02"></a>世尊 <a class="t" id="t0713a03"></a>告曰：「我自知耳。但今大眾各懷狐疑。汝今於 <a class="t" id="t0713a04"></a>大眾中，可以己辯而自明淨。」</p>
<p><a class="t-linehead" id="t-linehead0713a04"></a>舍利弗白佛 <a class="t" id="t0713a05"></a>言：「自出母胎年向八十，每自思惟，未曾 <a class="t" id="t0713a06"></a>殺生，亦不妄語，正使於調戲之中亦不妄 <a class="t" id="t0713a07"></a>語，亦復未曾鬪亂彼此；設不專意之時，或 <a class="t" id="t0713a08"></a>能有此行耳。我今，世尊！心意清淨，豈當與 <a class="t" id="t0713a09"></a>梵行人共鬪諍乎？亦如此地，亦受淨，亦受 <a class="t" id="t0713a10"></a>不淨，屎尿穢惡皆悉受之，膿血涕唾終不 <a class="t" id="t0713a11"></a>逆之；然此地亦不言惡，亦不言善，我亦如 <a class="t" id="t0713a12"></a>是，世尊！心不移轉，何得與梵行人共諍而 <a class="t" id="t0713a13"></a>遠遊行？心不專者能有此耳。我今心正，何 <a class="t" id="t0713a14"></a>得與梵行人共諍而遠遊乎？亦如水，亦能 <a class="t" id="t0713a15"></a>使好物淨，亦能使不好物淨；彼水不作是 <a class="t" id="t0713a16"></a>念：『我淨是、置是。』此亦如是，無有異想，何 <a class="t" id="t0713a17"></a>得與梵行人共鬪而遠遊乎？猶如熾火焚 <a class="t" id="t0713a18"></a>燒山野，不擇好醜，終無想念。我亦如是，豈 <a class="t" id="t0713a19"></a>當有意與梵行人共諍乎？亦如掃灑，不 <a class="t" id="t0713a20"></a>擇好醜，皆能除之，終無想念。猶如牛無其 <a class="t" id="t0713a21"></a>雙角，極自良善，亦不 <span class="gaiji">凶 <!--gaiji,凶,1[歹*凶],2&#x239D1;,3--></span>暴，善可將御，隨意 <a class="t" id="t0713a22"></a>所至，終無疑難。唯然，世尊！我心如是，亦 <a class="t" id="t0713a23"></a>不與想有所傷害，豈當與梵行人共諍 <a class="t" id="t0713a24"></a>而遠遊乎？亦如旃陀羅女著弊壞衣，在人 <a class="t" id="t0713a25"></a>間乞食亦無禁忌。我亦如是，世尊！亦無想 <a class="t" id="t0713a26"></a>念，當興諍訟而遠遊也？亦如脂釜，處處漏 <a class="t" id="t0713a27"></a>壞，有目之人皆悉觀見處處漏出。我亦如是， <a class="t" id="t0713a28"></a>世尊！九孔之中漏出不淨，豈當與梵行人 <a class="t" id="t0713a29"></a>共諍？猶如女人年少端正，復以死尸繫 <a class="t" id="t0713b01"></a>彼女頸，而厭患之。世尊！我亦如是，厭患此 <a class="t" id="t0713b02"></a>身如彼無異，豈當與梵行人共諍而遠遊 <a class="t" id="t0713b03"></a>乎？此事不然，世尊！自當知之，彼比丘亦當 <a class="t" id="t0713b04"></a>知之。設當有是者，願彼比丘受我懺悔。」</p>
<p><a class="t-linehead" id="t-linehead0713b04"></a>爾 <a class="t" id="t0713b05"></a>時，世尊告彼比丘：「汝今可自悔過。所以然 <a class="t" id="t0713b06"></a>者，若不悔者頭便破為七分。」</p>
<p><a class="t-linehead" id="t-linehead0713b06"></a>是時，彼比丘 <a class="t" id="t0713b07"></a>心懷恐怖，衣毛皆竪，即從坐起，禮如來足， <a class="t" id="t0713b08"></a>白世尊言：「我今自知犯舍利弗，唯願世尊 <a class="t" id="t0713b09"></a>受我懺悔。」</p>
<p><a class="t-linehead" id="t-linehead0713b09"></a>世尊告曰：「汝比丘！自向舍利弗 <a class="t" id="t0713b10"></a>懺悔，若不爾者頭便為七分。」</p>
<p><a class="t-linehead" id="t-linehead0713b10"></a>是時，彼比丘 <a class="t" id="t0713b11"></a>即向舍利弗頭面禮足，白舍利弗言：「唯願 <a class="t" id="t0713b12"></a>受我懺悔，愚不別真。」</p>
<p><a class="t-linehead" id="t-linehead0713b12"></a>爾時，世尊告舍利弗： <a class="t" id="t0713b13"></a>「汝今可受此比丘悔過，又以手摩頭。所以 <a class="t" id="t0713b14"></a>然者，若當不受此比丘懺悔者，頭破為 <a class="t" id="t0713b15"></a>七分。」</p>
<p><a class="t-linehead" id="t-linehead0713b15"></a>爾時，舍利弗以手摩頭，語比丘曰：「聽 <a class="t" id="t0713b16"></a>汝懺悔！如愚如惑，此佛法中極為曠大，能 <a class="t" id="t0713b17"></a>隨時悔過者，善哉！今受汝懺悔，後更莫犯。」 <a class="t" id="t0713b18"></a>如是再三。</p>
<p><a class="t-linehead" id="t-linehead0713b18"></a>是時，舍利弗告彼比丘曰：「汝更 <a class="t" id="t0713b19"></a>莫犯。所以然者，有六法入地獄，六法生 <a class="t" id="t0713b20"></a>天，六法至涅槃處。云何為六？欲害他人， <a class="t" id="t0713b21"></a>我以起此害心，便歡喜踊躍，不能自勝；我 <a class="t" id="t0713b22"></a>當教人使害他，於中起害心；以得害人， <a class="t" id="t0713b23"></a>於中起歡喜，我當得此不馨之問；未起 <a class="t" id="t0713b24"></a>此事便快愁憂。是謂有此六法，令人墮 <a class="t" id="t0713b25"></a>惡趣。</p>
<p><a class="t-linehead" id="t-linehead0713b25"></a>「云何有六，令人至善處？所謂身戒具 <a class="t" id="t0713b26"></a>足，口戒具足，意戒具足，命根清淨，不殺害 <a class="t" id="t0713b27"></a>心，無妬嫉心。是謂有此六法，生於善處。</p>
<a class="t" id="t0713b28"></a>
<p><a class="t-linehead" id="t-linehead0713b28"></a>「云何修六法至於涅槃？所謂六思念法。云 <a class="t" id="t0713b29"></a>何為六？所謂身行慈無瑕穢；口行慈無瑕 <a class="t" id="t0713c01"></a>穢；意行慈無瑕穢；若得利養之具，能與人 <a class="t" id="t0713c02"></a>等共分之而無悋想；奉持禁戒無瑕疵，智 <a class="t" id="t0713c03"></a>者所貴；如是之戒能具足諸有邪見、正見、 <a class="t" id="t0713c04"></a>賢聖出要，能得盡苦本。如是諸見皆悉分 <a class="t" id="t0713c05"></a>明。是謂六法得至涅槃。汝今，比丘！當求方 <a class="t" id="t0713c06"></a>便，行此六法。如是，比丘！當作是學。」</p>
<p><a class="t-linehead" id="t-linehead0713c06"></a>爾時，彼 <a class="t" id="t0713c07"></a>比丘重從坐起，禮舍利弗足：「我今重自懺， <a class="t" id="t0713c08"></a>如愚如惑而不別真。唯願，舍利弗！受我悔 <a class="t" id="t0713c09"></a>過，後不復犯。」</p>
<p><a class="t-linehead" id="t-linehead0713c09"></a>舍利弗曰：「聽汝悔過！賢聖法 <a class="t" id="t0713c10"></a>中極為曠大，能自改往修來，莫復更犯。」</p>
<p><a class="t-linehead" id="t-linehead0713c10"></a>爾 <a class="t" id="t0713c11"></a>時，彼比丘聞舍利弗所說，歡喜奉行。</p>
<a class="t" id="t0713c12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
