<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea17.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">17.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0585a18"></a>聞如是：</p>
<p>一時，佛在舍衛國祇樹給孤獨 <a class="t" id="t0585a19"></a>園。</p>
<p><a class="t-linehead" id="t-linehead0585a19"></a>爾時，世尊告諸比丘：「我今當說善知識 <a class="t" id="t0585a20"></a>法，亦當說惡知識法，諦聽！諦聽！善思念之。」</p>
<a class="t" id="t0585a21"></a>
<p><a class="t-linehead" id="t-linehead0585a21"></a>諸比丘對曰：「如是。世尊！」爾時，諸比丘從佛受 <a class="t" id="t0585a22"></a>教。</p>
<p><a class="t-linehead" id="t-linehead0585a22"></a>世尊告曰：「彼云何名為惡知識法？於是， <a class="t" id="t0585a23"></a>比丘！惡知識人便生此念：『我於豪族出家 <a class="t" id="t0585a24"></a>學道，餘比丘者卑賤家出家。』依己姓望，毀 <a class="t" id="t0585a25"></a>訾餘人，是謂名為惡知識法。</p>
<p><a class="t-linehead" id="t-linehead0585a25"></a>「復次，惡知識 <a class="t" id="t0585a26"></a>人便生此念：『我極精進奉諸正法，餘比丘者 <a class="t" id="t0585a27"></a>不精進持戒。』復以此義，毀呰他人，而自貢 <a class="t" id="t0585a28"></a>高，是謂為惡知識法。</p>
<p><a class="t-linehead" id="t-linehead0585a28"></a>「復次，惡 <span class="corr" title="[如&gt;知]">知</span> 識者復作 <a class="t" id="t0585a29"></a>是念：『我三昧成就，餘比丘者無有三昧，心 <a class="t" id="t0585b01"></a>意錯亂，而不一定。』彼依此三昧，常自貢高， <a class="t" id="t0585b02"></a>毀呰他人，是謂名為惡知識法。</p>
<p><a class="t-linehead" id="t-linehead0585b02"></a>「復次，惡知 <a class="t" id="t0585b03"></a>識復作是念：『我智慧第一，此餘比丘無有 <a class="t" id="t0585b04"></a>智慧。』彼依此智慧，而自貢高，毀呰他人，是 <a class="t" id="t0585b05"></a>謂名為惡知識法。</p>
<p><a class="t-linehead" id="t-linehead0585b05"></a>「復次，惡知識人復作是念： <a class="t" id="t0585b06"></a>『我今常得飯食、床褥、臥具、病瘦醫藥，此餘比 <a class="t" id="t0585b07"></a>丘不能得此供養之具。』彼依此利養之 <a class="t" id="t0585b08"></a>物，而自貢高，毀呰他人，是謂名為惡知識 <a class="t" id="t0585b09"></a>法。是謂，比丘！惡知識人行此邪業。</p>
<p><a class="t-linehead" id="t-linehead0585b09"></a>「彼云何 <a class="t" id="t0585b10"></a>為善知識之法？於是，比丘！善知識人不作 <a class="t" id="t0585b11"></a>是念：『我豪族家生，此餘比丘不是豪族家。』己 <a class="t" id="t0585b12"></a>身與彼而無有異，是謂名為善知識法。</p>
<p><a class="t-linehead" id="t-linehead0585b12"></a>「復 <a class="t" id="t0585b13"></a>次，善知識人不作是念：『我今持戒，此餘比丘 <a class="t" id="t0585b14"></a>不持戒行。』己身與彼無有增減，彼依此 <a class="t" id="t0585b15"></a>戒，不自貢高，不毀他人，是謂，比丘！名為善 <a class="t" id="t0585b16"></a>知識法。</p>
<p><a class="t-linehead" id="t-linehead0585b16"></a>「復次，比丘！善知識人復不作是念： <a class="t" id="t0585b17"></a>『我三昧成就，此餘比丘意亂不定。』己身與 <a class="t" id="t0585b18"></a>彼亦無增減，彼依此三昧，不自貢高，亦不 <a class="t" id="t0585b19"></a>毀呰他人，是謂，比丘！名為善知識法。</p>
<p><a class="t-linehead" id="t-linehead0585b19"></a>「復次， <a class="t" id="t0585b20"></a>比丘！善知識人不作是念：『我智慧成就，此 <a class="t" id="t0585b21"></a>餘比丘無有智慧。』己身與彼亦無增減，彼 <a class="t" id="t0585b22"></a>依此智慧，不自貢高，亦不毀他人，是謂， <a class="t" id="t0585b23"></a>比丘！名為善知識法。</p>
<p><a class="t-linehead" id="t-linehead0585b23"></a>「復次，比丘！善知識人不 <a class="t" id="t0585b24"></a>作是念：『我能得衣被、飯食、床褥、臥具、疾病 <a class="t" id="t0585b25"></a>醫藥，此餘比丘不能得衣被、飯食、床褥、臥 <a class="t" id="t0585b26"></a>具、疾病醫藥。』己身與彼亦無增減，彼依此 <a class="t" id="t0585b27"></a>利養，不自貢高，亦不毀他人，是謂，比丘！名 <a class="t" id="t0585b28"></a>為善知識法。」</p>
<p><a class="t-linehead" id="t-linehead0585b28"></a>爾時，世尊告諸比丘：「我今與汝 <a class="t" id="t0585b29"></a>分別惡知識法，亦復與汝說善知識法。是 <a class="t" id="t0585c01"></a>故，諸比丘！惡知識法當共遠離，善知識法念 <a class="t" id="t0585c02"></a>共修行。如是，諸比丘！當作是學。」</p>
<p><a class="t-linehead" id="t-linehead0585c02"></a>爾時，諸比 <a class="t" id="t0585c03"></a>丘聞佛所說，歡喜奉行。</p>
<a class="t" id="t0585c04"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
