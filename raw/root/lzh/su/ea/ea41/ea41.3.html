<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea41.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">41.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0745b07"></a>聞如是：</p>
<p>一時，佛在舍衛國祇樹給孤獨 <a class="t" id="t0745b08"></a>園。</p>
<p><a class="t-linehead" id="t-linehead0745b08"></a>爾時，世尊告諸比丘：「當觀七處之善，又 <a class="t" id="t0745b09"></a>察四法，於此現法之中名為上人。云何，比 <a class="t" id="t0745b10"></a>丘！觀七處之善？於是，比丘！以慈心遍滿一 <a class="t" id="t0745b11"></a>方、二方、三方、四方，四維上下，亦復如是，盡 <a class="t" id="t0745b12"></a>於世間以慈心遍滿其中。悲、喜、護心，空，無 <a class="t" id="t0745b13"></a>相、願，亦復如是。諸根具足，飲食自量，恒自覺 <a class="t" id="t0745b14"></a>悟。如是，比丘！觀七處。</p>
<p><a class="t-linehead" id="t-linehead0745b14"></a>「云何，比丘！察四處之 <a class="t" id="t0745b15"></a>法？於是，比丘！內自觀身，除去愁憂，身意止， <a class="t" id="t0745b16"></a>外復觀身身意止；內外觀身身意止。內自 <a class="t" id="t0745b17"></a>觀痛痛意止；外自觀痛痛意止；內外觀痛 <a class="t" id="t0745b18"></a>痛意止。內觀心心意止；外觀心心意止；內 <a class="t" id="t0745b19"></a>外觀心心意止，除去愁憂，無復苦患。內觀 <a class="t" id="t0745b20"></a>法法意止；外觀法法意止，內外觀法法意 <a class="t" id="t0745b21"></a>止。如是，比丘！觀四法之善。</p>
<p><a class="t-linehead" id="t-linehead0745b21"></a>「若復，比丘！如 <a class="t" id="t0745b22"></a>是七處善及察四法，於此現法中為上 <a class="t" id="t0745b23"></a>人。是故，比丘！當求方便，辦七處之善及 <a class="t" id="t0745b24"></a>觀四法。如是，比丘！當作是學。」</p>
<p><a class="t-linehead" id="t-linehead0745b24"></a>爾時，諸比丘 <a class="t" id="t0745b25"></a>聞佛所說，歡喜奉行。</p>
<a class="t" id="t0745b26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
