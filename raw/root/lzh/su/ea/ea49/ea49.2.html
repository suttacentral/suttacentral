<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea49.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">49.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0795a17"></a>聞如是：</p>
<p>一時，佛在舍衛國祇樹給孤獨 <a class="t" id="t0795a18"></a>園。</p>
<p><a class="t-linehead" id="t-linehead0795a18"></a>爾時，世尊告諸比丘：「若比丘成就十一 <a class="t" id="t0795a19"></a>法者，必能有所成長。云何為十一？於是，比 <a class="t" id="t0795a20"></a>丘！戒成就，三昧成就，智慧成就，解脫成就， <a class="t" id="t0795a21"></a>解脫見慧成就，諸根寂靜，飲食知止足，恒 <a class="t" id="t0795a22"></a>修行共法，亦知其方便，分別其義，不著利 <a class="t" id="t0795a23"></a>養。如是，比丘！若成就此十一法者，堪任長 <a class="t" id="t0795a24"></a>養。所以然者，一切諸行正有十一法。」</p>
<p><a class="t-linehead" id="t-linehead0795a24"></a>爾 <a class="t" id="t0795a25"></a>時，阿難白世尊言：「何以故，正有十一法 <a class="t" id="t0795a26"></a>無有出者。云何為十一？」</p>
<p><a class="t-linehead" id="t-linehead0795a26"></a>「所謂阿練若：乞食， <a class="t" id="t0795a27"></a>一處坐，一時食，正中食，不擇家食，守三衣， <a class="t" id="t0795a28"></a>坐樹下，露坐閑靜之處，著補納衣，若 <a class="t" id="t0795a29"></a>在塚間。是謂，比丘！有人成就此十一法，便 <a class="t" id="t0795b01"></a>能有所至。我今復重告汝，若有人十一年 <a class="t" id="t0795b02"></a>中學此法，即於現身成阿那含，轉身便 <a class="t" id="t0795b03"></a>成阿羅漢。諸比丘！且捨十一年，若九、八、七、 <a class="t" id="t0795b04"></a>六、五、四、三、二、一年學此法者，便成二果：若阿 <a class="t" id="t0795b05"></a>那含、若阿羅漢。且捨十二月，若能一月之 <a class="t" id="t0795b06"></a>中修行其法，彼比丘必成二果：若阿那含、 <a class="t" id="t0795b07"></a>若阿羅漢。所以然者，十二因緣皆出十一 <a class="t" id="t0795b08"></a>法中。所謂生、老、病、死、愁、憂、苦、惱。</p>
<p><a class="t-linehead" id="t-linehead0795b08"></a>「我今教諸比 <a class="t" id="t0795b09"></a>丘，當如迦葉比丘之比，設有人行謙苦之 <a class="t" id="t0795b10"></a>法，此行難及。所以然者，迦葉比丘成就此 <a class="t" id="t0795b11"></a>十一法。當知過去多薩阿竭成等正覺，亦成 <a class="t" id="t0795b12"></a>就此十一苦法。今迦葉比丘，皆愍念一切 <a class="t" id="t0795b13"></a>眾生，若供養過去諸聲聞，後身方當乃得 <a class="t" id="t0795b14"></a>受報，設供養迦葉者，現身便受其報；設 <a class="t" id="t0795b15"></a>我不成無上等正覺，後當由迦葉成等正 <a class="t" id="t0795b16"></a>覺。由此因緣故，迦葉比丘勝過去諸聲聞， <a class="t" id="t0795b17"></a>其能如迦葉比丘者，此則上行。如是，比丘！ <a class="t" id="t0795b18"></a>當作是學。」</p>
<p><a class="t-linehead" id="t-linehead0795b18"></a>爾時，諸比丘聞佛所說，歡喜奉 <a class="t" id="t0795b19"></a>行。</p>
<a class="t" id="t0795b20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
