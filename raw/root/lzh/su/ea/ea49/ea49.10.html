<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea49.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">49.10</span> <span class="mirror-right">（一〇）</span>
</h1>
</div>
<p><a class="t-linehead" id="t-linehead0806a17"></a>聞如是：</p>
<p>一時，佛在舍衛國祇樹給孤獨 <a class="t" id="t0806a18"></a>園。</p>
<p><a class="t-linehead" id="t-linehead0806a18"></a>爾時，世尊告諸比丘：「若有眾生修行慈 <a class="t" id="t0806a19"></a>心解脫，廣布其義，與人演說，當獲此十一 <a class="t" id="t0806a20"></a>果報。云何為十一？臥安，覺安，不見惡夢，天 <a class="t" id="t0806a21"></a>護，人愛，不毒，不兵，水、火、盜賊終不侵抂。若 <a class="t" id="t0806a22"></a>身壞命終，生梵天上。是謂，比丘！能行慈心， <a class="t" id="t0806a23"></a>獲此十一之福。」</p>
<p><a class="t-linehead" id="t-linehead0806a23"></a>爾時，世尊便說斯偈：</p>
<a class="t" id="t0806a24"></a>
<blockquote class="gatha">
<p>「若有行慈心，　　亦無放逸行， <a class="t" id="t0806a25"></a><br>
諸結漸漸薄，　　轉見於道跡。 <a class="t" id="t0806a26"></a><br>
以能行此慈，　　當生梵天上， <a class="t" id="t0806a27"></a><br>
速疾得滅度，　　永至無為處。 <a class="t" id="t0806a28"></a><br>
不殺無害心，　　亦無勝負意， <a class="t" id="t0806a29"></a><br>
行慈普一切，　　終無怨恨心。</p>
</blockquote>
<a class="t" id="t0806b01"></a>
<p><a class="t-linehead" id="t-linehead0806b01"></a>「是故，比丘！當求方便，行於慈心，廣布其義。 <a class="t" id="t0806b02"></a>如是，比丘！當作是學。」</p>
<p><a class="t-linehead" id="t-linehead0806b02"></a>爾時，諸比丘聞佛所 <a class="t" id="t0806b03"></a>說，歡喜奉行。</p>
<a class="t" id="t0806b04"></a>
<p class="endsection"><span class="t-juanname">增壹阿含經卷第四十七</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
