<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.229"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 229</span><span class="mirror-right">（二二九）</span></h1></div><p><a class="t-linehead" id="t-linehead0457c29"></a>如是我聞：</p><p><a class="t-linehead" id="t-linehead0457c29"></a>一時，佛在舍衛國祇樹給孤<a class="t" id="t0458a01"></a>獨園。爾時，尊者婆耆奢在空靜處，時欲撿<a class="t" id="t0458a02"></a>心，繫念思惟，卒起異想，生不憙樂，即自覺<a class="t" id="t0458a03"></a>知：「我於今者，便失善利。夫出家者，名為難<a class="t" id="t0458a04"></a>得；若有是心不名難得，我今便為退失善心，<a class="t" id="t0458a05"></a>得于惡心，今當說心，多諸過惡，說厭患偈。」時<a class="t" id="t0458a06"></a>彼尊者即說偈言：</p><a class="t" id="t0458a07"></a><blockquote class="gatha"><p>「棄捨樂諸著，　　及不樂著者，<a class="t" id="t0458a08"></a><br>捨衣貪嗜覺，　　不造煩惱林。<a class="t" id="t0458a09"></a><br>欲枝下垂布，　　眾生樂緣著，<a class="t" id="t0458a10"></a><br>能斷於欲林，　　是名為比丘。<a class="t" id="t0458a11"></a><br>不垂下著欲，　　無林名比丘，<a class="t" id="t0458a12"></a><br>第六意出覺。　　然此欲覺者，<a class="t" id="t0458a13"></a><br>世間所樂著，　　若得出覺意，<a class="t" id="t0458a14"></a><br>能離非結著，　　不樂於勝欲。<a class="t" id="t0458a15"></a><br>樂出麁惡言，　　不名為比丘，<a class="t" id="t0458a16"></a><br>樂嗜於受身，　　因見聞意識，<a class="t" id="t0458a17"></a><br>想著生五根，　　能離欲想著，<a class="t" id="t0458a18"></a><br>不受塗污辱，　　是名得解脫。<a class="t" id="t0458a19"></a><br>大地及虛空，　　世間有色處，<a class="t" id="t0458a20"></a><br>悉皆歸散壞，　　一切同盡滅。<a class="t" id="t0458a21"></a><br>知見是事已，　　行法已決定，<a class="t" id="t0458a22"></a><br>諸處不生受，　　質直不諂偽。<a class="t" id="t0458a23"></a><br>雖求念存身，　　為有所利益，<a class="t" id="t0458a24"></a><br>若能如是者，　　同彼入涅槃。」</p></blockquote><a class="t" id="t0458a25"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
