<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.170"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 170</span><span class="mirror-right">（一七〇）</span></h1></div><p><a class="t-linehead" id="t-linehead0436c29"></a>如是我聞：</p><p><a class="t-linehead" id="t-linehead0436c29"></a>一時，佛在舍衛國祇樹給孤<a class="t" id="t0437a01"></a>獨園。時有一天，光色倍常，來詣佛所，身光顯<a class="t" id="t0437a02"></a>照，遍于祇洹，赫然大明，却坐一面，而說偈言：</p><a class="t" id="t0437a03"></a><blockquote class="gatha"><p>「端坐百牟鋑，　　頭上亦火然，<a class="t" id="t0437a04"></a><br>應勤思方便，　　而斷於欲結。」</p></blockquote><a class="t" id="t0437a05"></a><p><a class="t-linehead" id="t-linehead0437a05"></a>爾時，世尊以偈答曰：</p><a class="t" id="t0437a06"></a><blockquote class="gatha"><p>「端坐百牟鋑，　　頭上亦火然，<a class="t" id="t0437a07"></a><br>念覺之比丘，　　應勤思方便，<a class="t" id="t0437a08"></a><br>而斷於邊見，　　及以吾我見。」</p></blockquote><a class="t" id="t0437a09"></a><p><a class="t-linehead" id="t-linehead0437a09"></a>天復以偈讚曰：</p><a class="t" id="t0437a10"></a><blockquote class="gatha"><p>「往昔已曾見，　　婆羅門涅槃，<a class="t" id="t0437a11"></a><br>嫌怖久棄捨，　　能度世間愛。」</p></blockquote><a class="t" id="t0437a12"></a><p><a class="t-linehead" id="t-linehead0437a12"></a>爾時，此天說是偈已，歡喜還宮。</p><a class="t" id="t0437a13"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
