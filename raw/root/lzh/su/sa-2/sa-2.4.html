<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.4"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 4</span><span class="mirror-right">（四）</span></h1></div><p><a class="t-linehead" id="t-linehead0374c11"></a>如是我聞：</p><p><a class="t-linehead" id="t-linehead0374c11"></a>一時，佛在舍衛國祇樹給孤<a class="t" id="t0374c12"></a>獨園。爾時，眾多比丘，食時已到，著衣持鉢入<a class="t" id="t0374c13"></a>城乞食。時，諸比丘聞釋子象首比丘在於城<a class="t" id="t0374c14"></a>內遇病命終，食訖迴還，往至佛所，禮佛足已，<a class="t" id="t0374c15"></a>在一面坐。白佛言：「世尊！我等比丘，晨朝著衣<a class="t" id="t0374c16"></a>持鉢，入城乞食，聞象首比丘其命已終，唯願<a class="t" id="t0374c17"></a>世尊為我解說象首比丘為生何處？受何果<a class="t" id="t0374c18"></a>報？」佛告諸比丘：「夫能增長三非法者，身壞命<a class="t" id="t0374c19"></a>終，必墮地獄。云何名為三種非法？所謂增長<a class="t" id="t0374c20"></a>慳貪、愚癡、瞋恚。今此比丘犯三非法，比丘當<a class="t" id="t0374c21"></a>知，墮於地獄。」</p><p><a class="t-linehead" id="t-linehead0374c21"></a>爾時，世尊即說偈言：</p><a class="t" id="t0374c22"></a><blockquote class="gatha"><p>「若生不善心，　　成就貪瞋癡，<a class="t" id="t0374c23"></a><br>此身自作惡，　　還復害於己，<a class="t" id="t0374c24"></a><br>如芭蕉生實，　　自害於其身。<a class="t" id="t0374c25"></a><br>若無貪瞋癡，　　是名為智慧，<a class="t" id="t0374c26"></a><br>不害於己身，　　是名勝丈夫。<a class="t" id="t0374c27"></a><br>是以應除斷，　　貪瞋癡大患。」</p></blockquote><a class="t" id="t0374c28"></a><p><a class="t-linehead" id="t-linehead0374c28"></a>時，諸比丘聞佛所說，歡喜奉行。</p><a class="t" id="t0374c29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
