<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.125"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 125</span><span class="mirror-right">（一二五）</span></h1></div><p><a class="t-linehead" id="t-linehead0421a11"></a>如是我聞：</p><p><a class="t-linehead" id="t-linehead0421a11"></a>一時，佛在王舍城迦蘭陀竹<a class="t" id="t0421a12"></a>林。時，聚落主名曰惡性，往詣佛所，頂禮佛<a class="t" id="t0421a13"></a>足，在一面坐。即白佛言：「世尊！如世有人無<a class="t" id="t0421a14"></a>所修集，惱觸於他，作惱觸語。是故諸人，咸<a class="t" id="t0421a15"></a>稱其人，名為極惡。」</p><p><a class="t-linehead" id="t-linehead0421a15"></a>佛告聚落主：「設有一人，<a class="t" id="t0421a16"></a>惱觸於彼，作惱害語，出惱語故，令他瞋忿，<a class="t" id="t0421a17"></a>以是之故，名為惡性。不修正見、正業、正語、正<a class="t" id="t0421a18"></a>命、正念、正方便、正志、正定，不修正定故，惱觸<a class="t" id="t0421a19"></a>於彼。以惱觸故，極生瞋忿。以瞋忿故，出瞋忿<a class="t" id="t0421a20"></a>語。出瞋語故，名為惡性。」</p><p><a class="t-linehead" id="t-linehead0421a20"></a>時，村主言：「希有瞿<a class="t" id="t0421a21"></a>曇！實如所言，以惱觸故，實名惡性。我以不<a class="t" id="t0421a22"></a>修正見故，為彼觸惱。以惱觸故，稱我惡性。一<a class="t" id="t0421a23"></a>切世人咸皆稱我，以為惡性，從是已來，名為<a class="t" id="t0421a24"></a>惡性。」村主復言：「瞿曇！云何得不惱觸？」</p><p><a class="t-linehead" id="t-linehead0421a24"></a>「無惱觸<a class="t" id="t0421a25"></a>故，得無惱語。雖復為彼之所惱觸，不惱於<a class="t" id="t0421a26"></a>他。雖復為彼之所惱語，而不惱語以惱於<a class="t" id="t0421a27"></a>彼。雖為他惱，不生心惱。以不惱故，世人咸稱<a class="t" id="t0421a28"></a>能忍善者，亦復於彼生忍善想。若如是者，能<a class="t" id="t0421a29"></a>修正見。修正見故，正業、正語、正命、正志、正方<a class="t" id="t0421b01"></a>便、正定、正念。修正定故，為他所觸，而不生惱。<a class="t" id="t0421b02"></a>不生惱故，名為忍善。」</p><p><a class="t-linehead" id="t-linehead0421b02"></a>村主言：「希有瞿曇！所說<a class="t" id="t0421b03"></a>甚善。實如所言，我以不修正見故，為他所惱。<a class="t" id="t0421b04"></a>為他惱故，出惱觸言，是以世人，稱我惡性，皆<a class="t" id="t0421b05"></a>生惡想，故名惡性。不修八正道故，為他所觸，<a class="t" id="t0421b06"></a>出惱觸語，遂至瞋忿。有是想故，世人稱我，<a class="t" id="t0421b07"></a>以為惡性。」</p><p><a class="t-linehead" id="t-linehead0421b07"></a>村主言：「瞿曇！我從今已後，如是<a class="t" id="t0421b08"></a>惡性，卒暴、我慢、凶險，我當捨棄。」</p><p><a class="t-linehead" id="t-linehead0421b08"></a>佛讚之曰：「汝<a class="t" id="t0421b09"></a>若如是，實為甚善。」</p><p><a class="t-linehead" id="t-linehead0421b09"></a>時，彼村主聞佛所說，歡喜<a class="t" id="t0421b10"></a>頂禮而去。</p><a class="t" id="t0421b11"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
