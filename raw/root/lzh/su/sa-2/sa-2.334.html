<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.334"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 334</span><span class="mirror-right">（三三四）</span></h1></div><p><a class="t-linehead" id="t-linehead0486c19"></a>如是我聞：</p><p><a class="t-linehead" id="t-linehead0486c19"></a>一時，佛在舍衛國祇樹給孤<a class="t" id="t0486c20"></a>獨園。爾時，佛告諸比丘：「生死長遠，無有邊際，<a class="t" id="t0486c21"></a>無有能知其根源者。一切眾生皆為無明之<a class="t" id="t0486c22"></a>所覆蓋，愛所纏縛，流轉生死，無有窮已；過去<a class="t" id="t0486c23"></a>億劫恒受眾苦，一切無有能得知者。」復告比<a class="t" id="t0486c24"></a>丘：「假設有人，丸大地土，猶如豆粒，以此豆粒<a class="t" id="t0486c25"></a>欲數過去所受生母，盡此地土，亦不能得盡<a class="t" id="t0486c26"></a>其邊際。」餘如上說。「是故汝等，應作是學，學斷<a class="t" id="t0486c27"></a>後有，懃求方便，斷於後有。」</p><p><a class="t-linehead" id="t-linehead0486c27"></a>佛說是已，諸比丘<a class="t" id="t0486c28"></a>聞佛所說，歡喜奉行。</p><a class="t" id="t0486c29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
