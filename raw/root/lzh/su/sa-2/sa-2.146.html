<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.146"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 146</span><span class="mirror-right">（一四六）</span></h1></div><p><a class="t-linehead" id="t-linehead0429a23"></a>如是我聞：</p><p><a class="t-linehead" id="t-linehead0429a23"></a>一時，佛在舍衛國祇樹給孤<a class="t" id="t0429a24"></a>獨園。爾時，佛告諸比丘：「如是三種善調乘馬，<a class="t" id="t0429a25"></a>應為王者及王子乘。何等三種？所謂駿疾具<a class="t" id="t0429a26"></a>足、色具足、乘具足。三種比丘，如彼三馬。若<a class="t" id="t0429a27"></a>比丘具足三事，宜應禮拜供養，合掌讚嘆，是<a class="t" id="t0429a28"></a>名三事具足。云何色具足？具持禁戒，於波羅<a class="t" id="t0429a29"></a>提木叉善能護持，往返出入，具諸威儀。於<a class="t" id="t0429b01"></a>小罪中，心生大怖，堅持禁戒，無有毀損，是<a class="t" id="t0429b02"></a>名色具足。云何力具足？惡法未生，能令不生<a class="t" id="t0429b03"></a>惡法，已生方便令滅；善法未生方便令生，<a class="t" id="t0429b04"></a>善法已生方便令增廣。是名力具足。云何駿<a class="t" id="t0429b05"></a>疾具足？若佛法中，如實知見四真諦已，是名<a class="t" id="t0429b06"></a>駿疾具足。」</p><p><a class="t-linehead" id="t-linehead0429b06"></a>佛說是已，諸比丘聞佛所說，歡喜<a class="t" id="t0429b07"></a>奉行。</p><a class="t" id="t0429b08"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
