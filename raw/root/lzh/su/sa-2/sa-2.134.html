<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.134"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 134</span><span class="mirror-right">（一三四）</span></h1></div><p><a class="t-linehead" id="t-linehead0426b11"></a>如是我聞：一時，佛在舍衛國祇樹給孤<a class="t" id="t0426b12"></a>獨園。時，有一天光色倍常，於其夜中，來詣佛<a class="t" id="t0426b13"></a>所，禮佛足已，在一面坐。時，此天光甚為熾<a class="t" id="t0426b14"></a>盛，普照祇洹，悉皆大明。爾時，此天却坐一<a class="t" id="t0426b15"></a>面，而說偈言：</p><a class="t" id="t0426b16"></a><blockquote class="gatha"><p>「云何於晝夜，　　福業常增長？<a class="t" id="t0426b17"></a><br>如法而持戒，　　何人趣天道？」</p></blockquote><a class="t" id="t0426b18"></a><p><a class="t-linehead" id="t-linehead0426b18"></a>爾時，世尊復說偈言：</p><a class="t" id="t0426b19"></a><blockquote class="gatha"><p>「種植園苑林，　　洪流置橋船，<a class="t" id="t0426b20"></a><br>曠野造好井，　　要路造客舍，<a class="t" id="t0426b21"></a><br>是人於日夜，　　福業常增長，<a class="t" id="t0426b22"></a><br>正法淨持戒，　　如是趣天道。」</p></blockquote><a class="t" id="t0426b23"></a><p><a class="t-linehead" id="t-linehead0426b23"></a>天讚偈曰：</p><a class="t" id="t0426b24"></a><blockquote class="gatha"><p>「往昔已曾見，　　婆羅門涅槃，<a class="t" id="t0426b25"></a><br>嫌怖久棄捨，　　能度世間愛。」</p></blockquote><a class="t" id="t0426b26"></a><p><a class="t-linehead" id="t-linehead0426b26"></a>爾時，此天說此偈已，歡喜還宮。</p><a class="t" id="t0426b27"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
