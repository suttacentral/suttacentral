<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.96"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 96</span><span class="mirror-right">（九六）</span></h1></div><p><a class="t-linehead" id="t-linehead0407c21"></a>如是我聞：</p><p><a class="t-linehead" id="t-linehead0407c21"></a>一時，佛遊拘薩羅國，夜止娑<a class="t" id="t0407c22"></a>羅林。爾時，有一婆羅門近林耕殖，由晨行<a class="t" id="t0407c23"></a>田，因到佛所。白佛言：「世尊！我近林耕，故樂此<a class="t" id="t0407c24"></a>林。汝今亦樂此娑羅林，將非此中而耕種耶？」<a class="t" id="t0407c25"></a>時，婆羅門即說偈言：</p><a class="t" id="t0407c26"></a><blockquote class="gatha"><p>「汝將欲種殖，　　而樂此林耶？<a class="t" id="t0407c27"></a><br>無侶憘空寂，　　以此林樂耶？」</p></blockquote><a class="t" id="t0407c28"></a><p><a class="t-linehead" id="t-linehead0407c28"></a>爾時，世尊說偈答曰：</p><a class="t" id="t0407c29"></a><blockquote class="gatha"><p>「我於斯林中，　　都無有所作，<a class="t" id="t0408a01"></a><br>拔斷其根本，　　一切盡枯摧。<a class="t" id="t0408a02"></a><br>於林而無林，　　已得出於林，<a class="t" id="t0408a03"></a><br>我永棄所樂，　　禪定斷染著。」</p></blockquote><a class="t" id="t0408a04"></a><p><a class="t-linehead" id="t-linehead0408a04"></a>時，婆羅門復說偈言：</p><a class="t" id="t0408a05"></a><blockquote class="gatha"><p>「汝實名佛陀，　　於諸世間尊，<a class="t" id="t0408a06"></a><br>善能滅諸結，　　離於諸畜積。<a class="t" id="t0408a07"></a><br>世間之最上，　　盡後有邊際，<a class="t" id="t0408a08"></a><br>汝傾欲華幢，　　故號為世尊。」</p></blockquote><a class="t" id="t0408a09"></a><p><a class="t-linehead" id="t-linehead0408a09"></a>婆羅門說是偈已，歡喜而去。</p><a class="t" id="t0408a10"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
