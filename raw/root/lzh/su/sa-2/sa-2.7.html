<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.7"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 7</span><span class="mirror-right">（七）</span></h1></div><p><a class="t-linehead" id="t-linehead0375b21"></a>如是我聞：</p><p><a class="t-linehead" id="t-linehead0375b21"></a>一時，佛在舍衛國祇樹給孤<a class="t" id="t0375b22"></a>獨園。爾時，有比丘名曰窒師，是佛姑子。恃佛<a class="t" id="t0375b23"></a>故，恒懷憍慢，不敬長老有德比丘，無有慚愧，<a class="t" id="t0375b24"></a>每常多言。若諸比丘少有所說，便生瞋恚。時，<a class="t" id="t0375b25"></a>諸比丘見其如是，往詣佛所，合掌禮足，在一<a class="t" id="t0375b26"></a>面坐。白佛言：「世尊！窒師比丘常生憍慢，自說<a class="t" id="t0375b27"></a>我是佛姑之子，輕慢諸餘長老比丘，恒多言<a class="t" id="t0375b28"></a>說。若諸比丘少有所說，便生瞋忿。」</p><p><a class="t-linehead" id="t-linehead0375b28"></a>佛告諸<a class="t" id="t0375b29"></a>比丘：「汝等今者可往喚彼窒師比丘。」諸比丘<a class="t" id="t0375c01"></a>等受佛教已，往喚窒師。窒師受勅，即詣佛所，<a class="t" id="t0375c02"></a>禮佛足已，在一面立。</p><p><a class="t-linehead" id="t-linehead0375c02"></a>如來爾時告窒師言：「汝<a class="t" id="t0375c03"></a>見諸長宿比丘無恭敬心，無慚無愧，自多言<a class="t" id="t0375c04"></a>說。若諸比丘少有所說，便生瞋忿。為實爾不？」<a class="t" id="t0375c05"></a>窒師白言：「實爾，世尊。」</p><p><a class="t-linehead" id="t-linehead0375c05"></a>佛告窒師：「汝今若是我<a class="t" id="t0375c06"></a>姑之子，應於宿德長老諸比丘深生恭敬，<a class="t" id="t0375c07"></a>有慚有愧，應自少語。聞他所說，宜應忍受。」</p><p><a class="t-linehead" id="t-linehead0375c07"></a>爾<a class="t" id="t0375c08"></a>時，世尊即說偈言：</p><a class="t" id="t0375c09"></a><blockquote class="gatha"><p>「恒應修善莫生瞋，　　若生瞋恚名不善。<a class="t" id="t0375c10"></a><br>窒師汝今於我所，　　宜應斷瞋及憍慢，<a class="t" id="t0375c11"></a><br>習行諸善修梵行，　　若如是者我慶悅。」</p></blockquote><a class="t" id="t0375c12"></a><p><a class="t-linehead" id="t-linehead0375c12"></a>佛說是已，諸比丘聞佛所說，歡喜奉行。</p><a class="t" id="t0375c13"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
