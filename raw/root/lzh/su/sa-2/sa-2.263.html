<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.263"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 263</span><span class="mirror-right">（二六三）</span></h1></div><p><a class="t-linehead" id="t-linehead0466b07"></a>如是我聞：</p><p><a class="t-linehead" id="t-linehead0466b07"></a>一時，佛在舍衛國祇樹給孤<a class="t" id="t0466b08"></a>獨園。爾時，世尊著衣持鉢，入城乞食。時有一<a class="t" id="t0466b09"></a>老婆羅門，捉杖持鉢而行乞食，遙見佛已，往<a class="t" id="t0466b10"></a>至佛所，而作是言：「我捉杖持鉢，從他乞食，汝<a class="t" id="t0466b11"></a>亦乞食，我之與汝俱是比丘。」</p><p><a class="t-linehead" id="t-linehead0466b11"></a>爾時，世尊即說<a class="t" id="t0466b12"></a>偈言：</p><a class="t" id="t0466b13"></a><blockquote class="gatha"><p>「不必從他乞，　　得名為比丘。<a class="t" id="t0466b14"></a><br>雖具在家法，　　正修於梵行。<a class="t" id="t0466b15"></a><br>福果及惡報，　　俱斷無相著，<a class="t" id="t0466b16"></a><br>乾竭諸有結，　　是名比丘法。」</p></blockquote><a class="t" id="t0466b17"></a><p><a class="t-linehead" id="t-linehead0466b17"></a>佛說是已，諸比丘聞佛所說，歡喜奉行。</p><a class="t" id="t0466b18"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
