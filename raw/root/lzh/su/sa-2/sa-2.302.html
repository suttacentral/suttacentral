<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.302"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 302</span><span class="mirror-right">（三〇二）</span></h1></div><p><a class="t-linehead" id="t-linehead0476c28"></a>如是我聞：</p><p><a class="t-linehead" id="t-linehead0476c28"></a>一時，佛在舍衛國祇樹給孤<a class="t" id="t0476c29"></a>獨園。時有天子名月自在，威光顯照，遍于祇<a class="t" id="t0477a01"></a>洹，頂禮佛足，却坐一面，而說偈言：</p><a class="t" id="t0477a02"></a><blockquote class="gatha"><p>「修禪至盡處，　　食草雞鹿戒，<a class="t" id="t0477a03"></a><br>成就於棄樂，　　逮得於四禪。」</p></blockquote><a class="t" id="t0477a04"></a><p><a class="t-linehead" id="t-linehead0477a04"></a>爾時，世尊以偈答曰：</p><a class="t" id="t0477a05"></a><blockquote class="gatha"><p>「雖復修彼禪，　　猶在生死網，<a class="t" id="t0477a06"></a><br>能具正念者，　　獨處心惔怕，<a class="t" id="t0477a07"></a><br>遠離於生死，　　如鵠出網羅。」</p></blockquote><a class="t" id="t0477a08"></a><p><a class="t-linehead" id="t-linehead0477a08"></a>時月自在天子聞佛所說，歡喜頂禮，還于天<a class="t" id="t0477a09"></a>宮。</p><a class="t" id="t0477a10"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
