<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.137"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 137</span><span class="mirror-right">（一三七）</span></h1></div><p><a class="t-linehead" id="t-linehead0427a18"></a>如是我聞：</p><p><a class="t-linehead" id="t-linehead0427a18"></a>一時，佛在舍衛國祇樹給孤<a class="t" id="t0427a19"></a>獨園。時，有一天光色倍常，於其夜中，來詣佛<a class="t" id="t0427a20"></a>所，甚為熾盛，遍照祇洹，却在一面，而說偈<a class="t" id="t0427a21"></a>言：</p><a class="t" id="t0427a22"></a><blockquote class="gatha"><p>「如遠至他國，　　誰為可親者？<a class="t" id="t0427a23"></a><br>於其居家中，　　復以誰為親？<a class="t" id="t0427a24"></a><br>於其資財中，　　復以誰為友？<a class="t" id="t0427a25"></a><br>若至後世時，　　復以誰為親？」</p></blockquote><a class="t" id="t0427a26"></a><p><a class="t-linehead" id="t-linehead0427a26"></a>爾時，世尊說偈答曰：</p><a class="t" id="t0427a27"></a><blockquote class="gatha"><p>「若遠至他國，　　行伴名為親。<a class="t" id="t0427a28"></a><br>於自居家中，　　慈母最為親。<a class="t" id="t0427a29"></a><br>於生財利所，　　眷屬乃為友。<a class="t" id="t0427b01"></a><br>能修功福者，　　是名後世親。」</p></blockquote><a class="t" id="t0427b02"></a><p><a class="t-linehead" id="t-linehead0427b02"></a>天讚偈言：</p><a class="t" id="t0427b03"></a><blockquote class="gatha"><p>「往昔已曾見，　　婆羅門涅槃，<a class="t" id="t0427b04"></a><br>嫌怖久棄捨，　　能度世間愛。」</p></blockquote><a class="t" id="t0427b05"></a><p><a class="t-linehead" id="t-linehead0427b05"></a>爾時，此天聞佛所說，歡喜而去。</p><a class="t" id="t0427b06"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
