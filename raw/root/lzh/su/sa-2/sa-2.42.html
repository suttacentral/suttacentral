<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.42"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 42</span><span class="mirror-right">（四二）</span></h1></div><p><a class="t-linehead" id="t-linehead0387b01"></a>如是我聞：一時，佛在舍衛國祇樹給孤<a class="t" id="t0387b02"></a>獨園。佛告諸比丘：「昔釋提桓因欲詣遊戲園，<a class="t" id="t0387b03"></a>勅御者摩得梨：『汝嚴駕千馬車。』時，摩得梨駕<a class="t" id="t0387b04"></a>車已訖，詣帝釋所，白帝釋言：『嚴駕已訖，宜<a class="t" id="t0387b05"></a>知是時。』爾時，帝釋出毘禪延堂，合掌西向。<a class="t" id="t0387b06"></a>時，御者摩得梨見是事已，亦生驚懼，失鞭及<a class="t" id="t0387b07"></a>轡。帝釋語言：『汝見何事，驚怖乃爾？』摩得梨<a class="t" id="t0387b08"></a>言：『摩佉釋脂之夫！我今見汝合掌西向，心<a class="t" id="t0387b09"></a>懷懼，故致失鞭轡。一切有生，皆敬於汝。一切<a class="t" id="t0387b10"></a>地主，盡屬於汝。四天王天及三十三天，皆禮<a class="t" id="t0387b11"></a>敬汝。誰復有德，勝於汝者？叉手合掌，敬向<a class="t" id="t0387b12"></a>西方。』帝釋答言『一切敬我，如汝所言。一切<a class="t" id="t0387b13"></a>天人，所恭敬者，名之為僧，今我恭敬信向於<a class="t" id="t0387b14"></a>僧。』爾時，摩得梨說偈問言：</p><a class="t" id="t0387b15"></a><blockquote class="gatha"><p>「『人身膿汗滿，　　劇於露死屍，<a class="t" id="t0387b16"></a><br>　恒患飢渴苦，　　豈<span class="corr" title="[羡&gt;羨]">羨</span>彼無家？<a class="t" id="t0387b17"></a><br>　汝今以何故，　　極能恭敬彼？<a class="t" id="t0387b18"></a><br>　彼有何威儀，　　及以道德行？<a class="t" id="t0387b19"></a><br>　願汝為我說，　　我今至心聽。』</p></blockquote><a class="t" id="t0387b20"></a><p><a class="t-linehead" id="t-linehead0387b20"></a>「爾時，釋提桓因即說偈言：</p><a class="t" id="t0387b21"></a><blockquote class="gatha"><p>「『以彼無家故，　　我實<span class="corr" title="[羡&gt;羨]">羨</span>於彼，<a class="t" id="t0387b22"></a><br>　彼亦無庫藏，　　倉庫及穀米。<a class="t" id="t0387b23"></a><br>　離諸眾事務，　　節食諧全命，<a class="t" id="t0387b24"></a><br>　善護於禁戒，　　辯說美妙法。<a class="t" id="t0387b25"></a><br>　勇健無怯心，　　行聖默然法，<a class="t" id="t0387b26"></a><br>　諸天阿脩羅，　　恒共有戰諍。<a class="t" id="t0387b27"></a><br>　一切諸人中，　　悉各有忿競，<a class="t" id="t0387b28"></a><br>　今我所敬者，　　悉皆離刀杖。<a class="t" id="t0387b29"></a><br>　一切皆積聚，　　彼悉能遠離，<a class="t" id="t0387c01"></a><br>　世間所愛著，　　彼心皆捨棄。<a class="t" id="t0387c02"></a><br>　我今敬禮者，　　遠離一切過，<a class="t" id="t0387c03"></a><br>　摩得梨！汝今　　應當知此事。』</p></blockquote><a class="t" id="t0387c04"></a><p><a class="t-linehead" id="t-linehead0387c04"></a>「爾時，摩得梨復說偈言：</p><a class="t" id="t0387c05"></a><blockquote class="gatha"><p>「『汝禮者最勝，　　我亦隨恭敬，<a class="t" id="t0387c06"></a><br>　摩佉之所禮，　　我今隨汝禮。』</p></blockquote><a class="t" id="t0387c07"></a><p><a class="t-linehead" id="t-linehead0387c07"></a>「說是偈已，帝釋乘輿而去。」</p><p><a class="t-linehead" id="t-linehead0387c07"></a>佛告諸比丘：「彼帝<a class="t" id="t0387c08"></a>釋者，處人天自在，尚能敬僧，況汝比丘，出<a class="t" id="t0387c09"></a>家修道，各宜敬僧。」</p><p><a class="t-linehead" id="t-linehead0387c09"></a>佛說是已，諸比丘聞佛<a class="t" id="t0387c10"></a>所說，歡喜奉行。</p><a class="t" id="t0387c11"></a><blockquote class="gatha"><p>帝釋、摩訶離　　以何因、夜叉<a class="t" id="t0387c12"></a><br>得眼、得善勝　　縛繫及敬佛<a class="t" id="t0387c13"></a><br>敬法、禮僧十</p></blockquote><a class="t" id="t0387c14"></a><p class="endsutta"><span class="t-juanname">別譯雜阿含經卷第二</span></p>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
