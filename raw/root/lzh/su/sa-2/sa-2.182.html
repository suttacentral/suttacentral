<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.182"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 182</span><span class="mirror-right">（一八二）</span></h1></div><p><a class="t-linehead" id="t-linehead0439a23"></a>如是我聞：</p><p><a class="t-linehead" id="t-linehead0439a23"></a>一時，佛在舍衛國祇樹給孤<a class="t" id="t0439a24"></a>獨園。時有一天，光色倍常，於其夜中，來詣佛<a class="t" id="t0439a25"></a>所，威光普照，遍于祇洹，赫然大明，却坐一<a class="t" id="t0439a26"></a>面，而說偈言：</p><a class="t" id="t0439a27"></a><blockquote class="gatha"><p>「誰得色最勝？　　誰乘和合逝？<a class="t" id="t0439a28"></a><br>當於其處住，　　習學何事業？<a class="t" id="t0439a29"></a><br>是何等種類，　　而能供養天？」</p></blockquote><a class="t" id="t0439b01"></a><p><a class="t-linehead" id="t-linehead0439b01"></a>爾時，世尊以偈答曰：</p><a class="t" id="t0439b02"></a><blockquote class="gatha"><p>「持戒有智慧，　　善能修己者，<a class="t" id="t0439b03"></a><br>念禪不放逸，　　除去四熱惱。<a class="t" id="t0439b04"></a><br>正法意解脫，　　如此得上色，<a class="t" id="t0439b05"></a><br>美妙獲最勝，　　和合斯乘道。<a class="t" id="t0439b06"></a><br>應形彼處住，　　習學於善法，<a class="t" id="t0439b07"></a><br>若有如是人，　　名知供養天。」</p></blockquote><a class="t" id="t0439b08"></a><p><a class="t-linehead" id="t-linehead0439b08"></a>天復以偈讚言：</p><a class="t" id="t0439b09"></a><blockquote class="gatha"><p>「往昔已曾見，　　婆羅門涅槃，<a class="t" id="t0439b10"></a><br>嫌怖久棄捨，　　能度世間愛。」</p></blockquote><a class="t" id="t0439b11"></a><p><a class="t-linehead" id="t-linehead0439b11"></a>爾時，此天說此偈已，歡喜還宮。</p><a class="t" id="t0439b12"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
