<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.238"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 238</span><span class="mirror-right">（二三八）</span></h1></div><p><a class="t-linehead" id="t-linehead0459c04"></a>如是我聞：</p><p><a class="t-linehead" id="t-linehead0459c04"></a>一時，佛在舍衛國祇樹給孤<a class="t" id="t0459c05"></a>獨園。時有一天，光色倍常，於其夜中，來詣佛<a class="t" id="t0459c06"></a>所，威光普照，遍于祇洹，赫然大明，却坐一<a class="t" id="t0459c07"></a>面，而說偈言：</p><a class="t" id="t0459c08"></a><blockquote class="gatha"><p>「何物覆世間？　　何物能圍繞？<a class="t" id="t0459c09"></a><br>何物縛眾生？　　云何世間住？」</p></blockquote><a class="t" id="t0459c10"></a><p><a class="t-linehead" id="t-linehead0459c10"></a>爾時，世尊以偈答曰：</p><a class="t" id="t0459c11"></a><blockquote class="gatha"><p>「老能覆世間，　　死能為圍繞，<a class="t" id="t0459c12"></a><br>愛縛於眾生，　　如法住世間。」</p></blockquote><a class="t" id="t0459c13"></a><p><a class="t-linehead" id="t-linehead0459c13"></a>爾時，天復以偈讚言：</p><a class="t" id="t0459c14"></a><blockquote class="gatha"><p>「往昔已曾見，　　婆羅門涅槃，<a class="t" id="t0459c15"></a><br>嫌怖久棄捨，　　能度世間愛。」</p></blockquote><a class="t" id="t0459c16"></a><p><a class="t-linehead" id="t-linehead0459c16"></a>爾時，此天說此偈已，歡喜而去。</p><a class="t" id="t0459c17"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
