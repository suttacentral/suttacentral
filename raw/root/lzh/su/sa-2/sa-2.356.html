<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.356"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 356</span><span class="mirror-right">（三五六）</span></h1></div><p><a class="t-linehead" id="t-linehead0490b13"></a>爾時，尊者阿那律遊俱薩羅國，止住一<a class="t" id="t0490b14"></a>林。時阿那律天上本妻，來至此林，禮尊者足，<a class="t" id="t0490b15"></a>在一面坐，即說偈言：</p><a class="t" id="t0490b16"></a><blockquote class="gatha"><p>「汝昔天上時，　　善巧奏琴樂，<a class="t" id="t0490b17"></a><br>又復能歌舞，　　縱意受快樂。<a class="t" id="t0490b18"></a><br>汝當發心願，　　還向本宮殿，<a class="t" id="t0490b19"></a><br>處三十三天，　　彼天豐諸欲，<a class="t" id="t0490b20"></a><br>天女恒翼從，　　極樂甚可樂。」</p></blockquote><a class="t" id="t0490b21"></a><p><a class="t-linehead" id="t-linehead0490b21"></a>尊者阿那律說偈答曰：</p><a class="t" id="t0490b22"></a><blockquote class="gatha"><p>「天女極為苦，　　依止於身見，<a class="t" id="t0490b23"></a><br>諸樂生天者，　　一切無不苦。<a class="t" id="t0490b24"></a><br>我不受後有，　　更不生彼天，<a class="t" id="t0490b25"></a><br>天女汝當知，　　我盡於生死。」</p></blockquote><a class="t" id="t0490b26"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
