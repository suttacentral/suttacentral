<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.139"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 139</span><span class="mirror-right">（一三九）</span></h1></div><p><a class="t-linehead" id="t-linehead0427b24"></a>如是我聞：</p><p><a class="t-linehead" id="t-linehead0427b24"></a>一時，佛在舍衛國祇樹給孤<a class="t" id="t0427b25"></a>獨園。時，有一天光色倍常，於其夜中，來詣佛<a class="t" id="t0427b26"></a>所，威光顯赫，遍照祇洹，悉皆大明，却坐一<a class="t" id="t0427b27"></a>面，而說偈言：</p><a class="t" id="t0427b28"></a><blockquote class="gatha"><p>「四時不暫停，　　命亦日夜盡，<a class="t" id="t0427b29"></a><br>壯年不久住，　　恐怖死來至，<a class="t" id="t0427c01"></a><br>為於涅槃故，　　應當勤修福。」</p></blockquote><a class="t" id="t0427c02"></a><p><a class="t-linehead" id="t-linehead0427c02"></a>爾時，世尊以偈答言：</p><a class="t" id="t0427c03"></a><blockquote class="gatha"><p>「四時不暫停，　　命亦日夜盡，<a class="t" id="t0427c04"></a><br>壯年不久住，　　恐怖死來至。<a class="t" id="t0427c05"></a><br>見於死生苦，　　而生大怖畏，<a class="t" id="t0427c06"></a><br>捨世五欲樂，　　當求於寂滅。」</p></blockquote><a class="t" id="t0427c07"></a><p><a class="t-linehead" id="t-linehead0427c07"></a>天讚偈言：</p><a class="t" id="t0427c08"></a><blockquote class="gatha"><p>「往昔已曾見，　　婆羅門涅槃，<a class="t" id="t0427c09"></a><br>嫌怖久捨棄，　　能度世間愛。」</p></blockquote><a class="t" id="t0427c10"></a><p><a class="t-linehead" id="t-linehead0427c10"></a>爾時，此天聞佛所說，歡喜而去。</p><a class="t" id="t0427c11"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
