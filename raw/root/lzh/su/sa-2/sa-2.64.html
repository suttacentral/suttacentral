<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.64"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 64</span><span class="mirror-right">（六四）</span></h1></div><p><a class="t-linehead" id="t-linehead0395c20"></a>如是我聞：</p><p><a class="t-linehead" id="t-linehead0395c20"></a>一時，佛在舍衛國祇樹給孤<a class="t" id="t0395c21"></a>獨園。爾時，摩竭提阿闍世王及波斯匿王各<a class="t" id="t0395c22"></a>嚴四兵，交兵大戰。波斯匿王大破阿闍世王<a class="t" id="t0395c23"></a>所將兵眾，并復擒得阿闍世王身。波斯匿<a class="t" id="t0395c24"></a>王既得勝已，與阿闍世王同載一車，來詣佛<a class="t" id="t0395c25"></a>所，頂禮佛足。時，波斯匿王白佛言：「世尊！此<a class="t" id="t0395c26"></a>摩竭提阿闍世王，韋提希子，我於彼所，初無<a class="t" id="t0395c27"></a>怨嫌。彼於我所，恒懷憎嫉。然其是我親友之<a class="t" id="t0395c28"></a>子，以是之故，我今欲放，令得還國。」</p><p><a class="t-linehead" id="t-linehead0395c28"></a>佛言：「大王！<a class="t" id="t0395c29"></a>可放令去。若能放彼王，於長夜有大利益。」</p><p><a class="t-linehead" id="t-linehead0395c29"></a>爾<a class="t" id="t0396a01"></a>時，世尊即說偈言：</p><a class="t" id="t0396a02"></a><blockquote class="gatha"><p>「力能破他軍，　　還為他所壞；<a class="t" id="t0396a03"></a><br>力能侵掠人，　　<span class="corr" title="[邏&gt;還] cf.【麗】">還</span>為他所掠。<a class="t" id="t0396a04"></a><br>愚謂為無報，　　必受於大苦；<a class="t" id="t0396a05"></a><br>若當命終時，　　乃知實有報。」</p></blockquote><a class="t" id="t0396a06"></a><p><a class="t-linehead" id="t-linehead0396a06"></a>佛說是已，諸比丘聞佛所說，歡喜奉行。</p><a class="t" id="t0396a07"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
