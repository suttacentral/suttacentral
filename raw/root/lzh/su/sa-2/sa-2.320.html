<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.320"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 320</span><span class="mirror-right">（三二〇）</span></h1></div><p><a class="t-linehead" id="t-linehead0480c20"></a>爾時，尊者阿那律從佛遊行，至彼摩竭<a class="t" id="t0480c21"></a>提國鬼子母宮。時阿那律中夜早起，正身端<a class="t" id="t0480c22"></a>坐，誦法句偈，及波羅延大德之偈，又復高聲<a class="t" id="t0480c23"></a>誦習其義，及修多羅等。時鬼子母所愛小子，<a class="t" id="t0480c24"></a>字賓伽羅，啼泣墮淚。時鬼子母慰撫子言：「道<a class="t" id="t0480c25"></a>人誦經，汝莫啼泣。」即說偈言：</p><a class="t" id="t0480c26"></a><blockquote class="gatha"><p>「汝賓伽羅止爾聲，　　聽道人誦法句偈，<a class="t" id="t0480c27"></a><br>聽是偈已除破戒，　　獲得清淨能守禁。<a class="t" id="t0480c28"></a><br>汝賓伽羅止爾聲，　　聽道人誦法句偈，<a class="t" id="t0480c29"></a><br>聽是偈已得不殺。　　汝賓伽羅止爾聲，<a class="t" id="t0481a01"></a><br>聽道人誦法句偈，　　聽是偈已得實語。<a class="t" id="t0481a02"></a><br>汝賓伽羅止爾聲，　　聽道人誦法句偈，<a class="t" id="t0481a03"></a><br>聽是偈已離鬼胎，　　是故汝應止啼聲。」</p></blockquote><a class="t" id="t0481a04"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
