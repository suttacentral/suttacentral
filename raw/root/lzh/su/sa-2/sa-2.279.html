<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.279"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 279</span><span class="mirror-right">（二七九）</span></h1></div><p><a class="t-linehead" id="t-linehead0471b01"></a>如是我聞：</p><p><a class="t-linehead" id="t-linehead0471b01"></a>一時，佛在舍衛國祇樹給孤<a class="t" id="t0471b02"></a>獨園。時有一天，身光晃曜，猶如電光，遍照祇<a class="t" id="t0471b03"></a>洹，赫然甚明，來詣佛所，頂禮足已，退坐一面，<a class="t" id="t0471b04"></a>而說偈言：</p><a class="t" id="t0471b05"></a><blockquote class="gatha"><p>「覺觀意欲來，　　遮止應遮止，<a class="t" id="t0471b06"></a><br>一切盡遮止，　　不造生死塵。」</p></blockquote><a class="t" id="t0471b07"></a><p><a class="t-linehead" id="t-linehead0471b07"></a>爾時，世尊以偈答曰：</p><a class="t" id="t0471b08"></a><blockquote class="gatha"><p>「覺觀意欲來，　　遮止應遮止，<a class="t" id="t0471b09"></a><br>不應一切遮，　　但遮惡覺觀。<a class="t" id="t0471b10"></a><br>惡惡應遮止，　　遮止能遮止，<a class="t" id="t0471b11"></a><br>若能如是者，　　不為生死遮。」</p></blockquote><a class="t" id="t0471b12"></a><p><a class="t-linehead" id="t-linehead0471b12"></a>天復以偈讚言：</p><a class="t" id="t0471b13"></a><blockquote class="gatha"><p>「我昔已曾見，　　婆羅門涅槃，<a class="t" id="t0471b14"></a><br>久棄捨嫌怖，　　能度世間愛。」</p></blockquote><a class="t" id="t0471b15"></a><p><a class="t-linehead" id="t-linehead0471b15"></a>爾時，此天說此偈已，歡喜還宮。</p><a class="t" id="t0471b16"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
