<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.315"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 315</span><span class="mirror-right">（三一五）</span></h1></div><p><a class="t-linehead" id="t-linehead0479c17"></a>如是我聞：</p><p><a class="t-linehead" id="t-linehead0479c17"></a>一時，佛在舍衛國祇樹給孤<a class="t" id="t0479c18"></a>獨園。時有天子名曰栴檀，來詣佛所，光顏熾<a class="t" id="t0479c19"></a>盛，明照祇洹，却立一面，而說偈言：</p><a class="t" id="t0479c20"></a><blockquote class="gatha"><p>「云何度駛流？　　晝夜恒精進，<a class="t" id="t0479c21"></a><br>如此駛流中，　　濤波甚暴急，<a class="t" id="t0479c22"></a><br>無有攀挽處，　　亦無安足地，<a class="t" id="t0479c23"></a><br>誰能處深流，　　而不為漂沒？」</p></blockquote><a class="t" id="t0479c24"></a><p><a class="t-linehead" id="t-linehead0479c24"></a>爾時，世尊以偈答曰：</p><a class="t" id="t0479c25"></a><blockquote class="gatha"><p>「一切戒完具，　　定慧充其心，<a class="t" id="t0479c26"></a><br>思惟內心念，　　此能度難度。<a class="t" id="t0479c27"></a><br>除去於欲想，　　度有結使流，<a class="t" id="t0479c28"></a><br>盡於喜愛有，　　處深不沈沒。」</p></blockquote><a class="t" id="t0479c29"></a><p><a class="t-linehead" id="t-linehead0479c29"></a>時栴檀天子聞佛所說，歡喜頂禮，還于天宮。</p><a class="t" id="t0480a01"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
