<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.49"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 49</span><span class="mirror-right">（四九）</span></h1></div><p><a class="t-linehead" id="t-linehead0390a03"></a>如是我聞：</p><p><a class="t-linehead" id="t-linehead0390a03"></a>一時，佛在舍衛國祇樹給孤<a class="t" id="t0390a04"></a>獨園。爾時，佛告諸比丘：「昔於一時，帝釋與阿<a class="t" id="t0390a05"></a>脩羅戰。當于爾時，諸天不如，阿脩羅勝。爾<a class="t" id="t0390a06"></a>時，帝釋見已不如，尋即迴駕，欲還天宮。於<a class="t" id="t0390a07"></a>其道中，見苦娑羅樹，時，樹上有金翅鳥巢。<a class="t" id="t0390a08"></a>爾時，帝釋即勅御者摩得梨言：『此巢中有二<a class="t" id="t0390a09"></a>鳥卵，脫能傷損，汝可迴車，避於此樹。』帝釋即<a class="t" id="t0390a10"></a>向摩得梨而說偈言：</p><a class="t" id="t0390a11"></a><blockquote class="gatha"><p>「『汝觀樹上巢，　　巢中有二卵，<a class="t" id="t0390a12"></a><br>　今車若往彼，　　必衝而傷破。<a class="t" id="t0390a13"></a><br>　我若以此身，　　入阿脩羅陣，<a class="t" id="t0390a14"></a><br>　喪失於身命，　　終不傷鳥卵。』</p></blockquote><a class="t" id="t0390a15"></a><p><a class="t-linehead" id="t-linehead0390a15"></a>「說是偈已，尋即迴車。時，阿脩羅眾見帝釋迴，<a class="t" id="t0390a16"></a>生大恐怖，各作是言：『帝釋向者，詐現退散。今<a class="t" id="t0390a17"></a>復迴者，必破我軍。』阿修羅眾即時退，諸天<a class="t" id="t0390a18"></a>逐退，迫到其城。」佛告諸比丘：「釋提桓因居<a class="t" id="t0390a19"></a>天王位，猶能長夜修於慈忍，汝等比丘，當<a class="t" id="t0390a20"></a>如是學。」</p><p><a class="t-linehead" id="t-linehead0390a20"></a>諸比丘聞佛所說，歡喜奉行。</p><a class="t" id="t0390a21"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
