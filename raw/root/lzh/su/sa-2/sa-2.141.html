<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.141"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 141</span><span class="mirror-right">（一四一）</span></h1></div><p><a class="t-linehead" id="t-linehead0427c26"></a>如是我聞：</p><p><a class="t-linehead" id="t-linehead0427c26"></a>一時，佛在舍衛國祇樹給孤<a class="t" id="t0427c27"></a>獨園。時，有一天光色倍常，於其夜中，來詣佛<a class="t" id="t0427c28"></a>所，威光顯照，遍于祇洹，赫然大明，却坐一<a class="t" id="t0427c29"></a>面，而說偈言：</p><a class="t" id="t0428a01"></a><blockquote class="gatha"><p>「誰於睡名寤？　　誰於寤名睡？<a class="t" id="t0428a02"></a><br>云何染塵垢？　　云何得清淨？」</p></blockquote><a class="t" id="t0428a03"></a><p><a class="t-linehead" id="t-linehead0428a03"></a>佛以偈答言：</p><a class="t" id="t0428a04"></a><blockquote class="gatha"><p>「若持五戒者，　　雖睡名為寤。<a class="t" id="t0428a05"></a><br>若造五惡者，　　雖寤名為睡。<a class="t" id="t0428a06"></a><br>若為五蓋覆，　　名為染塵垢。<a class="t" id="t0428a07"></a><br>無學五分身，　　清淨離塵垢。」</p></blockquote><a class="t" id="t0428a08"></a><p><a class="t-linehead" id="t-linehead0428a08"></a>天復說偈讚言：</p><a class="t" id="t0428a09"></a><blockquote class="gatha"><p>「往昔已曾見，　　婆羅門涅槃，<a class="t" id="t0428a10"></a><br>嫌怖久棄捨，　　能度世間愛。」</p></blockquote><a class="t" id="t0428a11"></a><p><a class="t-linehead" id="t-linehead0428a11"></a>爾時，此天聞佛所說，歡喜而去。</p><a class="t" id="t0428a12"></a><blockquote class="gatha"><p>阿練若、憍慢　　修福日夜增<a class="t" id="t0428a13"></a><br>云何得大力　　何物生歡喜<a class="t" id="t0428a14"></a><br>遠至、強親逼　　日夜有損減<a class="t" id="t0428a15"></a><br>思惟及眠寤</p></blockquote><a class="t" id="t0428a16"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
