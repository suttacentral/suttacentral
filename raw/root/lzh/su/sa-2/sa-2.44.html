<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.44"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 44</span><span class="mirror-right">（四四）</span></h1></div><p><a class="t-linehead" id="t-linehead0388a29"></a>如是我聞：</p><p><a class="t-linehead" id="t-linehead0388a29"></a>一時，佛在舍衛國祇樹給孤<a class="t" id="t0388b01"></a>獨園。爾時，世尊告諸比丘：「往昔之時，遠於聚<a class="t" id="t0388b02"></a>落阿練若處，多有諸仙在中而住。離仙處不<a class="t" id="t0388b03"></a>遠，有天阿脩羅，而共戰鬪。爾時，毘摩質多羅<a class="t" id="t0388b04"></a>阿脩羅王著五種容飾，首戴天冠，捉摩尼拂，<a class="t" id="t0388b05"></a>上戴華蓋，帶於寶劍，眾寶革屣，到仙人住處。<a class="t" id="t0388b06"></a>行不由門，從壁而入，亦復不與諸仙言語，<a class="t" id="t0388b07"></a>共相問訊，還從壁出。爾時，有一仙人而作是<a class="t" id="t0388b08"></a>語：『毘摩質多羅等無恭敬心，不與諸仙問訊<a class="t" id="t0388b09"></a>共語，從壁而出。』復有一仙而作是言：『阿脩羅<a class="t" id="t0388b10"></a>等若當恭敬問訊諸仙，應勝諸天，今必不如。』<a class="t" id="t0388b11"></a>有一仙問言：『此為是誰？』有一仙言：『此是毘摩<a class="t" id="t0388b12"></a>質多阿脩羅王。』仙人復言：『阿脩羅法知見微<a class="t" id="t0388b13"></a>淺，無有法教，無尊敬心，猶如農夫，諸天必<a class="t" id="t0388b14"></a>勝，阿脩羅負。』</p><p><a class="t-linehead" id="t-linehead0388b14"></a>「爾時帝釋後到仙邊，即捨天<a class="t" id="t0388b15"></a>王五種容飾，從門而入，慰勞諸仙，遍往<a class="t" id="t0388b16"></a>觀察，語諸仙言：『盡各安隱，無諸惱耶？』問訊<a class="t" id="t0388b17"></a>已訖，從門而出。復有一仙問言：『此為是誰？安<a class="t" id="t0388b18"></a>慰問訊，周遍察行，然後乃出，甚有法教，容儀<a class="t" id="t0388b19"></a>端正。』一仙答言：『此是帝釋。』有一仙言：『諸天極<a class="t" id="t0388b20"></a>能敬順，為行調適，諸天必勝，阿脩羅負。』</p><p><a class="t-linehead" id="t-linehead0388b20"></a>「毘<a class="t" id="t0388b21"></a>摩質多羅聞諸仙讚嘆諸天，毀呰阿脩羅，甚<a class="t" id="t0388b22"></a>大瞋恚。諸仙聞已，往詣阿脩羅所，語言：『我等<a class="t" id="t0388b23"></a>聞爾，甚大瞋忿。』即說偈言：</p><a class="t" id="t0388b24"></a><blockquote class="gatha"><p>「『我等故自來，　　欲乞索所願，<a class="t" id="t0388b25"></a><br>　施我等無畏，　　莫復生瞋忿，<a class="t" id="t0388b26"></a><br>　我等若有過，　　願教責數我。』</p></blockquote><a class="t" id="t0388b27"></a><p><a class="t-linehead" id="t-linehead0388b27"></a>「毘摩質多以偈答言：</p><a class="t" id="t0388b28"></a><blockquote class="gatha"><p>「『不施汝無畏，　　汝等侵毀我，<a class="t" id="t0388b29"></a><br>　卑遜求帝釋，　　於我生毀呰，<a class="t" id="t0388c01"></a><br>　汝等求無畏，　　我當與汝畏。』</p></blockquote><a class="t" id="t0388c02"></a><p><a class="t-linehead" id="t-linehead0388c02"></a>「爾時，諸仙以偈答言：</p><a class="t" id="t0388c03"></a><blockquote class="gatha"><p>「『如人自造作，　　自獲於果報，<a class="t" id="t0388c04"></a><br>　行善自獲善，　　行惡惡自報。<a class="t" id="t0388c05"></a><br>　譬如下種子，　　隨種得果報，<a class="t" id="t0388c06"></a><br>　汝今種苦子，　　後必還自受。<a class="t" id="t0388c07"></a><br>　我今乞無畏，　　逆與我怖畏，<a class="t" id="t0388c08"></a><br>　從今日已往，　　使汝畏無盡。』</p></blockquote><a class="t" id="t0388c09"></a><p><a class="t-linehead" id="t-linehead0388c09"></a>「諸仙面與阿脩羅語已，即乘虛去。毘摩質多<a class="t" id="t0388c10"></a>羅即於其夜，夢與帝釋交兵共戰，生大驚怕，<a class="t" id="t0388c11"></a>第二亦爾。第三夢時，帝釋軍眾，果來求戰。時，<a class="t" id="t0388c12"></a>毘摩質多即共交兵，阿脩羅敗，帝釋逐進，<a class="t" id="t0388c13"></a>至阿脩羅宮。爾時，帝釋種種戰諍既得勝已，<a class="t" id="t0388c14"></a>詣諸仙所。諸仙在東，帝釋在西，相對而坐。時，<a class="t" id="t0388c15"></a>有東風仙人向帝釋即說偈言：</p><a class="t" id="t0388c16"></a><blockquote class="gatha"><p>「『我身久出家，　　腋下有臭氣，<a class="t" id="t0388c17"></a><br>　風吹向汝去，　　移避就南坐，<a class="t" id="t0388c18"></a><br>　如此諸臭氣，　　諸天所不喜。』</p></blockquote><a class="t" id="t0388c19"></a><p><a class="t-linehead" id="t-linehead0388c19"></a>「爾時，帝釋以偈答言：</p><a class="t" id="t0388c20"></a><blockquote class="gatha"><p>「『集聚種種華，　　以為首上鬘，<a class="t" id="t0388c21"></a><br>　香氣若干種，　　能不生厭離。<a class="t" id="t0388c22"></a><br>　諸仙人出家，　　氣如諸華鬘，<a class="t" id="t0388c23"></a><br>　我今頂戴受，　　不以為厭患。』」</p></blockquote><a class="t" id="t0388c24"></a><p><a class="t-linehead" id="t-linehead0388c24"></a>佛告諸比丘：「帝釋居天王位，長夜恭敬諸出<a class="t" id="t0388c25"></a>家者，汝諸比丘，以信出家，亦應當作如是欽<a class="t" id="t0388c26"></a>敬。」</p><p><a class="t-linehead" id="t-linehead0388c26"></a>佛說是已，諸比丘聞佛所說，歡喜奉行。</p><a class="t" id="t0388c27"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
