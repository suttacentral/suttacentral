<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.119"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 119</span><span class="mirror-right">（一一九）</span></h1></div><p><a class="t-linehead" id="t-linehead0417c09"></a>爾時，如來將欲涅槃。尊者阿難、摩訶迦<a class="t" id="t0417c10"></a>葉在耆闍崛山。時世飢儉，乞食難得。於是尊<a class="t" id="t0417c11"></a>者阿難將諸新學比丘，向于南山聚落。新學<a class="t" id="t0417c12"></a>比丘之中，有諸年少，樂著嬉戲，躭嗜飲食，不<a class="t" id="t0417c13"></a>攝諸根，無有威儀，初夜後夜，不勤行道，讀誦<a class="t" id="t0417c14"></a>經典，左脇著地，自恣睡眠。既達彼已，諸比丘<a class="t" id="t0417c15"></a>中，三十餘人罷道還俗。以是之故，徒眾減<a class="t" id="t0417c16"></a>少，遊行己竟，還至於彼王舍大城耆闍崛山，<a class="t" id="t0417c17"></a>收攝衣鉢，洗手足已，往詣尊者大迦葉所，禮<a class="t" id="t0417c18"></a>尊者足，在一面坐。時，大迦葉告阿難曰：「汝從<a class="t" id="t0417c19"></a>何來？徒眾減少。」</p><p><a class="t-linehead" id="t-linehead0417c19"></a>阿難答言：「我往至彼南山聚<a class="t" id="t0417c20"></a>落，弟子之中三十餘人，昔日盡是童真出家，<a class="t" id="t0417c21"></a>罷道還俗，以是事故，徒眾減少。」</p><p><a class="t-linehead" id="t-linehead0417c21"></a>摩訶迦葉語<a class="t" id="t0417c22"></a>阿難言：「如來何故制別眾食，而聽三人共一<a class="t" id="t0417c23"></a>處食？如是之意為欲擁護於諸人故，使不損<a class="t" id="t0417c24"></a>減。復為制伏惡欲比丘，斷除於人多眷屬故，<a class="t" id="t0417c25"></a>稱僧名字，多有所求，減損諸家，破壞眾僧，使<a class="t" id="t0417c26"></a>作二部故，令如法比丘不得供養衣服飲食，<a class="t" id="t0417c27"></a>非法比丘多獲利養。惡欲比丘既得供養，與<a class="t" id="t0417c28"></a>淨行者而共諍訟。汝以何故，於飢饉世，將彼<a class="t" id="t0417c29"></a>新學年少比丘以為徒眾？而此比丘，樂著嬉<a class="t" id="t0418a01"></a>戲，貪嗜飲食，諸根馳散，無有威儀，貪嗜睡<a class="t" id="t0418a02"></a>眠，無有厭足。初夜後夜不勤行道，讀誦經<a class="t" id="t0418a03"></a>典，云何而此如是徒眾遊行至彼南山聚<a class="t" id="t0418a04"></a>落？既達彼已，三十餘人昔日盡是童子出<a class="t" id="t0418a05"></a>家，罷道還俗。汝於今者，徒眾破壞。汝今無<a class="t" id="t0418a06"></a>智，猶如小兒。」</p><p><a class="t-linehead" id="t-linehead0418a06"></a>阿難答言：「我已年邁，云何而<a class="t" id="t0418a07"></a>言『猶如小兒』？」</p><p><a class="t-linehead" id="t-linehead0418a07"></a>迦葉復言：「我非無故稱汝名<a class="t" id="t0418a08"></a>字以為小兒。今世飢饉，乞匃難得，而汝云何<a class="t" id="t0418a09"></a>多將人眾，遊行至彼南山聚落？汝弟子中，有<a class="t" id="t0418a10"></a>諸年少，樂著嬉戲，貪嗜飲食，諸根馳散，無有<a class="t" id="t0418a11"></a>威儀，貪好睡眠，無有厭足。初夜後夜不勤行<a class="t" id="t0418a12"></a>道，讀誦經典，使三十餘人休道還俗。如是所<a class="t" id="t0418a13"></a>作，豈非同彼小兒者乎？」</p><a class="t" id="t0418a14"></a><p><a class="t-linehead" id="t-linehead0418a14"></a>爾時，帝舍難陀比丘尼聞大迦葉呵責尊者<a class="t" id="t0418a15"></a>阿難比丘作小兒行，心中不悅，生大憂惱，即<a class="t" id="t0418a16"></a>出麁言：「此大迦葉本是外道，而今云何毀呰<a class="t" id="t0418a17"></a>阿難比提醯牟尼作小兒行？」</p><p><a class="t-linehead" id="t-linehead0418a17"></a>是時，迦葉以淨<a class="t" id="t0418a18"></a>天耳聞比丘尼出斯麁言毀罵己已，於是迦<a class="t" id="t0418a19"></a>葉告阿難曰：「帝舍難陀比丘尼身心中不<a class="t" id="t0418a20"></a>悅，生大苦惱，發是惡言：『斯大迦葉本外道<a class="t" id="t0418a21"></a>師，云何毀呰尊者阿難比提醯牟尼作小兒<a class="t" id="t0418a22"></a>行？』」</p><p><a class="t-linehead" id="t-linehead0418a22"></a>即時阿難語迦葉曰：「此比丘尼稚小兒<a class="t" id="t0418a23"></a>智，猶如孾孩，唯願大德，聽其懺悔。」</p><p><a class="t-linehead" id="t-linehead0418a23"></a>摩訶迦<a class="t" id="t0418a24"></a>葉語阿難言：「我出家時，作是要誓：『世間若有<a class="t" id="t0418a25"></a>阿羅漢者，我當歸依。』自出家來，未有異趣，唯<a class="t" id="t0418a26"></a>依如來、無上至真、等正覺。我先在俗，未出家<a class="t" id="t0418a27"></a>時，觀諸世間生老病死、憂悲愁惱眾苦聚集，<a class="t" id="t0418a28"></a>如是之事，競來逼切。我於爾時，厭家迫迮，無<a class="t" id="t0418a29"></a>有可處。樂出家法，能離塵垢。觀於在家，眾事<a class="t" id="t0418b01"></a>憒閙，猶如入於鉤棘之林，鉤剴刺牽，傷毀<a class="t" id="t0418b02"></a>形服，難可得出。在家亦爾，緣務纏縛，沒於欲<a class="t" id="t0418b03"></a>泥，不得修於清淨梵行。晝夜思惟，不見一法<a class="t" id="t0418b04"></a>能勝於彼，剃除鬚髮，被服法衣，棄捨家業，信<a class="t" id="t0418b05"></a>心出家。欲出家時，選擇家中，最下衣裳，得一<a class="t" id="t0418b06"></a>弊衣，其價猶直十萬兩金，即便取之為僧伽<a class="t" id="t0418b07"></a>梨。先所居業，一切悉捨，眷屬親戚，亦悉捨<a class="t" id="t0418b08"></a>離。復作是念：『世間若有阿羅漢者，我當歸依，<a class="t" id="t0418b09"></a>隨其出家。』時，彼王舍大城中間，有羅羅健陀。<a class="t" id="t0418b10"></a>羅羅健陀中間，有多子塔。我端嚴殊妙，諸<a class="t" id="t0418b11"></a>根寂定，心意惔怕，得於無上調伏之心，相<a class="t" id="t0418b12"></a>好光飾，如真金樓。我既見已，心中踊躍，即作<a class="t" id="t0418b13"></a>是念：『我昔推求出世之師，今所見者，真是我<a class="t" id="t0418b14"></a>之婆伽婆、阿羅呵、三藐三佛陀也。』作是念已，<a class="t" id="t0418b15"></a>心不散亂，專念觀佛。更正衣服，右遶三匝，<a class="t" id="t0418b16"></a><span class="gaiji">［跍＊月］<!--gaiji,,1[跍＊月],2&#x4812;,3--></span>跪合掌，白佛言：『佛是我世尊，我是佛弟<a class="t" id="t0418b17"></a>子。』如是三說。佛亦復言：『如是！迦葉。我是汝世<a class="t" id="t0418b18"></a>尊，汝是我弟子。』亦復三說。佛告迦葉：『世間若<a class="t" id="t0418b19"></a>有聲聞弟子，都無至心，實非世尊而言世尊，<a class="t" id="t0418b20"></a>實非羅漢而言羅漢，非一切智言一切智。如<a class="t" id="t0418b21"></a>是之人，頭當破壞作於七分。我於今日，實是<a class="t" id="t0418b22"></a>知者，實是見者；實是羅漢，而言羅漢；實等正<a class="t" id="t0418b23"></a>覺，言等正覺。我所敷演，實有因緣，非無因<a class="t" id="t0418b24"></a>緣，而說法要。實有乘出，非無乘出。實有對<a class="t" id="t0418b25"></a>治，非無對治。實有精進，非不精進。能斷結<a class="t" id="t0418b26"></a>漏，非不能斷。迦葉！汝今應作是學，諸有所<a class="t" id="t0418b27"></a>聽，是善法儀，應當至心受持莫忘，尊重憶<a class="t" id="t0418b28"></a>念，捨於亂心，宜應專意觀五受陰增長損減，<a class="t" id="t0418b29"></a>常應觀彼六入生滅，安心住於四念處中，修<a class="t" id="t0418c01"></a>七覺意，轉令增廣，證八解脫，繫念隨身，未曾<a class="t" id="t0418c02"></a>放捨，增長慚愧。』爾時，如來為我種種分別法<a class="t" id="t0418c03"></a>要，示教利喜。我於爾時，尋隨佛後，未曾捨<a class="t" id="t0418c04"></a>離。每作是念：『佛若坐者，我當以此僧伽梨，<a class="t" id="t0418c05"></a>價直十萬兩金者，與如來敷之。』佛知我心之<a class="t" id="t0418c06"></a>所念故，出道而住，我疾牒衣，以敷坐處。白<a class="t" id="t0418c07"></a>佛言：『世尊！願就此坐。』佛即坐上，既坐上已，<a class="t" id="t0418c08"></a>語迦葉言：『此衣輕軟。』迦葉白佛：『實爾，世尊。唯<a class="t" id="t0418c09"></a>願世尊憐愍我故，當受此衣。』佛告迦葉：『汝能<a class="t" id="t0418c10"></a>受我<span class="gaiji">［仁－二＋商］<!--gaiji,,1[仁-二＋商],2,3--></span>那納衣不？』迦葉答言：『我能受之。』爾<a class="t" id="t0418c11"></a>時，如來即受迦葉所著大衣。我於是時，自<a class="t" id="t0418c12"></a>從佛手受是<span class="gaiji">［仁－二＋商］<!--gaiji,,1[仁-二＋商],2,3--></span>那糞掃之衣。佛授我已，即便<a class="t" id="t0418c13"></a>起去，我隨佛後，遶佛三匝，為佛作禮，即還<a class="t" id="t0418c14"></a>所止。我於八日，學得三果。至第九日，盡諸<a class="t" id="t0418c15"></a>有漏，得阿羅漢。阿難當知，若有人能正實<a class="t" id="t0418c16"></a>說者，應當言：『我是佛長子，從佛口生，從法<a class="t" id="t0418c17"></a>化生，持佛法家，禪定解脫諸三昧門中，出<a class="t" id="t0418c18"></a>入無礙。』譬如轉輪聖王，所有長子，未受王<a class="t" id="t0418c19"></a>位，五欲自恣。我於今者，亦復如是，是佛長<a class="t" id="t0418c20"></a>子，從佛口生，從法化生，持佛法家，禪定解<a class="t" id="t0418c21"></a>脫諸三昧門，出入無礙。如轉輪王所有象寶<a class="t" id="t0418c22"></a>甚為高大，持一多羅樹葉覆其身體，欲令不<a class="t" id="t0418c23"></a>現，可得爾耶？」</p><p><a class="t-linehead" id="t-linehead0418c23"></a>阿難即言：「如是樹葉，終不能覆<a class="t" id="t0418c24"></a>彼大象身。」</p><p><a class="t-linehead" id="t-linehead0418c24"></a>尊者迦葉語阿難言：「彼猶易覆，無<a class="t" id="t0418c25"></a>有人能障覆於我六通之者。若有人於如意<a class="t" id="t0418c26"></a>通中生疑惑者，我悉能為演說其義，令得明<a class="t" id="t0418c27"></a>了。天耳通、知他心通、宿命通、生死智通、漏盡<a class="t" id="t0418c28"></a>通，若復有人，於此通中生疑惑者，我亦能為<a class="t" id="t0418c29"></a>演說其義，使得明了。」</p><p><a class="t-linehead" id="t-linehead0418c29"></a>阿難答曰：「我於長夜，每<a class="t" id="t0419a01"></a>敬尊者，心生淨信。」</p><p><a class="t-linehead" id="t-linehead0419a01"></a>時，二尊者作是說已，歡喜<a class="t" id="t0419a02"></a>而去。</p><a class="t" id="t0419a03"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
