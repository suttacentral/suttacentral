<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.32"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 32</span><span class="mirror-right">（三二）</span></h1></div><p><a class="t-linehead" id="t-linehead0384a27"></a>如是我聞：</p><p><a class="t-linehead" id="t-linehead0384a27"></a>一時，佛在王舍城靈鷲山。爾<a class="t" id="t0384a28"></a>時，佛與諸比丘讚嘆涅槃法。魔王作是念：「佛<a class="t" id="t0384a29"></a>在王舍城，與諸比丘讚涅槃法。我今當往，而<a class="t" id="t0384b01"></a>作壞亂。」作是念已，即便化形，作一百人，五十<a class="t" id="t0384b02"></a>人極為端正，五十人極為醜惡，時，諸比丘皆<a class="t" id="t0384b03"></a>生驚怪，今以何故，極為端正，復有極醜？</p><p><a class="t-linehead" id="t-linehead0384b03"></a>佛知<a class="t" id="t0384b04"></a>魔來欲作壞亂。爾時，世尊告波旬言：「汝於長<a class="t" id="t0384b05"></a>夜生死之中，具受如是好惡之形，汝當云何<a class="t" id="t0384b06"></a>得度苦岸？如是變化，復何用為？若有愛著於<a class="t" id="t0384b07"></a>男女者，汝當變化作眾形相。我今都無男女<a class="t" id="t0384b08"></a>之相，何用變化作眾形為？」</p><p><a class="t-linehead" id="t-linehead0384b08"></a>佛說是已，諸比丘<a class="t" id="t0384b09"></a>聞佛所說，歡喜奉行。</p><a class="t" id="t0384b10"></a><blockquote class="gatha"><p>長壽、何帝及羂摾　　睡眠、經行、大毒蛇<a class="t" id="t0384b11"></a><br>無所為、求<span class="gaiji">［真／心］<!--gaiji,,1[真／心],2&#x3972;,3--></span>、魔女　　壞亂變形及好惡</p></blockquote><a class="t" id="t0384b12"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
