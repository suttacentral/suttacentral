<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.309"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 309</span><span class="mirror-right">（三〇九）</span></h1></div><p><a class="t-linehead" id="t-linehead0478c16"></a>如是我聞：</p><p><a class="t-linehead" id="t-linehead0478c16"></a>一時，佛在舍衛國祇樹給孤<a class="t" id="t0478c17"></a>獨園。時有天子名曰彌佉，來詣佛所，威光顯<a class="t" id="t0478c18"></a>耀，赫然大明，頂禮佛足已却坐一面，而說<a class="t" id="t0478c19"></a>偈言：</p><a class="t" id="t0478c20"></a><blockquote class="gatha"><p>「云何於世間，　　顯發於照明？<a class="t" id="t0478c21"></a><br>何者是無上，　　第一之照明？<a class="t" id="t0478c22"></a><br>如是甚深義，　　願佛為我說。」</p></blockquote><a class="t" id="t0478c23"></a><p><a class="t-linehead" id="t-linehead0478c23"></a>爾時世尊，以偈答曰：</p><a class="t" id="t0478c24"></a><blockquote class="gatha"><p>「於一切世間，　　凡有三照明，<a class="t" id="t0478c25"></a><br>云何三照明？　　所謂日月火。<a class="t" id="t0478c26"></a><br>能於晝夜中，　　處處為照明，<a class="t" id="t0478c27"></a><br>天上及人間，　　唯佛無上明。」</p></blockquote><a class="t" id="t0478c28"></a><p><a class="t-linehead" id="t-linehead0478c28"></a>時，彌佉天子聞佛所說，歡喜頂禮還于天宮。</p><a class="t" id="t0478c29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
