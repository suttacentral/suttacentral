<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.140"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 140</span><span class="mirror-right">（一四〇）</span></h1></div><p><a class="t-linehead" id="t-linehead0427c11"></a>如是我聞：</p><p><a class="t-linehead" id="t-linehead0427c11"></a>一時，佛在舍衛國祇樹給孤<a class="t" id="t0427c12"></a>獨園。爾時，夜中有一天子，光色倍常，來詣佛<a class="t" id="t0427c13"></a>所，威光顯赫，遍于祇洹，悉皆大明，却在一<a class="t" id="t0427c14"></a>面，而說偈言：</p><a class="t" id="t0427c15"></a><blockquote class="gatha"><p>「當思於何法，　　應棄捨何法，<a class="t" id="t0427c16"></a><br>修行何勝事，　　成就何等事，<a class="t" id="t0427c17"></a><br>能渡駛流水，　　得名為比丘？」</p></blockquote><a class="t" id="t0427c18"></a><p><a class="t-linehead" id="t-linehead0427c18"></a>爾時，世尊以偈答言：</p><a class="t" id="t0427c19"></a><blockquote class="gatha"><p>「能斷於五蓋，　　棄捨於五欲，<a class="t" id="t0427c20"></a><br>增上修五根，　　成就五分法，<a class="t" id="t0427c21"></a><br>能渡駛流水，　　得名為比丘。」</p></blockquote><a class="t" id="t0427c22"></a><p><a class="t-linehead" id="t-linehead0427c22"></a>天讚偈言：</p><a class="t" id="t0427c23"></a><blockquote class="gatha"><p>「往昔已曾<span class="corr" title="[苦&gt;見] cf.【麗】">見</span>，　　婆羅門涅槃，<a class="t" id="t0427c24"></a><br>嫌怖久棄捨，　　能度世間愛。」</p></blockquote><a class="t" id="t0427c25"></a><p><a class="t-linehead" id="t-linehead0427c25"></a>爾時，此天聞佛所說，歡喜而去。</p><a class="t" id="t0427c26"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
