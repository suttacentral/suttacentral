<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.227"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 227</span><span class="mirror-right">（二二七）</span></h1></div><p><a class="t-linehead" id="t-linehead0457a12"></a>如是我聞：</p><p><a class="t-linehead" id="t-linehead0457a12"></a>一時，佛在王舍城住龍山<a class="t" id="t0457a13"></a>側，與大比丘眾五百人俱，皆是阿羅漢，諸漏<a class="t" id="t0457a14"></a>已盡，所作已辦，捨於重擔，盡諸有結，心得解<a class="t" id="t0457a15"></a>脫。爾時，尊者目連觀察時坐五百比丘，皆離<a class="t" id="t0457a16"></a>愛欲。爾時，世尊在眾僧前，敷座而坐。當於爾<a class="t" id="t0457a17"></a>時，月半說戒。時尊者婆耆奢亦在眾中，而作<a class="t" id="t0457a18"></a>是念：「我今在於佛僧之前，欲有讚說。」即從坐<a class="t" id="t0457a19"></a>起，整其衣服，合掌向佛，而作是言：「唯願世<a class="t" id="t0457a20"></a>尊，聽我所說。」</p><p><a class="t-linehead" id="t-linehead0457a20"></a>佛言：「婆耆奢！隨汝所說。」</p><p><a class="t-linehead" id="t-linehead0457a20"></a>爾時，<a class="t" id="t0457a21"></a>尊者婆耆奢即說偈言：</p><a class="t" id="t0457a22"></a><blockquote class="gatha"><p>「無上之商主，　　在於龍山側，<a class="t" id="t0457a23"></a><br>智慧能撫慰，　　五百比丘僧。<a class="t" id="t0457a24"></a><br>目連神足者，　　觀察五百心，<a class="t" id="t0457a25"></a><br>知此諸比丘，　　咸斷欲結使。<a class="t" id="t0457a26"></a><br>一切皆具足，　　牟尼大聖尊，<a class="t" id="t0457a27"></a><br>能度於苦岸，　　世間最後身。<a class="t" id="t0457a28"></a><br>我今歸命禮，　　瞿曇之大師。」</p></blockquote><a class="t" id="t0457a29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
