<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.138"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 138</span><span class="mirror-right">（一三八）</span></h1></div><p><a class="t-linehead" id="t-linehead0427b06"></a>如是我聞：</p><p><a class="t-linehead" id="t-linehead0427b06"></a>一時，佛在舍衛國祇樹給孤<a class="t" id="t0427b07"></a>獨園。時，有一天光色倍常，於其夜中，來詣佛<a class="t" id="t0427b08"></a>所，威光顯赫，普照祇洹，悉皆大明，却坐一<a class="t" id="t0427b09"></a>面，而說偈言：</p><a class="t" id="t0427b10"></a><blockquote class="gatha"><p>「人生壽不定，　　日日趣死徑，<a class="t" id="t0427b11"></a><br>無常所侵奪，　　壽命甚短促。<a class="t" id="t0427b12"></a><br>老來侵壯色，　　無有救護者，<a class="t" id="t0427b13"></a><br>恐怖畏向死，　　作福得趣樂。」</p></blockquote><a class="t" id="t0427b14"></a><p><a class="t-linehead" id="t-linehead0427b14"></a>爾時，世尊以偈答言：</p><a class="t" id="t0427b15"></a><blockquote class="gatha"><p>「人生壽不定，　　日日趣死徑，<a class="t" id="t0427b16"></a><br>無常所侵奪，　　壽命甚短促，<a class="t" id="t0427b17"></a><br>老來侵壯色，　　無有救護者。<a class="t" id="t0427b18"></a><br>恐怖畏向死，　　欲得寂滅樂，<a class="t" id="t0427b19"></a><br>應捨世五欲，　　不宜深生著。」</p></blockquote><a class="t" id="t0427b20"></a><p><a class="t-linehead" id="t-linehead0427b20"></a>天讚偈言：</p><a class="t" id="t0427b21"></a><blockquote class="gatha"><p>「往昔已曾見，　　婆羅門涅槃，<a class="t" id="t0427b22"></a><br>嫌怖久捨棄，　　能度世間愛。」</p></blockquote><a class="t" id="t0427b23"></a><p><a class="t-linehead" id="t-linehead0427b23"></a>時，此天子聞佛所說，歡喜而去。</p><a class="t" id="t0427b24"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
