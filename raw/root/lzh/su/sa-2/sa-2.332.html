<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.332"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 332</span><span class="mirror-right">（三三二）</span></h1></div><p><a class="t-linehead" id="t-linehead0486b24"></a>如是我聞：</p><p><a class="t-linehead" id="t-linehead0486b24"></a>一時，佛在舍衛國祇樹給孤<a class="t" id="t0486b25"></a>獨園。爾時，佛告諸比丘言：「生死長遠，無有邊<a class="t" id="t0486b26"></a>際，無有能知其根源者。一切眾生皆為無明<a class="t" id="t0486b27"></a>之所覆蓋，愛結纏縛，流轉生死，無有窮已，過<a class="t" id="t0486b28"></a>去億苦無能知者。」復告比丘：「譬如恒河流注<a class="t" id="t0486b29"></a>四海，於昔過去生死曠遠，飲於母乳比恒河<a class="t" id="t0486c01"></a>水，何者為多？」</p><p><a class="t-linehead" id="t-linehead0486c01"></a>比丘白佛：「如我解佛所說義者，<a class="t" id="t0486c02"></a>過去久遠所飲母乳，多彼恒河，及四海水。」</p><p><a class="t-linehead" id="t-linehead0486c02"></a>「受<a class="t" id="t0486c03"></a>形已來，無量無邊，或受象、馬、駝、驢、牛、羊、鹿等，<a class="t" id="t0486c04"></a>種種畜獸，所飲母乳，不可稱計。譬如瀑流，漂<a class="t" id="t0486c05"></a>諸草木，合成聚集，妨塞途路。愛之聚沫，亦復<a class="t" id="t0486c06"></a>如是，能遮聖道。」餘如上說。</p><a class="t" id="t0486c07"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
