<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.164"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 164</span><span class="mirror-right">（一六四）</span></h1></div><p><a class="t-linehead" id="t-linehead0435b21"></a>如是我聞：</p><p><a class="t-linehead" id="t-linehead0435b21"></a>一時，佛在舍衛國祇樹給孤<a class="t" id="t0435b22"></a>獨園。時有一天，光色倍常，來詣佛所，身光顯<a class="t" id="t0435b23"></a>照，遍於祇洹，赫然大明，却坐一面，而說偈<a class="t" id="t0435b24"></a>言：</p><a class="t" id="t0435b25"></a><blockquote class="gatha"><p>「不善知己法，　　好欲習他法，<a class="t" id="t0435b26"></a><br>是名睡不寤，　　有時必得寤。」</p></blockquote><a class="t" id="t0435b27"></a><p><a class="t-linehead" id="t-linehead0435b27"></a>爾時，世尊以偈答曰：</p><a class="t" id="t0435b28"></a><blockquote class="gatha"><p>「既善知己法，　　不憙習他教，<a class="t" id="t0435b29"></a><br>漏盡阿羅漢，　　棄惡就正法。」</p></blockquote><a class="t" id="t0435c01"></a><p><a class="t-linehead" id="t-linehead0435c01"></a>天復以偈讚言：</p><a class="t" id="t0435c02"></a><blockquote class="gatha"><p>「往昔已曾見，　　婆羅門涅槃，<a class="t" id="t0435c03"></a><br>嫌怖久捨離，　　能度世間愛。」</p></blockquote><a class="t" id="t0435c04"></a><p><a class="t-linehead" id="t-linehead0435c04"></a>爾時，此天說此偈已，歡喜還宮。</p><a class="t" id="t0435c05"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
