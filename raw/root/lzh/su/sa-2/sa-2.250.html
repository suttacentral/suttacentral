<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.250"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 250</span><span class="mirror-right">（二五〇）</span></h1></div>　<a class="t" id="t0461c08"></a><a class="t" id="t0461c09"></a><a class="t" id="t0461c10"></a><p class="suttainfo"><span class="t-juanname">別譯雜阿含經卷第十三<span class="t-note">（丹本第七卷六張已後准）</span></span><br><a class="t" id="t0461c11"></a><a class="t" id="t0461c12"></a><span class="t-byline">失譯人名今附秦錄</span></p><a class="t" id="t0461c13"></a><p><a class="t-linehead" id="t-linehead0461c13"></a>如是我聞：</p><p><a class="t-linehead" id="t-linehead0461c13"></a>一時，佛在舍衛國祇樹給孤<a class="t" id="t0461c14"></a>獨園。時有長者，請佛及僧施設大會。爾時，世<a class="t" id="t0461c15"></a>尊與諸大眾圍遶，至彼大長者家。時彼尊者<a class="t" id="t0461c16"></a>婆耆奢，於僧直次守于僧<span class="corr" title="[房&gt;坊] cf.【麗】">坊</span>。當於爾時，有多<a class="t" id="t0461c17"></a>女人詣彼僧坊，時，女人中，有一端正美色之<a class="t" id="t0461c18"></a>者，時，婆耆奢見斯事已，為色壞心，生於欲<a class="t" id="t0461c19"></a>想。復自思念：「我今妄想失於大利，期於非<a class="t" id="t0461c20"></a>利，人身難得，命終亦然。若生是心，名為不善。<a class="t" id="t0461c21"></a>寧捨壽命，不作欲想。我於今者，不名出家。何<a class="t" id="t0461c22"></a>以故？見於少壯端正女人，不自制心，便生欲<a class="t" id="t0461c23"></a>想，我今當說厭惡之患。」即說偈言：</p><a class="t" id="t0461c24"></a><blockquote class="gatha"><p>「我今捨俗累，　　住於出家法，<a class="t" id="t0461c25"></a><br>無明欲所逐，　　將失本善心。<a class="t" id="t0461c26"></a><br>如牛食他苗，　　甘味無制者，<a class="t" id="t0461c27"></a><br>五欲亦如是，　　貪嗜無慚愧。<a class="t" id="t0461c28"></a><br>若不禁制者，　　必害善法苗，<a class="t" id="t0461c29"></a><br>譬如剎利子，　　具習諸伎藝，<a class="t" id="t0462a01"></a><br>設有善射術，　　具滿一千人，<a class="t" id="t0462a02"></a><br>如是剎利子，　　戰鬪力勝彼。<a class="t" id="t0462a03"></a><br>比丘念具足，　　如彼剎利子，<a class="t" id="t0462a04"></a><br><span class="corr" title="[當&gt;常] cf.【麗】">常</span>持智慧力，　　斷滅於欲覺。<a class="t" id="t0462a05"></a><br>既除欲覺已，　　快樂常寂滅，<a class="t" id="t0462a06"></a><br>我親佛前聞，　　二種之親友，<a class="t" id="t0462a07"></a><br>趣向涅槃道，　　是我心所樂，<a class="t" id="t0462a08"></a><br>我修不放逸，　　處林住空寂。<a class="t" id="t0462a09"></a><br>我熟讚於心，　　是名立正法，<a class="t" id="t0462a10"></a><br>後必趣於死，　　若得涅槃時，<a class="t" id="t0462a11"></a><br>當知是惡心，　　云何能見我？」</p></blockquote><a class="t" id="t0462a12"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
