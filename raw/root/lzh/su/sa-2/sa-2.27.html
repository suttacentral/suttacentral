<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.27"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 27</span><span class="mirror-right">（二七）</span></h1></div><p><a class="t-linehead" id="t-linehead0382a06"></a>如是我聞：一時，佛在王舍城耆闍崛山<a class="t" id="t0382a07"></a>中。值天雲霧，降少微雨，電光暉赫，處處晃<a class="t" id="t0382a08"></a>耀。爾時，世尊即於其夜露地經行。魔王波旬<a class="t" id="t0382a09"></a>而作是念：「沙門瞿曇在王舍城耆闍崛山，值<a class="t" id="t0382a10"></a>天雲霧，降少微雨，電光暉赫，處處光耀，於其<a class="t" id="t0382a11"></a>夜中露地經行。我當往彼，而作壞亂。」爾時，魔<a class="t" id="t0382a12"></a>王作是念已，在其山上，推大石下，欲到佛所。<a class="t" id="t0382a13"></a>時，彼大石，自然碎壞。</p><p><a class="t-linehead" id="t-linehead0382a13"></a>爾時，世尊即說偈言：</p><a class="t" id="t0382a14"></a><blockquote class="gatha"><p>「汝壞靈鷲山，　　令如粉微塵，<a class="t" id="t0382a15"></a><br>巨海及大地，　　悉皆分碎裂。<a class="t" id="t0382a16"></a><br>欲使正解脫，　　生於怖畏相，<a class="t" id="t0382a17"></a><br>欲令毛髮竪，　　終無有是處。」</p></blockquote><a class="t" id="t0382a18"></a><p><a class="t-linehead" id="t-linehead0382a18"></a>爾時，魔王作是念言：「沙門瞿曇知我所念。」憂<a class="t" id="t0382a19"></a>愁苦惱，即便隱身，還于天宮。</p><a class="t" id="t0382a20"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
