<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.275"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 275</span><span class="mirror-right">（二七五）</span></h1></div><p><a class="t-linehead" id="t-linehead0469c10"></a>如是我聞：</p><p><a class="t-linehead" id="t-linehead0469c10"></a>一時佛<span class="corr" title="[住&gt;在] cf.【麗】">在</span>舍衛國祇樹給孤<a class="t" id="t0469c11"></a>獨園。時有一天，威容光赫，顏色殊常，來詣佛<a class="t" id="t0469c12"></a>所，既頂禮已，退坐一面，而說偈言：</p><a class="t" id="t0469c13"></a><blockquote class="gatha"><p>「不以言說故，　　得名為沙門，<a class="t" id="t0469c14"></a><br>此實趣向道，　　成就堅履跡。<a class="t" id="t0469c15"></a><br>若有勇健者，　　能深修禪定，<a class="t" id="t0469c16"></a><br>獲得於解脫，　　壞於魔結縛。<a class="t" id="t0469c17"></a><br>作及不作業，　　二俱稱實說，<a class="t" id="t0469c18"></a><br>詐偽無誠信，　　智者所棄捐。<a class="t" id="t0469c19"></a><br>己身實無得，　　虛讚以自憍，<a class="t" id="t0469c20"></a><br>詐偽虛誑說，　　世間之大賊。」</p></blockquote><a class="t" id="t0469c21"></a><p><a class="t-linehead" id="t-linehead0469c21"></a>爾時，世尊以偈答曰：</p><a class="t" id="t0469c22"></a><blockquote class="gatha"><p>「不顯己功德，　　不知他心行，<a class="t" id="t0469c23"></a><br>知已復涅槃，　　能度世間愛。」</p></blockquote><a class="t" id="t0469c24"></a><p><a class="t-linehead" id="t-linehead0469c24"></a>爾時，此天聞佛偈已，而白佛言：「我於今者，實<a class="t" id="t0469c25"></a>有罪過，唯願聽我誠心懺悔。」時佛默然。天復<a class="t" id="t0469c26"></a>說偈言：</p><a class="t" id="t0469c27"></a><blockquote class="gatha"><p>「我今說罪悔，　　汝不受我悔，<a class="t" id="t0469c28"></a><br>懷惡心不善，　　不捨於怨嫌。」</p></blockquote><a class="t" id="t0469c29"></a><p><a class="t-linehead" id="t-linehead0469c29"></a>世尊以偈復答天曰：</p><a class="t" id="t0470a01"></a><blockquote class="gatha"><p>「說罪言懺悔，　　內心實不滅，<a class="t" id="t0470a02"></a><br>云何除嫌隟？　　云何而得善？」</p></blockquote><a class="t" id="t0470a03"></a><p><a class="t-linehead" id="t-linehead0470a03"></a>天又說偈重問曰：</p><a class="t" id="t0470a04"></a><blockquote class="gatha"><p>「人誰無<span class="gaiji">愆<!--gaiji,愆,1[億-音＋（夫＊夫）],2&#x2039D;,3--></span>過？　　人誰無誤失？<a class="t" id="t0470a05"></a><br>何誰離愚癡？　　何誰常具念？」</p></blockquote><a class="t" id="t0470a06"></a><p><a class="t-linehead" id="t-linehead0470a06"></a>爾時，世尊以偈答曰：</p><a class="t" id="t0470a07"></a><blockquote class="gatha"><p>「如來婆伽婆，　　正智得解脫，<a class="t" id="t0470a08"></a><br>彼無諸<span class="gaiji">愆<!--gaiji,愆,1[億-音＋（夫＊夫）],2&#x2039D;,3--></span>過，　　亦復無得失，<a class="t" id="t0470a09"></a><br>彼已離愚癡，　　能具於正念。」</p></blockquote><a class="t" id="t0470a10"></a><p><a class="t-linehead" id="t-linehead0470a10"></a>天復以偈讚言：</p><a class="t" id="t0470a11"></a><blockquote class="gatha"><p>「我昔已曾見，　　婆羅門涅槃，<a class="t" id="t0470a12"></a><br>久棄捨嫌怖，　　能度世間愛。」</p></blockquote><a class="t" id="t0470a13"></a><p><a class="t-linehead" id="t-linehead0470a13"></a>爾時，此天說此偈已，歡喜而去。</p><a class="t" id="t0470a14"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
