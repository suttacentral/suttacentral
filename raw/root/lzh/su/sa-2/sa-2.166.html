<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.166"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 166</span><span class="mirror-right">（一六六）</span></h1></div><p><a class="t-linehead" id="t-linehead0435c18"></a>如是我聞：</p><p><a class="t-linehead" id="t-linehead0435c18"></a>一時，佛在舍衛國祇樹給孤<a class="t" id="t0435c19"></a>獨園。時有一天，光色倍常，來詣佛所，身光顯<a class="t" id="t0435c20"></a>照，遍於祇洹，赫然大明，却坐一面，而說偈<a class="t" id="t0435c21"></a>言：</p><a class="t" id="t0435c22"></a><blockquote class="gatha"><p>「比丘得羅漢，　　盡諸有漏法，<a class="t" id="t0435c23"></a><br>如是滅結者，　　住於最後身。<a class="t" id="t0435c24"></a><br>偽說言是我，　　偽說言非我。」</p></blockquote><a class="t" id="t0435c25"></a><p><a class="t-linehead" id="t-linehead0435c25"></a>爾時，世尊以偈答曰：</p><a class="t" id="t0435c26"></a><blockquote class="gatha"><p>「比丘得羅漢，　　盡諸有漏法，<a class="t" id="t0435c27"></a><br>如斯滅結者，　　住於最後身。<a class="t" id="t0435c28"></a><br>內心終不著，　　我及以非我，<a class="t" id="t0435c29"></a><br>隨順世俗故，　　亦說我非我。」</p></blockquote><a class="t" id="t0436a01"></a><p><a class="t-linehead" id="t-linehead0436a01"></a>天復以偈讚言：</p><a class="t" id="t0436a02"></a><blockquote class="gatha"><p>「往昔已曾見，　　婆羅門涅槃，<a class="t" id="t0436a03"></a><br>嫌怖久捨離，　　能度世間愛。」</p></blockquote><a class="t" id="t0436a04"></a><p><a class="t-linehead" id="t-linehead0436a04"></a>爾時，此天說此偈已，歡喜還宮。</p><a class="t" id="t0436a05"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
