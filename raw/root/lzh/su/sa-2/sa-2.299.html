<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.299"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 299</span><span class="mirror-right">（二九九）</span></h1></div><p><a class="t-linehead" id="t-linehead0476b25"></a>如是我聞：</p><p><a class="t-linehead" id="t-linehead0476b25"></a>一時，佛在舍衛國祇樹給孤<a class="t" id="t0476b26"></a>獨園。時有天子名曰釋迦，光色倍常，於其夜<a class="t" id="t0476b27"></a>中，來詣佛所，身光暉曜，遍照祇洹，赫然大明，<a class="t" id="t0476b28"></a>頂禮佛足，却坐一面，而說偈言：</p><a class="t" id="t0476b29"></a><blockquote class="gatha"><p>「斷於一切結，　　當捨眾事務，<a class="t" id="t0476c01"></a><br>若有教授他，　　不名善沙門。」</p></blockquote><a class="t" id="t0476c02"></a><p><a class="t-linehead" id="t-linehead0476c02"></a>爾時，世尊以偈答曰：</p><a class="t" id="t0476c03"></a><blockquote class="gatha"><p>「夜叉應當知，　　諸種苦惱逼，<a class="t" id="t0476c04"></a><br>智者宜悲愍，　　說法而教導。<a class="t" id="t0476c05"></a><br>不應放捨彼，　　墜墮於苦道，<a class="t" id="t0476c06"></a><br>羅漢懷慈慧，　　救拔無過咎。」</p></blockquote><a class="t" id="t0476c07"></a><p><a class="t-linehead" id="t-linehead0476c07"></a>時釋迦天子聞佛所說，歡喜頂禮，還于天宮。</p><a class="t" id="t0476c08"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
