<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.21"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 21</span><span class="mirror-right">（二一）</span></h1></div><p><a class="t-linehead" id="t-linehead0380c01"></a>如是我聞：</p><p><a class="t-linehead" id="t-linehead0380c01"></a>一時，佛住舍衛國祇樹給孤<a class="t" id="t0380c02"></a>獨園。爾時，有一比丘著衣持鉢入城乞食。食<a class="t" id="t0380c03"></a>已，迴還洗足，攝持坐具，入得眼林中，在一樹<a class="t" id="t0380c04"></a>下，敷草而坐，起惡覺觀，貪嗜五欲。得眼林神<a class="t" id="t0380c05"></a>知比丘念，念於不淨，在此林中，不應嗜惡，作<a class="t" id="t0380c06"></a>如是念：「我當<span class="gaiji">［寤－吾＋告］<!--gaiji,,1[寤-吾＋告],2,3--></span>寤。」即作是言：「比丘！比丘！何故<a class="t" id="t0380c07"></a>作瘡？」比丘答言：「我當覆之。」林神復語：「汝瘡如<a class="t" id="t0380c08"></a><span class="gaiji">［土＊瓦］<!--gaiji,,1[土＊瓦],2&#x24B2A;,3--></span>，以何覆之？」比丘答言：「我以念覺，用覆此<a class="t" id="t0380c09"></a>瘡。」林神讚言：「善哉！善哉！今此比丘善知覆<a class="t" id="t0380c10"></a>瘡，真實覆瘡。」</p><p><a class="t-linehead" id="t-linehead0380c10"></a>佛以清淨天耳聞彼林神共比<a class="t" id="t0380c11"></a>丘語。爾時，世尊即說偈言：</p><a class="t" id="t0380c12"></a><blockquote class="gatha"><p>「世間嗜欲，　　邪意所作。　　瘡疣已生，<a class="t" id="t0380c13"></a><br>眾蠅唼食。　　嗜欲即瘡，　　覺觀即蠅。<a class="t" id="t0380c14"></a><br>我慢依貪，　　鑽丈夫心。　　貪利名稱，<a class="t" id="t0380c15"></a><br>疑惑所著。　　不知出要，　　內心修定。<a class="t" id="t0380c16"></a><br>具學諸通，　　此不作瘡。　　安隱見佛，<a class="t" id="t0380c17"></a><br>能得涅槃。」</p></blockquote><a class="t" id="t0380c18"></a><p><a class="t-linehead" id="t-linehead0380c18"></a>說此偈已，諸比丘聞佛所說，歡喜奉行。</p><a class="t" id="t0380c19"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
