<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.132"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 132</span><span class="mirror-right">（一三二）</span></h1></div>　<a class="t" id="t0426a01"></a><a class="t" id="t0426a02"></a><a class="t" id="t0426a03"></a><p class="suttainfo"><span class="t-juanname">別譯雜阿含經卷第八</span><br><a class="t" id="t0426a04"></a><a class="t" id="t0426a05"></a><span class="t-byline">失譯人名今附秦錄</span></p><a class="t" id="t0426a06"></a><p><a class="t-linehead" id="t-linehead0426a06"></a>如是我聞：</p><p><a class="t-linehead" id="t-linehead0426a06"></a>一時，佛在舍衛國祇樹給孤<a class="t" id="t0426a07"></a>獨園。時，有一天光色倍常，於其夜中，來詣佛<a class="t" id="t0426a08"></a>所，禮佛足已，在一面坐。時，此天光甚為熾<a class="t" id="t0426a09"></a>盛，普照祇洹，悉皆大明。爾時，此天却坐一<a class="t" id="t0426a10"></a>面，而說偈言：</p><a class="t" id="t0426a11"></a><blockquote class="gatha"><p>「住阿練若處，　　寂滅修梵行，<a class="t" id="t0426a12"></a><br>日常食一食，　　顏色極和悅。」</p></blockquote><a class="t" id="t0426a13"></a><p><a class="t-linehead" id="t-linehead0426a13"></a>爾時，世尊復說偈言：</p><a class="t" id="t0426a14"></a><blockquote class="gatha"><p>「不愁念過去，　　亦不求未來，<a class="t" id="t0426a15"></a><br>現在正智食，　　纔欲為存身。<a class="t" id="t0426a16"></a><br>欲於未來世，　　追念過去事，<a class="t" id="t0426a17"></a><br>六情皆怡悅，　　是以顏色和。<a class="t" id="t0426a18"></a><br>如新生茅葦，　　剪之置日中，<a class="t" id="t0426a19"></a><br>凡夫自燋乾，　　其事亦如是。」</p></blockquote><a class="t" id="t0426a20"></a><p><a class="t-linehead" id="t-linehead0426a20"></a>天復說偈讚言：</p><a class="t" id="t0426a21"></a><blockquote class="gatha"><p>「往昔已曾見，　　婆羅門涅槃，<a class="t" id="t0426a22"></a><br>久捨於嫌畏，　　能度世間愛。」</p></blockquote><a class="t" id="t0426a23"></a><p><a class="t-linehead" id="t-linehead0426a23"></a>爾時，此天說此偈已，歡喜還宮。</p><a class="t" id="t0426a24"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
