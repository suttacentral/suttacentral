<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.25"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 25</span><span class="mirror-right">（二五）</span></h1></div><p><a class="t-linehead" id="t-linehead0381b29"></a>如是我聞：</p><p><a class="t-linehead" id="t-linehead0381b29"></a>一時，佛在王舍城迦蘭陀竹<a class="t" id="t0381c01"></a>林。爾時，世尊於夜後分，經行林中。於其晨朝，<a class="t" id="t0381c02"></a>洗足已，正身端坐，繫念在前。爾時，魔王作是<a class="t" id="t0381c03"></a>念言：「沙門瞿曇在王舍城，於夜後分，林中經<a class="t" id="t0381c04"></a>行。於其晨朝，洗足已，入於靜室，正身端坐，繫<a class="t" id="t0381c05"></a>念在前。我今當往，而作嬈亂。」作是念已，即<a class="t" id="t0381c06"></a>便化為摩納之形，在佛前立，而說偈言：</p><a class="t" id="t0381c07"></a><blockquote class="gatha"><p>「我心能化作，　　羅網遍虛空，<a class="t" id="t0381c08"></a><br>沙門於我所，　　終不得解脫。」</p></blockquote><a class="t" id="t0381c09"></a><p><a class="t-linehead" id="t-linehead0381c09"></a>佛作是念：「魔來嬈亂。」即說偈言：</p><a class="t" id="t0381c10"></a><blockquote class="gatha"><p>「世間有五欲，　　愚者為所縛，<a class="t" id="t0381c11"></a><br>能斷此諸欲，　　永盡一切苦。<a class="t" id="t0381c12"></a><br>我已斷諸欲，　　意亦不染著，<a class="t" id="t0381c13"></a><br>波旬應當知，　　我久壞欲網。」</p></blockquote><a class="t" id="t0381c14"></a><p><a class="t-linehead" id="t-linehead0381c14"></a>爾時，魔王聞說偈已，不果所願，憂愁苦惱，隱<a class="t" id="t0381c15"></a>形而去，還于天宮。</p><a class="t" id="t0381c16"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
