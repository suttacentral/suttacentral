<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.316"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 316</span><span class="mirror-right">（三一六）</span></h1></div><p><a class="t-linehead" id="t-linehead0480a01"></a>如是我聞：</p><p><a class="t-linehead" id="t-linehead0480a01"></a>一時，佛在舍衛國祇樹給孤<a class="t" id="t0480a02"></a>獨園。時有天子名曰迦葉，身光倍常，來詣佛<a class="t" id="t0480a03"></a>所，所出光明遍照祇洹，却坐一面，而白佛言：<a class="t" id="t0480a04"></a>「比丘！我今欲說比丘勝利。」</p><p><a class="t-linehead" id="t-linehead0480a04"></a>佛告迦葉：「恣汝所<a class="t" id="t0480a05"></a>說。」</p><p><a class="t-linehead" id="t-linehead0480a05"></a>爾時，迦葉即說偈言：</p><a class="t" id="t0480a06"></a><blockquote class="gatha"><p>「比丘能具念，　　心得善解脫，<a class="t" id="t0480a07"></a><br>諸欲有所求，　　逮得無垢處。<a class="t" id="t0480a08"></a><br>能知於世間，　　有垢及無垢，<a class="t" id="t0480a09"></a><br>捨離一切有，　　亦無諸畜積，<a class="t" id="t0480a10"></a><br>是名為比丘，　　有勝利功德。」</p></blockquote><a class="t" id="t0480a11"></a><p><a class="t-linehead" id="t-linehead0480a11"></a>時迦葉天子說此偈已，歡喜頂禮，還于天宮。</p><a class="t" id="t0480a12"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
