<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.357"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 357</span><span class="mirror-right">（三五七）</span></h1></div><p><a class="t-linehead" id="t-linehead0490b26"></a>爾時，復有一比丘，在俱薩羅國，止一林<a class="t" id="t0490b27"></a>住，晝夜誦習，精懃修道，得阿羅漢。已得阿羅<a class="t" id="t0490b28"></a>漢，止不誦習。彼時天神而說偈言：</p><a class="t" id="t0490b29"></a><blockquote class="gatha"><p>「汝常誦法句，　　精懃不休廢，<a class="t" id="t0490c01"></a><br>今何故默然，　　都無所誦習？」</p></blockquote><a class="t" id="t0490c02"></a><p><a class="t-linehead" id="t-linehead0490c02"></a>比丘說偈答言：</p><a class="t" id="t0490c03"></a><blockquote class="gatha"><p>「我先求法句，　　未得離欲結，<a class="t" id="t0490c04"></a><br>吾今既離欲，　　法句義已成。<a class="t" id="t0490c05"></a><br>我今已知見，　　不墮於諸道，<a class="t" id="t0490c06"></a><br>所其得出要，　　何用文字為？<a class="t" id="t0490c07"></a><br>世間諸所有，　　一切聞見事，<a class="t" id="t0490c08"></a><br>悉皆都捨離，　　不受於後有。」</p></blockquote><a class="t" id="t0490c09"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
