<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.353"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 353</span><span class="mirror-right">（三五三）</span></h1></div><p><a class="t-linehead" id="t-linehead0490a03"></a>爾時，復有一比丘，亦住於彼俱薩羅林，<a class="t" id="t0490a04"></a>晝入房坐，起於惡覺，依於貪嗜。時林天神<span class="corr" title="[如&gt;知] cf.【麗】">知</span><a class="t" id="t0490a05"></a>彼比丘起於惡覺，依於貪嗜。「不能稱可出家<a class="t" id="t0490a06"></a>法式，是不善事，處此林中，起於惡覺。我於今<a class="t" id="t0490a07"></a>者，當<span class="gaiji">［寤－吾＋告］<!--gaiji,,1[寤-吾＋告],2,3--></span>悟之。」作是念已，即往其所，而說偈言：</p><a class="t" id="t0490a08"></a><blockquote class="gatha"><p>「比丘惡怖欲，　　故來處此林，<a class="t" id="t0490a09"></a><br>形雖坐林間，　　心意出林表，<a class="t" id="t0490a10"></a><br>馳騁逐外塵，　　起于惡覺觀。<a class="t" id="t0490a11"></a><br>若滅諸欲著，　　然後得解脫，<a class="t" id="t0490a12"></a><br>既得解脫已，　　乃爾知快樂。<a class="t" id="t0490a13"></a><br>汝應捨不樂，　　安心樂此法，<a class="t" id="t0490a14"></a><br>我今<span class="gaiji">［寤－吾＋告］<!--gaiji,,1[寤-吾＋告],2,3--></span>悟汝，　　令汝還得念。<a class="t" id="t0490a15"></a><br>欲如惡焦山，　　煎涸諸善法，<a class="t" id="t0490a16"></a><br>惡焦無厭足，　　難可得小離。<a class="t" id="t0490a17"></a><br>勿貪於欲樂，　　坌污已淨心，<a class="t" id="t0490a18"></a><br>如鳥為塵坌，　　奮翮振塵穢。<a class="t" id="t0490a19"></a><br>比丘亦如是，　　禪思去塵勞，<a class="t" id="t0490a20"></a><br>塵垢來染心，　　正念能除捨。<a class="t" id="t0490a21"></a><br>愛欲即塵垢，　　非謂外埃土，<a class="t" id="t0490a22"></a><br>欲覺及瞋癡，　　謂之為塵勞。<a class="t" id="t0490a23"></a><br>攝心有智者，　　爾乃能除去。」</p></blockquote><a class="t" id="t0490a24"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
