<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.321"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 321</span><span class="mirror-right">（三二一）</span></h1></div><p><a class="t-linehead" id="t-linehead0481a04"></a>如是我聞：</p><p><a class="t-linehead" id="t-linehead0481a04"></a>一時，佛在摩竭提國富那婆<a class="t" id="t0481a05"></a>修夜叉母宮。佛於其夜，在彼宮宿，其子夜叉<a class="t" id="t0481a06"></a>婆修，及女優怛羅，夜中啼泣。其母爾時慰<a class="t" id="t0481a07"></a>撫男女，欲令不啼，即說偈言：</p><a class="t" id="t0481a08"></a><blockquote class="gatha"><p>「富那婆修，　　及優怛羅，　　汝等今者，<a class="t" id="t0481a09"></a><br>宜止啼聲。　　佛之世雄，　　所說法要，<a class="t" id="t0481a10"></a><br>使我得聞，　　非父非母，　　能脫苦惱。<a class="t" id="t0481a11"></a><br>唯有世尊，　　善巧說法，　　能令聞者，<a class="t" id="t0481a12"></a><br>永離諸苦。　　一切眾生，　　隨於欲流，<a class="t" id="t0481a13"></a><br>沒生死海，　　我欲聽法，　　斷斯欲流。<a class="t" id="t0481a14"></a><br>富那婆修，　　及優怛羅，　　是故汝等，<a class="t" id="t0481a15"></a><br>宜應默然。」</p></blockquote><a class="t" id="t0481a16"></a><p><a class="t-linehead" id="t-linehead0481a16"></a>時富那婆修，即說偈言：</p><a class="t" id="t0481a17"></a><blockquote class="gatha"><p>「我今隨母教，　　更不生音聲，<a class="t" id="t0481a18"></a><br>小妹優怛羅，　　爾今亦默然，<a class="t" id="t0481a19"></a><br>願聽彼沙門，　　說於微妙法。<a class="t" id="t0481a20"></a><br>佛於摩竭提，　　人中最為上，<a class="t" id="t0481a21"></a><br>廣為諸眾生，　　演說斷苦法。<a class="t" id="t0481a22"></a><br>說苦能生苦，　　說苦出要道，<a class="t" id="t0481a23"></a><br>說賢聖八道，　　安隱趣涅槃。<a class="t" id="t0481a24"></a><br>善哉聞沙門，　　所說法之要。」</p></blockquote><a class="t" id="t0481a25"></a><p><a class="t-linehead" id="t-linehead0481a25"></a>母以偈答：</p><a class="t" id="t0481a26"></a><blockquote class="gatha"><p>「汝是知見者，　　所說稱我心，<a class="t" id="t0481a27"></a><br>汝善讚歎彼，　　世間之導師。<a class="t" id="t0481a28"></a><br>以汝等默故，　　令我見四諦，<a class="t" id="t0481a29"></a><br>優怛羅後時，　　亦當見四諦。」</p></blockquote><a class="t" id="t0481b01"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
