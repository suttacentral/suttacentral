<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.19"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 19</span><span class="mirror-right">（一九）</span></h1></div><p><a class="t-linehead" id="t-linehead0380a16"></a>如是我聞：</p><p><a class="t-linehead" id="t-linehead0380a16"></a>一時，佛在波羅奈國仙人鹿<a class="t" id="t0380a17"></a>野苑中。爾時，世尊著衣持鉢入波羅奈城，見<a class="t" id="t0380a18"></a>一比丘，身意不定，諸根散亂。時，彼比丘遙見<a class="t" id="t0380a19"></a>佛已，低頭慚愧。佛乞食已，洗足入僧坊中，出<a class="t" id="t0380a20"></a>於靜室，坐僧眾中，語諸比丘言：「我於今朝，見<a class="t" id="t0380a21"></a>一比丘不攝諸根，時，彼比丘遙見我已，有慚<a class="t" id="t0380a22"></a>愧色，低頭撿情，為是誰耶？」時，彼比丘即於<a class="t" id="t0380a23"></a>坐起，以欝多羅僧著右肩上，叉手合掌，<a class="t" id="t0380a24"></a>白佛言：「世尊！心意不定，諸根散者，即我身是<a class="t" id="t0380a25"></a>也。」佛言：「善哉！比丘！見我乃能撿情攝意，見諸<a class="t" id="t0380a26"></a>比丘、比丘尼、優婆塞、優婆夷，亦當如是，撿情<a class="t" id="t0380a27"></a>攝意，如似見我。汝能如是，於長夜中安樂利<a class="t" id="t0380a28"></a>益。」</p><p><a class="t-linehead" id="t-linehead0380a28"></a>有一比丘即於佛前，而說偈言：</p><a class="t" id="t0380a29"></a><blockquote class="gatha"><p>「比丘乞食入聚落，　　心意縱亂不暫定，<a class="t" id="t0380b01"></a><br>見佛精進攝諸根，　　是故佛稱為善哉。」</p></blockquote><a class="t" id="t0380b02"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
