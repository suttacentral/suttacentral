<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.318"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 318</span><span class="mirror-right">（三一八）</span></h1></div><p><a class="t-linehead" id="t-linehead0480b01"></a>如是我聞：</p><p><a class="t-linehead" id="t-linehead0480b01"></a>一時，佛遊摩竭提國，將欲<a class="t" id="t0480b02"></a>向彼崛默夜叉宮中。時崛默夜叉往詣佛所，<a class="t" id="t0480b03"></a>頂禮佛足，在一面坐，白佛言：「世尊！唯願如<a class="t" id="t0480b04"></a>來及比丘僧，於今日夜在我宮宿。」爾時，世尊<a class="t" id="t0480b05"></a>默然許之。</p><p><a class="t-linehead" id="t-linehead0480b05"></a>時崛默夜叉為欲安置佛徒眾故，<a class="t" id="t0480b06"></a>即時化作五百宮殿，床敷臥具，皆悉備足。又<a class="t" id="t0480b07"></a>復化作五百火爐，中火熾然，都無烟氣。請<a class="t" id="t0480b08"></a>佛詣宮，奉以上房，五百比丘以次取房。爾時，<a class="t" id="t0480b09"></a>如來入房坐已，崛默夜叉在一面立，而說偈<a class="t" id="t0480b10"></a>言：</p><a class="t" id="t0480b11"></a><blockquote class="gatha"><p>「得正憶念樂，　　憶念正亦樂，<a class="t" id="t0480b12"></a><br>志念常不忘，　　正念得安眠，<a class="t" id="t0480b13"></a><br>正念得賢樂。　　不害不杖捶，<a class="t" id="t0480b14"></a><br>不勝亦不負，　　於一切眾生，<a class="t" id="t0480b15"></a><br>普皆生慈愍，　　離一切怨憎，<a class="t" id="t0480b16"></a><br>斯乃為大樂，　　更無有過者。」</p></blockquote><a class="t" id="t0480b17"></a><p><a class="t-linehead" id="t-linehead0480b17"></a>時崛默夜叉說此偈已，歡喜頂禮而還。</p><a class="t" id="t0480b18"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
