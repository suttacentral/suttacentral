<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.326"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 326</span><span class="mirror-right">（三二六）</span></h1></div><p><a class="t-linehead" id="t-linehead0483b04"></a>如是我聞：</p><p><a class="t-linehead" id="t-linehead0483b04"></a>一時，佛在王舍城迦蘭陀竹<a class="t" id="t0483b05"></a>林。爾時，王園精舍有比丘尼，名曰毘<span class="gaiji">［口＊梨］<!--gaiji,,1[口＊梨],2&#x20F1D;,3--></span><span class="t-note">（毘<span class="gaiji">［口＊梨］<!--gaiji,,1[口＊梨],2&#x20F1D;,3--></span>秦言<a class="t" id="t0483b06"></a>雄也）</span>。時彼國人一切共為俱蜜頭星會，七日七<a class="t" id="t0483b07"></a>夜歡娛聚集，無有延請比丘尼者。時有夜叉，<a class="t" id="t0483b08"></a>於彼毘<span class="gaiji">［口＊梨］<!--gaiji,,1[口＊梨],2&#x20F1D;,3--></span>比丘尼所生信敬心，知諸國人都<a class="t" id="t0483b09"></a>無請者，於里巷中說斯偈言：</p><a class="t" id="t0483b10"></a><blockquote class="gatha"><p>「王舍城諸人，　　一切咸醉眠，<a class="t" id="t0483b11"></a><br>毘<span class="gaiji">［口＊梨］<!--gaiji,,1[口＊梨],2&#x20F1D;,3--></span>比丘尼，　　寂然入善定，<a class="t" id="t0483b12"></a><br>行者實是雄，　　成就於雄法。<a class="t" id="t0483b13"></a><br>而此比丘尼，　　善能修諸根，<a class="t" id="t0483b14"></a><br>永離於塵垢，　　寂滅到涅槃。<a class="t" id="t0483b15"></a><br>如斯大德人，　　宜勤加供養。<a class="t" id="t0483b16"></a><br>汝等今云何，　　都無請命者？」</p></blockquote><a class="t" id="t0483b17"></a><p><a class="t-linehead" id="t-linehead0483b17"></a>時彼城中諸優婆塞聞是偈已，各持衣服及<a class="t" id="t0483b18"></a>諸餚饍而來，施與彼比丘尼。于時夜叉見諸<a class="t" id="t0483b19"></a>人等，各各供養，復說偈言：</p><a class="t" id="t0483b20"></a><blockquote class="gatha"><p>「毘<span class="gaiji">［口＊梨］<!--gaiji,,1[口＊梨],2&#x20F1D;,3--></span>比丘尼，　　斷除一切結，<a class="t" id="t0483b21"></a><br>優婆塞有智。　　能施於彼食，<a class="t" id="t0483b22"></a><br>以施彼食故，　　得大福增長。<a class="t" id="t0483b23"></a><br>毘<span class="gaiji">［口＊梨］<!--gaiji,,1[口＊梨],2&#x20F1D;,3--></span>比丘尼，　　斷一切結使。<a class="t" id="t0483b24"></a><br>優婆塞有智，　　能施毘<span class="gaiji">［口＊梨］<!--gaiji,,1[口＊梨],2&#x20F1D;,3--></span>衣，<a class="t" id="t0483b25"></a><br>以施彼衣故，　　得大福增長。」</p></blockquote><a class="t" id="t0483b26"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
