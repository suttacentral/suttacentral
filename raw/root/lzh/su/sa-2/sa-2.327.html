<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.327"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 327</span><span class="mirror-right">（三二七）</span></h1></div><p><a class="t-linehead" id="t-linehead0483b26"></a>如是我聞：</p><p><a class="t-linehead" id="t-linehead0483b26"></a>一時，佛在王舍城迦蘭陀竹<a class="t" id="t0483b27"></a>林。時王園精舍有比丘尼，名曰白淨。爾時，國<a class="t" id="t0483b28"></a>人一切共作俱蜜頭星會，七日七夜歡娛聚<a class="t" id="t0483b29"></a>集，無有請彼比丘尼者。時有夜叉於白淨比<a class="t" id="t0483c01"></a>丘尼所生信敬心，知諸國人都無請者，於里<a class="t" id="t0483c02"></a>巷中說斯偈言：</p><a class="t" id="t0483c03"></a><blockquote class="gatha"><p>「王舍城諸人，　　一切皆醉眠，<a class="t" id="t0483c04"></a><br>不請比丘尼，　　修於諸根者。<a class="t" id="t0483c05"></a><br>白淨白淨法，　　比丘尼善定，<a class="t" id="t0483c06"></a><br>永離於塵垢，　　寂滅到涅槃。<a class="t" id="t0483c07"></a><br>如斯大德人，　　宜勤加供養。<a class="t" id="t0483c08"></a><br>汝等今云何，　　都無命請者？」</p></blockquote><a class="t" id="t0483c09"></a><p><a class="t-linehead" id="t-linehead0483c09"></a>時彼城中諸人聞是偈已，各持衣食施比丘<a class="t" id="t0483c10"></a>尼。于時夜叉見得衣食，復說偈言：</p><a class="t" id="t0483c11"></a><blockquote class="gatha"><p>「白淨比丘尼，　　斷除於愛結。<a class="t" id="t0483c12"></a><br>優婆塞有智，　　能施於彼食，<a class="t" id="t0483c13"></a><br>以施彼食故，　　獲於無量福。<a class="t" id="t0483c14"></a><br>白淨比丘尼，　　斷除於慳貪。<a class="t" id="t0483c15"></a><br>優婆塞有智，　　能施於彼衣，<a class="t" id="t0483c16"></a><br>以施彼衣故，　　獲於無量福。」</p></blockquote><a class="t" id="t0483c17"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
