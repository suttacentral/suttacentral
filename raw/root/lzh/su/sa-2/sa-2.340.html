<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.340"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 340</span><span class="mirror-right">（三四〇）</span></h1></div><p><a class="t-linehead" id="t-linehead0487b17"></a>如是我聞：</p><p><a class="t-linehead" id="t-linehead0487b17"></a>一時佛住王舍城毘富羅<a class="t" id="t0487b18"></a>山足。佛告諸比丘：「若有一人，於一劫中，流轉<a class="t" id="t0487b19"></a>受生，收其白骨，若不毀壞，積以為聚，如毘富<a class="t" id="t0487b20"></a>羅山。賢聖弟子隨時聞，如實知苦聖諦，如實<a class="t" id="t0487b21"></a>知苦集、知苦滅、知趣苦滅道，如是知見已，斷<a class="t" id="t0487b22"></a>於三結，所謂身見、戒取、疑，名須陀洹，不墮惡<a class="t" id="t0487b23"></a>趣，決定菩提，趣於涅槃，極至七生七死，得盡<a class="t" id="t0487b24"></a>苦際。」說是事已，復說偈言：</p><a class="t" id="t0487b25"></a><blockquote class="gatha"><p>「一人一劫中，　　流轉受生死，<a class="t" id="t0487b26"></a><br>積骨以為聚，　　集之在一處，<a class="t" id="t0487b27"></a><br>使不毀敗壞，　　猶如毘富羅。<a class="t" id="t0487b28"></a><br>若觀四真諦，　　正智所鑒察，<a class="t" id="t0487b29"></a><br>說苦因從生，　　苦滅八聖道，<a class="t" id="t0487c01"></a><br>安隱趣涅槃，　　流轉生死輪，<a class="t" id="t0487c02"></a><br>任運過七生，　　得盡於苦際。」</p></blockquote><a class="t" id="t0487c03"></a><p><a class="t-linehead" id="t-linehead0487c03"></a>時諸比丘聞佛所說，歡喜奉行，頂禮而去。</p><a class="t" id="t0487c04"></a><blockquote class="gatha"><p>血淚及母乳　　土丸如豆粒<a class="t" id="t0487c05"></a><br>恐怖及彼愛　　恒沙及骨聚</p></blockquote><a class="t" id="t0487c06"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
