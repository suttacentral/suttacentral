<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.298"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 298</span><span class="mirror-right">（二九八）</span></h1></div>　<a class="t" id="t0476b01"></a><a class="t" id="t0476b02"></a><p class="suttainfo"><span class="t-juanname">別譯雜阿含經卷第十五<span class="t-note">（丹本第十一卷第五張准）</span></span><br><a class="t" id="t0476b03"></a><a class="t" id="t0476b04"></a><span class="t-byline">失譯人名今附秦錄</span></p><a class="t" id="t0476b05"></a><p><a class="t-linehead" id="t-linehead0476b05"></a>如是我聞：</p><p><a class="t-linehead" id="t-linehead0476b05"></a>一時，佛在舍衛國祇樹給孤<a class="t" id="t0476b06"></a>獨園。爾時，有一天子名曰因陀羅，光色倍常，<a class="t" id="t0476b07"></a>於其夜中，來詣佛所，身光暉曜，遍照祇洹，赫<a class="t" id="t0476b08"></a>然大明，頂禮佛足，却坐一面，而說偈言：</p><a class="t" id="t0476b09"></a><blockquote class="gatha"><p>「云何不知壽？　　云何覺了壽？<a class="t" id="t0476b10"></a><br>云何貪著壽？　　云何繫縛壽？」</p></blockquote><a class="t" id="t0476b11"></a><p><a class="t-linehead" id="t-linehead0476b11"></a>爾時，世尊以偈答曰：</p><a class="t" id="t0476b12"></a><blockquote class="gatha"><p>「色不能知壽，　　行不覺了壽，<a class="t" id="t0476b13"></a><br>貪著己身壽，　　愛壽為繫縛。」</p></blockquote><a class="t" id="t0476b14"></a><p><a class="t-linehead" id="t-linehead0476b14"></a>時因陀羅天子復說偈言：</p><a class="t" id="t0476b15"></a><blockquote class="gatha"><p>「如佛之所說，　　色非壽命者，<a class="t" id="t0476b16"></a><br>云何共意識，　　而得成身聚？」</p></blockquote><a class="t" id="t0476b17"></a><p><a class="t-linehead" id="t-linehead0476b17"></a>世尊復以偈答曰：</p><a class="t" id="t0476b18"></a><blockquote class="gatha"><p>「識依歌羅羅，　　歌羅羅最初，<a class="t" id="t0476b19"></a><br>歌羅羅生胞，　　從胞生肉段，<a class="t" id="t0476b20"></a><br>肉段生堅<span class="gaiji">［革＊卬］<!--gaiji,,1[革＊卬],2&#x4A55;,3--></span>，　　從<span class="gaiji">［革＊卬］<!--gaiji,,1[革＊卬],2&#x4A55;,3--></span>生五胞，<a class="t" id="t0476b21"></a><br>從胞生髮爪，　　由是生五根，<a class="t" id="t0476b22"></a><br>男女相別異，　　遷變不暫住，<a class="t" id="t0476b23"></a><br>以是因緣故，　　云何有壽命？」</p></blockquote><a class="t" id="t0476b24"></a><p><a class="t-linehead" id="t-linehead0476b24"></a>時彼天子聞佛所說，歡喜頂禮，還于天宮。</p><a class="t" id="t0476b25"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
