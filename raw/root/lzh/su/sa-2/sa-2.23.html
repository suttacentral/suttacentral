<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.23"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 23</span><span class="mirror-right">（二三）</span></h1></div>　<a class="t" id="t0381a21"></a><a class="t" id="t0381a22"></a><a class="t" id="t0381a23"></a><p class="suttainfo"><span class="t-juanname">別譯雜阿含經卷第二</span><br><a class="t" id="t0381a24"></a><a class="t" id="t0381a25"></a><span class="t-byline">失譯人名今附秦錄</span></p><a class="t" id="t0381a26"></a><h2>初誦第二</h2><a class="t" id="t0381a27"></a><p><a class="t-linehead" id="t-linehead0381a27"></a>如是我聞：</p><p><a class="t-linehead" id="t-linehead0381a27"></a>一時，佛在王舍城，住寒林中。<a class="t" id="t0381a28"></a>爾時，佛告諸比丘：「人生壽淺，會必歸終，應勤<a class="t" id="t0381a29"></a>行道，淨修梵行，是故汝等不應懈怠，應修善<a class="t" id="t0381b01"></a>行，修於法義，及以真行。」</p><p><a class="t-linehead" id="t-linehead0381b01"></a>爾時，魔王聞是說已，<a class="t" id="t0381b02"></a>即作是念：「沙門瞿曇在王舍城，住寒林中，為<a class="t" id="t0381b03"></a>諸聲聞而說法要，我當至彼而作壞亂。」爾時<a class="t" id="t0381b04"></a>魔王作是念已，化為摩納，往至佛所，頂禮佛<a class="t" id="t0381b05"></a>足，在一面立，而說偈言：</p><a class="t" id="t0381b06"></a><blockquote class="gatha"><p>「人生壽長，　　無諸嬈惱，　　常得安隱，<a class="t" id="t0381b07"></a><br>無有死徑。」</p></blockquote><a class="t" id="t0381b08"></a><p><a class="t-linehead" id="t-linehead0381b08"></a>佛作是念：「魔王波旬來作嬈亂。」即說偈言：</p><a class="t" id="t0381b09"></a><blockquote class="gatha"><p>「人命短促，　　多諸嬈害，　　宜急修善，<a class="t" id="t0381b10"></a><br>如救頭燃。　　當知波旬，　　欲來惱觸。」</p></blockquote><a class="t" id="t0381b11"></a><p><a class="t-linehead" id="t-linehead0381b11"></a>爾時，魔王聞說偈已，即作是念：「沙門瞿曇知<a class="t" id="t0381b12"></a>我心念。」愁憂苦惱，深生悔恨，便即隱形，還于<a class="t" id="t0381b13"></a>天宮。</p><a class="t" id="t0381b14"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
