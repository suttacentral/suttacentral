<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.251"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 251</span><span class="mirror-right">（二五一）</span></h1></div><p><a class="t-linehead" id="t-linehead0462a12"></a>如是我聞：</p><p><a class="t-linehead" id="t-linehead0462a12"></a>一時，佛在舍衛國祇樹給孤<a class="t" id="t0462a13"></a>獨園。爾時，尊者婆耆奢於有德者，謙順柔軟<a class="t" id="t0462a14"></a>諸比丘所，心生憍慢，尋自覺知，呵責於己：<a class="t" id="t0462a15"></a>「我極失利，都無饒益，人身難得，出家難遇，我<a class="t" id="t0462a16"></a>既得之，不能謹慎，輕於出家，輕於受命，以己<a class="t" id="t0462a17"></a>智能輕篾於彼謙順柔軟有德比丘，我今<a class="t" id="t0462a18"></a>當說厭惡慢心。」即說偈言：</p><a class="t" id="t0462a19"></a><blockquote class="gatha"><p>「汝悉捨諸慢，　　不應自貢高，<a class="t" id="t0462a20"></a><br>莫以慢自退，　　後悔無所及。<a class="t" id="t0462a21"></a><br>一切諸眾生，　　皆為慢所害，<a class="t" id="t0462a22"></a><br>為害墮地獄。　　是故我今者，<a class="t" id="t0462a23"></a><br>不應恃才辯，　　而生憍慢心。<a class="t" id="t0462a24"></a><br>若遠憍慢者，　　能捨諸障蓋，<a class="t" id="t0462a25"></a><br>淨心懷恭恪，　　獲得於三明，<a class="t" id="t0462a26"></a><br>謙卑如是者，　　名得念比丘。<a class="t" id="t0462a27"></a><br>憍陳如舍利，　　龍脇及自恣，<a class="t" id="t0462a28"></a><br>不樂及欲結，　　出離及憍慢。」</p></blockquote><a class="t" id="t0462a29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
