<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.1"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 1</span><span class="mirror-right">（一）</span></h1></div>　<a class="t" id="t0374a01"></a><a class="t" id="t0374a02"></a><p class="suttainfo latin"><span class="juannum">No. 100</span><br><a class="t" id="t0374a03"></a><span class="t-juanname">別譯雜阿含經卷第一</span><br><a class="t" id="t0374a04"></a><a class="t" id="t0374a05"></a><span class="t-byline">失譯人名今附秦錄</span></p><a class="t" id="t0374a06"></a><h2>初誦第一</h2><a class="t" id="t0374a07"></a><p><a class="t-linehead" id="t-linehead0374a07"></a>如是我聞：</p><p><a class="t-linehead" id="t-linehead0374a07"></a>一時，佛在彌絺羅國菴婆羅<a class="t" id="t0374a08"></a>園。爾時，尊者善生初始出家，剃除鬚髮，來詣<a class="t" id="t0374a09"></a>佛所，頂禮佛足，在一面坐。佛告諸比丘：「此族<a class="t" id="t0374a10"></a>姓子善生，有二種端嚴：一容貌璝偉，天姿<a class="t" id="t0374a11"></a>挺特。二能剃除鬚髮，身服法衣，深信家法會<a class="t" id="t0374a12"></a>歸無常，出家學道，盡諸煩惱，具足無漏心得<a class="t" id="t0374a13"></a>解脫，慧得解脫，身證無為，生死永盡，梵行已<a class="t" id="t0374a14"></a>立，不受後有。」</p><p><a class="t-linehead" id="t-linehead0374a14"></a>佛說是已，即說偈言：</p><a class="t" id="t0374a15"></a><blockquote class="gatha"><p>「比丘常寂定，　　除欲離生死，<a class="t" id="t0374a16"></a><br>住最後邊身，　　能破於魔軍，<a class="t" id="t0374a17"></a><br>修心斷諸結，　　端正無等倫。」</p></blockquote><a class="t" id="t0374a18"></a><p><a class="t-linehead" id="t-linehead0374a18"></a>佛說是經已，諸比丘聞佛所說，歡喜奉行。</p><a class="t" id="t0374a19"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
