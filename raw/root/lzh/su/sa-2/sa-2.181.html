<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.181"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 181</span><span class="mirror-right">（一八一）</span></h1></div><p><a class="t-linehead" id="t-linehead0439a04"></a>如是我聞：</p><p><a class="t-linehead" id="t-linehead0439a04"></a>一時，佛在舍衛國祇樹給孤<a class="t" id="t0439a05"></a>獨園。時有一天，光色倍常，來詣佛所，身光顯<a class="t" id="t0439a06"></a>照，遍于祇洹，赫然大明，却坐一面，而說偈言：</p><a class="t" id="t0439a07"></a><blockquote class="gatha"><p>「世間常驚懼，　　眾生恒憂惱，<a class="t" id="t0439a08"></a><br>未得財封利，　　及已得之者，<a class="t" id="t0439a09"></a><br>於得不得中，　　能無喜懼心，<a class="t" id="t0439a10"></a><br>如斯之等事，　　唯願為我說。」</p></blockquote><a class="t" id="t0439a11"></a><p><a class="t-linehead" id="t-linehead0439a11"></a>爾時，世尊以偈答曰：</p><a class="t" id="t0439a12"></a><blockquote class="gatha"><p>「若有智慧者，　　苦行攝諸根，<a class="t" id="t0439a13"></a><br>棄捨一切務，　　除如此等人，<a class="t" id="t0439a14"></a><br>更無出生死。　　若不捨諸務，<a class="t" id="t0439a15"></a><br>常處於生死，　　驚畏而怖迮，<a class="t" id="t0439a16"></a><br>憂愁等諸患，　　苦惱所纏逼。<a class="t" id="t0439a17"></a><br>若捨於一切，　　能除上諸患，<a class="t" id="t0439a18"></a><br>則離於生死，　　憂怖等諸惡。」</p></blockquote><a class="t" id="t0439a19"></a><p><a class="t-linehead" id="t-linehead0439a19"></a>天復以偈讚言：</p><a class="t" id="t0439a20"></a><blockquote class="gatha"><p>「往昔已曾見，　　婆羅門涅槃，<a class="t" id="t0439a21"></a><br>嫌怖久棄捨，　　能度世間愛。」</p></blockquote><a class="t" id="t0439a22"></a><p><a class="t-linehead" id="t-linehead0439a22"></a>爾時，此天說此偈已，歡喜還宮。</p><a class="t" id="t0439a23"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
