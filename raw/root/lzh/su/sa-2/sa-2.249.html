<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.249"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 249</span><span class="mirror-right">（二四九）</span></h1></div><p><a class="t-linehead" id="t-linehead0461b20"></a>如是我聞：</p><p><a class="t-linehead" id="t-linehead0461b20"></a>一時，佛在舍衛國祇樹給孤<a class="t" id="t0461b21"></a>獨園。時有一天，光色倍常，於其夜中，來詣佛<a class="t" id="t0461b22"></a>所，威光普照，遍于祇洹，赫然大明，却坐一<a class="t" id="t0461b23"></a>面，而說偈言：</p><a class="t" id="t0461b24"></a><blockquote class="gatha"><p>「以何知王車？　　云何知於火？<a class="t" id="t0461b25"></a><br>云何分別國？　　云何知女人？」</p></blockquote><a class="t" id="t0461b26"></a><p><a class="t-linehead" id="t-linehead0461b26"></a>爾時，世尊以偈答曰：</p><a class="t" id="t0461b27"></a><blockquote class="gatha"><p>「以幢知王車，　　以烟知有火，<a class="t" id="t0461b28"></a><br>以主知有國，　　以夫別女人。」</p></blockquote><a class="t" id="t0461b29"></a><p><a class="t-linehead" id="t-linehead0461b29"></a>爾時此天以偈讚言：</p><a class="t" id="t0461c01"></a><blockquote class="gatha"><p>「往昔已曾見，　　婆羅門涅槃，<a class="t" id="t0461c02"></a><br>嫌怖久棄捨，　　能度世間愛。」</p></blockquote><a class="t" id="t0461c03"></a><p><a class="t-linehead" id="t-linehead0461c03"></a>爾時，此天說此偈已，歡喜而去。</p><a class="t" id="t0461c04"></a><blockquote class="gatha"><p>信及第二及至老<a class="t" id="t0461c05"></a><br>種種生世間　　非道、最上勝<a class="t" id="t0461c06"></a><br>偈為何者初　　別車為第十</p></blockquote><a class="t" id="t0461c07"></a><p class="endsutta"><span class="t-juanname">別譯雜阿含經第十二卷</span></p>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
