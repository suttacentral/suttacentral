<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.312"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 312</span><span class="mirror-right">（三一二）</span></h1></div><p><a class="t-linehead" id="t-linehead0479a28"></a>如是我聞：</p><p><a class="t-linehead" id="t-linehead0479a28"></a>一時，佛在舍衛國祇樹給孤<a class="t" id="t0479a29"></a>獨園。時有天子名曰迦默，來詣佛所，光色暉<a class="t" id="t0479b01"></a>赫，明照祇洹，禮佛足已，却坐一面，而白佛言：<a class="t" id="t0479b02"></a>「世尊！云何名為難為難作？」</p><a class="t" id="t0479b03"></a><p><a class="t-linehead" id="t-linehead0479b03"></a>爾時，世尊以偈答曰：</p><a class="t" id="t0479b04"></a><blockquote class="gatha"><p>「學者為難作，　　具足於戒定，<a class="t" id="t0479b05"></a><br>得離眾緣務，　　恬靜而快樂。」</p></blockquote><a class="t" id="t0479b06"></a><p><a class="t-linehead" id="t-linehead0479b06"></a>爾時，迦默天子復白佛言：「誠如聖教，默靜為<a class="t" id="t0479b07"></a>難。」</p><p><a class="t-linehead" id="t-linehead0479b07"></a>爾時，世尊復以偈答：</p><a class="t" id="t0479b08"></a><blockquote class="gatha"><p>「迦默汝今者，　　難得而欲得，<a class="t" id="t0479b09"></a><br>晝夜修定意，　　必能安靜默。」</p></blockquote><a class="t" id="t0479b10"></a><p><a class="t-linehead" id="t-linehead0479b10"></a>時迦默復白佛言：「心意難定。」</p><p><a class="t-linehead" id="t-linehead0479b10"></a>世尊復以偈答：</p><a class="t" id="t0479b11"></a><blockquote class="gatha"><p>「定攝擾亂心，　　決定根難住，<a class="t" id="t0479b12"></a><br>壞於死羂網，　　能獲於聖智。」</p></blockquote><a class="t" id="t0479b13"></a><p><a class="t-linehead" id="t-linehead0479b13"></a>迦默復白佛言：「深嶮道岨難，何由得濟渡？」</p><a class="t" id="t0479b14"></a><p><a class="t-linehead" id="t-linehead0479b14"></a>世尊復以偈答：</p><a class="t" id="t0479b15"></a><blockquote class="gatha"><p>「非聖必墮嶮，　　頹墜莫由過，<a class="t" id="t0479b16"></a><br>賢聖履嶮途，　　安隱從中度。」</p></blockquote><a class="t" id="t0479b17"></a><p><a class="t-linehead" id="t-linehead0479b17"></a>爾時，迦默聞佛所說，歡喜頂禮，還于天宮。</p><a class="t" id="t0479b18"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
