<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.271"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 271</span><span class="mirror-right">（二七一）</span></h1></div><p><a class="t-linehead" id="t-linehead0469a03"></a>如是我聞：</p><p><a class="t-linehead" id="t-linehead0469a03"></a>一時，佛在王舍城耆尼山<a class="t" id="t0469a04"></a>中。時求迦尼娑天，本是波純提女，身光晃曜，<a class="t" id="t0469a05"></a>猶如電光。淳誠至信，歸依三寶，來詣佛所，在<a class="t" id="t0469a06"></a>一面坐，以此光明，普照此山，悉皆洞然。求迦<a class="t" id="t0469a07"></a>尼娑天女即說偈言：</p><a class="t" id="t0469a08"></a><blockquote class="gatha"><p>「我今以種種，　　讚詠佛法僧，<a class="t" id="t0469a09"></a><br>今但略宣說，　　隨意所樂足。<a class="t" id="t0469a10"></a><br>口意宜修善，　　不應造眾惡，<a class="t" id="t0469a11"></a><br>身不以小過，　　加害於世間。<a class="t" id="t0469a12"></a><br>觀欲性相空，　　修於念覺意，<a class="t" id="t0469a13"></a><br>若自不樂苦，　　莫作損減業。」</p></blockquote><a class="t" id="t0469a14"></a><p><a class="t-linehead" id="t-linehead0469a14"></a>爾時，世尊告天女言：「如是！如是！如汝所說。」<a class="t" id="t0469a15"></a>求迦尼天女聞佛說已，歡喜頂禮，於此處沒，<a class="t" id="t0469a16"></a>還於天宮。</p><a class="t" id="t0469a17"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
