<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.100"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 100</span><span class="mirror-right">（一〇〇）</span></h1></div><p><a class="t-linehead" id="t-linehead0409c14"></a>如是我聞：</p><p><a class="t-linehead" id="t-linehead0409c14"></a>一時，佛在舍衛國祇樹給孤<a class="t" id="t0409c15"></a>獨園。爾時，有一髻髮婆羅突邏闍婆羅門往<a class="t" id="t0409c16"></a>詣佛所，問訊已訖，在一面坐。即說偈言：</p><a class="t" id="t0409c17"></a><blockquote class="gatha"><p>「外髮悉被髻，　　內有髻髮不？<a class="t" id="t0409c18"></a><br>世間髮所髻，　　誰有能除者？」</p></blockquote><a class="t" id="t0409c19"></a><p><a class="t-linehead" id="t-linehead0409c19"></a>爾時，世尊復說偈言：</p><a class="t" id="t0409c20"></a><blockquote class="gatha"><p>「明智竪立戒，　　心修於智慧，<a class="t" id="t0409c21"></a><br>專精能勤學，　　年少除髻髮。」</p></blockquote><a class="t" id="t0409c22"></a><p><a class="t-linehead" id="t-linehead0409c22"></a>時，婆羅門復說偈言：</p><a class="t" id="t0409c23"></a><blockquote class="gatha"><p>「外髮悉被髻，　　內有髻髮不？<a class="t" id="t0409c24"></a><br>世間髮所髻，　　誰能斷除者？」</p></blockquote><a class="t" id="t0409c25"></a><p><a class="t-linehead" id="t-linehead0409c25"></a>爾時，世尊復說偈言：</p><a class="t" id="t0409c26"></a><blockquote class="gatha"><p>「眼耳鼻舌身，　　及與於意法，<a class="t" id="t0409c27"></a><br>名色都無餘，　　心意盡滅度，<a class="t" id="t0409c28"></a><br>若能如是者，　　斷除於髻髮。」<a class="t" id="t0409c29"></a><br>旃陀、婆私吒　　失牛、講集處<a class="t" id="t0410a01"></a><br>天敬娑羅林　　聚薪、二孫陀<a class="t" id="t0410a02"></a><br>一髻髮為十</p></blockquote><a class="t" id="t0410a03"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
