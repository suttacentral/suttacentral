<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.173"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 173</span><span class="mirror-right">（一七三）</span></h1></div><p><a class="t-linehead" id="t-linehead0437b14"></a>如是我聞：</p><p><a class="t-linehead" id="t-linehead0437b14"></a>一時，佛在舍衛國祇樹給孤<a class="t" id="t0437b15"></a>獨園。時有一天，光色倍常，於其夜中，來詣佛<a class="t" id="t0437b16"></a>所，威光普照，遍于祇洹，赫然大明，却坐一<a class="t" id="t0437b17"></a>面，而說偈言：</p><a class="t" id="t0437b18"></a><blockquote class="gatha"><p>「云何外結髮，　　內亦有結髮，<a class="t" id="t0437b19"></a><br>世界俱結髮？　　我今問瞿曇，<a class="t" id="t0437b20"></a><br>云何令結髮，　　作於不結髮？」</p></blockquote><a class="t" id="t0437b21"></a><p><a class="t-linehead" id="t-linehead0437b21"></a>爾時，世尊以偈答曰：</p><a class="t" id="t0437b22"></a><blockquote class="gatha"><p>「堅持立禁戒，　　修心及智慧，<a class="t" id="t0437b23"></a><br>懃行於精進，　　具念名比丘，<a class="t" id="t0437b24"></a><br>速能令結髮，　　作於不結髮。」</p></blockquote><a class="t" id="t0437b25"></a><p><a class="t-linehead" id="t-linehead0437b25"></a>天復以偈讚言：</p><a class="t" id="t0437b26"></a><blockquote class="gatha"><p>「往昔已曾見，　　婆羅門涅槃，<a class="t" id="t0437b27"></a><br>嫌怖久棄捨，　　能度世間愛。」</p></blockquote><a class="t" id="t0437b28"></a><p><a class="t-linehead" id="t-linehead0437b28"></a>爾時，此天說此偈已，歡喜還宮。</p><a class="t" id="t0437b29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
