<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.363"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 363</span><span class="mirror-right">（三六三）</span></h1></div><p><a class="t-linehead" id="t-linehead0491c07"></a>爾時，復有眾多比丘在俱薩羅國，止住<a class="t" id="t0491c08"></a>彼林。眾多比丘掉動不停，少於慚恥，輕躁佷<a class="t" id="t0491c09"></a>戾，識念不定，心意惶惶，諸根馳散。爾時，天神<a class="t" id="t0491c10"></a>作是念：「比丘之法不應如是，斯甚不善。我當<a class="t" id="t0491c11"></a>為其說覺悟偈。」即說偈言：</p><a class="t" id="t0491c12"></a><blockquote class="gatha"><p>「瞿曇諸弟子，　　正命用自活，<a class="t" id="t0491c13"></a><br>乞食及住時，　　常思於無常，<a class="t" id="t0491c14"></a><br>於彼住坐臥，　　亦復思無常。<a class="t" id="t0491c15"></a><br>已自難將養，　　佷戾心馳散，<a class="t" id="t0491c16"></a><br>譬如世俗人，　　食訖皆睡眠，<a class="t" id="t0491c17"></a><br>棄於自己舍，　　親近著他家。<a class="t" id="t0491c18"></a><br>如為人所迫，　　強逼作沙門，<a class="t" id="t0491c19"></a><br>無實無信心，　　亦不求出家，<a class="t" id="t0491c20"></a><br>強著僧伽梨，　　如老牛駕犁。」</p></blockquote><a class="t" id="t0491c21"></a><p><a class="t-linehead" id="t-linehead0491c21"></a>爾時，諸比丘即答之言：「今者汝欲譏我等耶？」<a class="t" id="t0491c22"></a>天復說偈答言：</p><a class="t" id="t0491c23"></a><blockquote class="gatha"><p>「我不見種姓，　　亦不稱名字，<a class="t" id="t0491c24"></a><br>我今敬禮僧，　　譏毀作過者，<a class="t" id="t0491c25"></a><br>若能住精進，　　我今亦禮足。」</p></blockquote><a class="t" id="t0491c26"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
