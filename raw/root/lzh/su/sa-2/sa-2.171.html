<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.171"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 171</span><span class="mirror-right">（一七一）</span></h1></div><p><a class="t-linehead" id="t-linehead0437a13"></a>如是我聞：</p><p><a class="t-linehead" id="t-linehead0437a13"></a>一時，佛在舍衛國祇樹給孤<a class="t" id="t0437a14"></a>獨園。時有一天，光色倍常，於其夜中，來詣佛<a class="t" id="t0437a15"></a>所，威光普照，遍于祇洹，赫然大明，却坐一<a class="t" id="t0437a16"></a>面，而說偈言：</p><a class="t" id="t0437a17"></a><blockquote class="gatha"><p>「天女侍左右，　　毘舍闍充滿，<a class="t" id="t0437a18"></a><br>愚癡黑闇林，　　云何得過去？」</p></blockquote><a class="t" id="t0437a19"></a><p><a class="t-linehead" id="t-linehead0437a19"></a>爾時，世尊以偈答曰：</p><a class="t" id="t0437a20"></a><blockquote class="gatha"><p>「正直名為道，　　無畏名方便，<a class="t" id="t0437a21"></a><br>無聲名快樂，　　能覆善覺觀。<a class="t" id="t0437a22"></a><br>慚愧為拘靷，　　念為諸翼從，<a class="t" id="t0437a23"></a><br>智慧為善乘，　　正見為引導。<a class="t" id="t0437a24"></a><br>男子若女人，　　能乘是乘者，<a class="t" id="t0437a25"></a><br>必捨棄名色，　　離欲斷生死。」</p></blockquote><a class="t" id="t0437a26"></a><p><a class="t-linehead" id="t-linehead0437a26"></a>天復以偈讚曰：</p><a class="t" id="t0437a27"></a><blockquote class="gatha"><p>「往昔已曾見，　　婆羅門涅槃，<a class="t" id="t0437a28"></a><br>嫌怖久捨離，　　能度世間愛。」</p></blockquote><a class="t" id="t0437a29"></a><p><a class="t-linehead" id="t-linehead0437a29"></a>爾時，此天說此偈已，歡喜還宮。</p><a class="t" id="t0437b01"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
