<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.239"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 239</span><span class="mirror-right">（二三九）</span></h1></div><p><a class="t-linehead" id="t-linehead0459c17"></a>如是我聞：</p><p><a class="t-linehead" id="t-linehead0459c17"></a>一時，佛在舍衛國祇樹給孤<a class="t" id="t0459c18"></a>獨園。時有一天，光色倍常，於其夜中，來詣佛<a class="t" id="t0459c19"></a>所，威光普照，遍于祇洹，赫然大明，却坐一<a class="t" id="t0459c20"></a>面，而說偈言：</p><a class="t" id="t0459c21"></a><blockquote class="gatha"><p>「何物迷世間？　　何物和合有？<a class="t" id="t0459c22"></a><br>何誰污眾生？　　云何竪於幢？」</p></blockquote><a class="t" id="t0459c23"></a><p><a class="t-linehead" id="t-linehead0459c23"></a>爾時，世尊以偈答曰：</p><a class="t" id="t0459c24"></a><blockquote class="gatha"><p>「無明迷世間，　　愛著和合有，<a class="t" id="t0459c25"></a><br>瞋污染眾生，　　我慢竪為幢。」</p></blockquote><a class="t" id="t0459c26"></a><p><a class="t-linehead" id="t-linehead0459c26"></a>天復以偈問言：</p><a class="t" id="t0459c27"></a><blockquote class="gatha"><p>「何誰無蓋障？　　何誰斷於欲？<a class="t" id="t0459c28"></a><br>誰出於污染，　　<span class="corr" title="[請&gt;誰] cf.【麗】">誰</span>能倒大幢？」</p></blockquote><a class="t" id="t0459c29"></a><p><a class="t-linehead" id="t-linehead0459c29"></a>爾時，世尊以偈答曰：</p><a class="t" id="t0460a01"></a><blockquote class="gatha"><p>「如來無蓋障，　　正智得解脫，<a class="t" id="t0460a02"></a><br>彼無有蓋障，　　能盡于愛結，<a class="t" id="t0460a03"></a><br>出離於塵垢，　　傾於我慢幢。」</p></blockquote><a class="t" id="t0460a04"></a><p><a class="t-linehead" id="t-linehead0460a04"></a>爾時，天復以偈讚言：</p><a class="t" id="t0460a05"></a><blockquote class="gatha"><p>「往昔已曾見，　　婆羅門涅槃，<a class="t" id="t0460a06"></a><br>嫌怖久棄捨，　　能度世間愛。」</p></blockquote><a class="t" id="t0460a07"></a><p><a class="t-linehead" id="t-linehead0460a07"></a>爾時，此天說此偈已，歡喜而去。</p><a class="t" id="t0460a08"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
