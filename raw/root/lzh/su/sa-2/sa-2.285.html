<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.285"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 285</span><span class="mirror-right">（二八五）</span></h1></div><p><a class="t-linehead" id="t-linehead0473a29"></a>如是我聞：</p><p><a class="t-linehead" id="t-linehead0473a29"></a>一時，佛在舍衛國祇樹給孤<a class="t" id="t0473b01"></a>獨園。爾時，有天光明倍常，來至佛所，頭面禮<a class="t" id="t0473b02"></a>佛，在一面坐，而說偈言：</p><a class="t" id="t0473b03"></a><blockquote class="gatha"><p>「應共誰止住？　　復應親近誰？<a class="t" id="t0473b04"></a><br>從誰所受法，　　得利不生惡？」</p></blockquote><a class="t" id="t0473b05"></a><p><a class="t-linehead" id="t-linehead0473b05"></a>爾時，世尊以偈答曰：</p><a class="t" id="t0473b06"></a><blockquote class="gatha"><p>「應共善人住，　　親近於善者，<a class="t" id="t0473b07"></a><br>從彼人受法，　　得利不生惡。<a class="t" id="t0473b08"></a><br>應共善人住，　　親近於善者，<a class="t" id="t0473b09"></a><br>從彼人受法，　　智者得利樂。<a class="t" id="t0473b10"></a><br>應共善人住，　　親近於善者，<a class="t" id="t0473b11"></a><br>從彼人受法，　　智者得名譽。<a class="t" id="t0473b12"></a><br>親近於善者，　　從彼人受法，<a class="t" id="t0473b13"></a><br>智者得解慧，　　是故應共住。<a class="t" id="t0473b14"></a><br>親近於善者，　　從彼人受法，<a class="t" id="t0473b15"></a><br>親族中尊勝，　　能離於憂愁，<a class="t" id="t0473b16"></a><br>於一切苦中，　　而能得解脫。<a class="t" id="t0473b17"></a><br>遠離諸惡趣，　　能斷一切縛，<a class="t" id="t0473b18"></a><br>純受上妙樂，　　得近於涅槃。」</p></blockquote><a class="t" id="t0473b19"></a><p><a class="t-linehead" id="t-linehead0473b19"></a>天復以偈讚言：</p><a class="t" id="t0473b20"></a><blockquote class="gatha"><p>「往昔已曾見，　　婆羅門涅槃，<a class="t" id="t0473b21"></a><br>嫌怖久棄捨，　　能度世間愛。」</p></blockquote><a class="t" id="t0473b22"></a><p><a class="t-linehead" id="t-linehead0473b22"></a>爾時，此天說此偈已，歡喜而去。</p><a class="t" id="t0473b23"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
