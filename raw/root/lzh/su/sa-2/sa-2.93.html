<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.93"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 93</span><span class="mirror-right">（九三）</span></h1></div><p><a class="t-linehead" id="t-linehead0406a26"></a>如是我聞：</p><p><a class="t-linehead" id="t-linehead0406a26"></a>一時，佛在毘舍離國大林之<a class="t" id="t0406a27"></a>中。爾時，如來著衣持鉢，入城乞食。食訖，攝其<a class="t" id="t0406a28"></a>衣鉢，并復洗足，坐一樹下，住於天住。時，有一<a class="t" id="t0406a29"></a>婆羅門名欝湊羅突邏闍，失產乳牛，遍處<a class="t" id="t0406b01"></a>推求，經於六日，不知牛處，次第求覓，趣大林<a class="t" id="t0406b02"></a>中，遙見如來在樹下坐，容貌殊特，諸根寂<a class="t" id="t0406b03"></a>定，心意恬靜，獲於最上調伏之意，如似金<a class="t" id="t0406b04"></a>樓，威光赫然。見是事已，往詣佛所，即於佛<a class="t" id="t0406b05"></a>前而說偈言：</p><a class="t" id="t0406b06"></a><blockquote class="gatha"><p>「云何比丘樂獨靜，　　如是思惟何所得？」</p></blockquote><a class="t" id="t0406b07"></a><p><a class="t-linehead" id="t-linehead0406b07"></a>爾時，世尊說偈答言：</p><a class="t" id="t0406b08"></a><blockquote class="gatha"><p>「我於諸得失，　　都無有愁憂，<a class="t" id="t0406b09"></a><br>汝莫謂於我，　　與汝等無異。」</p></blockquote><a class="t" id="t0406b10"></a><p><a class="t-linehead" id="t-linehead0406b10"></a>時，婆羅門復說偈言：</p><a class="t" id="t0406b11"></a><blockquote class="gatha"><p>「此中真是梵住處，　　實如比丘之所說，<a class="t" id="t0406b12"></a><br>我欲論我家中事，　　唯願少聽我所說。<a class="t" id="t0406b13"></a><br>沙門汝今者，　　宴坐林樹間，<a class="t" id="t0406b14"></a><br>亦無有失牛，　　六日之憂苦，<a class="t" id="t0406b15"></a><br>當知此沙門，　　真為寂然樂。<a class="t" id="t0406b16"></a><br>汝亦不種稻，　　何憂於灌水？<a class="t" id="t0406b17"></a><br>亦不憂稻穗，　　有出不出者，<a class="t" id="t0406b18"></a><br>如是等眾苦，　　汝今久捨離。<a class="t" id="t0406b19"></a><br>亦不種胡麻，　　又不恐荒穢，<a class="t" id="t0406b20"></a><br>汝亦無如是，　　耘耨之苦惱。<a class="t" id="t0406b21"></a><br>當知彼沙門，　　實為寂然樂。<a class="t" id="t0406b22"></a><br>我家有草敷，　　敷來經七月，<a class="t" id="t0406b23"></a><br>中有眾毒蟲，　　蝎螫生苦惱，<a class="t" id="t0406b24"></a><br>汝無如是事，　　沙門為快樂。<a class="t" id="t0406b25"></a><br>汝無有七子，　　<span class="gaiji">［怡－台＋龍］<!--gaiji,,1[怡-台＋龍],2&#x22931;,3--></span>悷難教授，<a class="t" id="t0406b26"></a><br>舉貸負他債，　　汝無如是事，<a class="t" id="t0406b27"></a><br>沙門為快樂。　　汝又無七女，<a class="t" id="t0406b28"></a><br>或有產一子，　　或有無子者，<a class="t" id="t0406b29"></a><br>喪夫來歸家，　　無有如是事。<a class="t" id="t0406c01"></a><br>當知沙門樂，　　亦無諸債主，<a class="t" id="t0406c02"></a><br>晨朝來至門，　　債索所負者，<a class="t" id="t0406c03"></a><br>無有如是事，　　沙門為快樂。<a class="t" id="t0406c04"></a><br>汝無有朽舍，　　遍中諸空器，<a class="t" id="t0406c05"></a><br>鼷鼠在中戲，　　摚觸出音聲，<a class="t" id="t0406c06"></a><br>擾亂廢我睡，　　通夕不得眠。<a class="t" id="t0406c07"></a><br>汝無有惡婦，　　醜陋目黃睛，<a class="t" id="t0406c08"></a><br>中夜強驅起，　　日夕常罵詈，<a class="t" id="t0406c09"></a><br>或說家寒苦，　　或云負他債，<a class="t" id="t0406c10"></a><br>沙門無此事，　　當知為快樂。」</p></blockquote><a class="t" id="t0406c11"></a><p><a class="t-linehead" id="t-linehead0406c11"></a>爾時，世尊復說偈言：</p><a class="t" id="t0406c12"></a><blockquote class="gatha"><p>「婆羅門當知，　　汝言為至誠，<a class="t" id="t0406c13"></a><br>無賊偷我牛，　　已經於六日，<a class="t" id="t0406c14"></a><br>無有如斯事，　　真實為快樂。<a class="t" id="t0406c15"></a><br>我實無稻田，　　而生乏水想，<a class="t" id="t0406c16"></a><br>又不憂稻穗，　　有出不出者，<a class="t" id="t0406c17"></a><br>我無如是苦，　　<span class="corr" title="[常&gt;當] cf.【麗】">當</span>知為快樂。<a class="t" id="t0406c18"></a><br>我無胡麻田，　　生草而荒穢，<a class="t" id="t0406c19"></a><br>我無如是事，　　真實名為樂。<a class="t" id="t0406c20"></a><br>我實無草敷，　　經歷於七月，<a class="t" id="t0406c21"></a><br>又無毒蟲出，　　蠍螫家眷苦，<a class="t" id="t0406c22"></a><br>我無如是事，　　真實為快樂。<a class="t" id="t0406c23"></a><br>我無有七子，　　<span class="gaiji">［怡－台＋龍］<!--gaiji,,1[怡-台＋龍],2&#x22931;,3--></span>悷而難教，<a class="t" id="t0406c24"></a><br>各自而債負，　　為他所敦蹙。<a class="t" id="t0406c25"></a><br>我又無七女，　　或產不產者，<a class="t" id="t0406c26"></a><br>喪夫還歸家，　　我無如此苦。<a class="t" id="t0406c27"></a><br>我亦無債主，　　晨朝來扣門，<a class="t" id="t0406c28"></a><br>徵索所負物。　　又亦無朽舍，<a class="t" id="t0406c29"></a><br>滿中諸空器，　　鼷鼠戲其中，<a class="t" id="t0407a01"></a><br>摚觸出音聲，　　擾亂廢我睡，<a class="t" id="t0407a02"></a><br>竟宿不得眠。　　亦無有惡婦，<a class="t" id="t0407a03"></a><br>黃眼而醜陋，　　中夜強驅起，<a class="t" id="t0407a04"></a><br>日夕常罵詈，　　或說家貧苦，<a class="t" id="t0407a05"></a><br>或云負他債。　　都無如斯苦，<a class="t" id="t0407a06"></a><br>真實為快樂。　　婆羅門當知，<a class="t" id="t0407a07"></a><br>汝不斷愛憎，　　不得免是苦，<a class="t" id="t0407a08"></a><br>斷欲離諸愛，　　然後得快樂。」</p></blockquote><a class="t" id="t0407a09"></a><p><a class="t-linehead" id="t-linehead0407a09"></a>爾時，世尊為婆羅門種種說法，示教利喜，廣<a class="t" id="t0407a10"></a>說如上，乃至盡諸有結，不受後有。時，尊者欝<a class="t" id="t0407a11"></a>湊羅突邏闍得阿羅漢，得解脫樂，踊躍歡<a class="t" id="t0407a12"></a>喜，而說偈言：</p><a class="t" id="t0407a13"></a><blockquote class="gatha"><p>「今我極憘樂，　　大仙所說法，<a class="t" id="t0407a14"></a><br>聞法得解悟，　　都無諸取捨，<a class="t" id="t0407a15"></a><br>不虛見世尊，　　遇佛獲道果。」</p></blockquote><a class="t" id="t0407a16"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
