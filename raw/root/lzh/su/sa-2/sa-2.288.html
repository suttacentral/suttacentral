<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.288"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 288</span><span class="mirror-right">（二八八）</span></h1></div><p><a class="t-linehead" id="t-linehead0474a22"></a>如是我聞：</p><p><a class="t-linehead" id="t-linehead0474a22"></a>一時，佛在舍衛國祇樹給孤<a class="t" id="t0474a23"></a>獨園。時有一天，顏色殊常，來詣佛所，赫然大<a class="t" id="t0474a24"></a>明，頂禮佛足，在一面坐，而說偈言：<span class="t-note">（丹本澄函第十一卷初准）</span></p><a class="t" id="t0474a25"></a><blockquote class="gatha"><p>「譬如彼大地，　　廣大無有邊，<a class="t" id="t0474a26"></a><br>又亦如巨海，　　甚深無崖際。<a class="t" id="t0474a27"></a><br>須彌極高峻，　　無以能喻及，<a class="t" id="t0474a28"></a><br>誰如那羅延？　　男子中無比。」</p></blockquote><a class="t" id="t0474a29"></a><p><a class="t-linehead" id="t-linehead0474a29"></a>爾時，世尊以偈答曰：</p><a class="t" id="t0474b01"></a><blockquote class="gatha"><p>「無物廣於愛，　　深大不過腹，<a class="t" id="t0474b02"></a><br>憍慢高須彌。　　唯有佛世尊，<a class="t" id="t0474b03"></a><br>於諸男子中，　　最勝無倫匹。」</p></blockquote><a class="t" id="t0474b04"></a><p><a class="t-linehead" id="t-linehead0474b04"></a>天復以偈讚言：</p><a class="t" id="t0474b05"></a><blockquote class="gatha"><p>「往昔已曾見，　　婆羅門涅槃，<a class="t" id="t0474b06"></a><br>嫌怖久捨離，　　能度世間愛。」</p></blockquote><a class="t" id="t0474b07"></a><p><a class="t-linehead" id="t-linehead0474b07"></a>爾時，此天說此偈已，歡喜還宮。</p><a class="t" id="t0474b08"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
