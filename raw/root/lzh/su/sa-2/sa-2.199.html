<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.199"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 199</span><span class="mirror-right">（一九九）</span></h1></div>　<a class="t" id="t0447b13"></a><a class="t" id="t0447b14"></a><a class="t" id="t0447b15"></a><a class="t" id="t0447b16"></a><p class="suttainfo"><span class="t-juanname">別譯雜阿含經卷第十一<span class="t-note">（丹本第十九卷准）</span></span><br><a class="t" id="t0447b17"></a><a class="t" id="t0447b18"></a><span class="t-byline">失譯人名今附秦錄</span></p><a class="t" id="t0447b19"></a><p><a class="t-linehead" id="t-linehead0447b19"></a>如是我聞：</p><p><a class="t-linehead" id="t-linehead0447b19"></a>一時，佛住王舍城。時有梵<a class="t" id="t0447b20"></a>志，厥名優陟，來詣佛所，問訊佛已，在一面坐。<a class="t" id="t0447b21"></a>即問佛言：「瞿曇！一切世界為有邊耶？為無邊<a class="t" id="t0447b22"></a>耶？」</p><p><a class="t-linehead" id="t-linehead0447b22"></a>佛告優陟：「如斯等問，吾初不答。」</p><p><a class="t-linehead" id="t-linehead0447b22"></a>優陟言：<a class="t" id="t0447b23"></a>「瞿曇！我問世界有邊無邊，悉不見答。若然者，<a class="t" id="t0447b24"></a>汝常說法，解釋問難，為何所答？」</p><p><a class="t-linehead" id="t-linehead0447b24"></a>佛言：「優陟！<a class="t" id="t0447b25"></a>吾於諸法，悉善知已，為聲聞弟子分別正道，<a class="t" id="t0447b26"></a>蠲除眾苦，盡其邊際。」</p><p><a class="t-linehead" id="t-linehead0447b26"></a>優陟言：「瞿曇！汝於諸<a class="t" id="t0447b27"></a>法，悉善知已，為聲聞弟子，說於正道，蠲除<a class="t" id="t0447b28"></a>眾苦，盡其邊際。若如是者，汝所得道，為一切<a class="t" id="t0447b29"></a>人盡行是道，為有多少而行斯道？」爾時，如來<a class="t" id="t0447c01"></a>默然不答。第二第三亦如是問，如來默然，悉<a class="t" id="t0447c02"></a>不加報。</p><p><a class="t-linehead" id="t-linehead0447c02"></a>爾時，阿難執扇侍佛，以扇扇佛，聞彼<a class="t" id="t0447c03"></a>優陟所諮已，即語之言：「汝後所問，與前無異，<a class="t" id="t0447c04"></a>是以世尊默然不答汝。我且為汝說一方喻<a class="t" id="t0447c05"></a>譬。如邊守有城，牆壁牢實，欄楯窓牖，悉皆堅<a class="t" id="t0447c06"></a>固。街巷里陌，官府市肆，周障布置，不相干<a class="t" id="t0447c07"></a>錯。而此城中，唯有一門。時守門人，聰明智<a class="t" id="t0447c08"></a>慧，有大念力，善能分別客舊諸人，識者聽入，<a class="t" id="t0447c09"></a>不識則遮。時城中人，欲有出者，不知出要，周<a class="t" id="t0447c10"></a>匝遍觀，更無孔穴，唯此一門乃從求出。而此<a class="t" id="t0447c11"></a>守門智慧之人，雖不具知城中種類，然知其<a class="t" id="t0447c12"></a>中將出城者，皆由此門。如是優陟，如來亦爾，<a class="t" id="t0447c13"></a>雖不具悉思惟分別，然知出入，皆由此門。如<a class="t" id="t0447c14"></a>來亦然，知過去苦，現在、未來苦之邊際，皆由<a class="t" id="t0447c15"></a>斯道，得盡於苦。」</p><p><a class="t-linehead" id="t-linehead0447c15"></a>優陟梵志聞佛所說，歡喜<a class="t" id="t0447c16"></a>而去。</p><a class="t" id="t0447c17"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
