<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.296"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 296</span><span class="mirror-right">（二九六）</span></h1></div><p><a class="t-linehead" id="t-linehead0475b27"></a>如是我聞：</p><p><a class="t-linehead" id="t-linehead0475b27"></a>一時，佛在舍衛國祇樹給孤<a class="t" id="t0475b28"></a>獨園。時有一天，光色暉曜，赫然大明，來詣祇<a class="t" id="t0475b29"></a>洹，頂禮佛足，退坐一面，而說偈言：</p><a class="t" id="t0475c01"></a><blockquote class="gatha"><p>「何物重於地？　　何物高於空？<a class="t" id="t0475c02"></a><br>何物疾於風？　　何物多草木？」</p></blockquote><a class="t" id="t0475c03"></a><p><a class="t-linehead" id="t-linehead0475c03"></a>爾時，世尊以偈答曰：</p><a class="t" id="t0475c04"></a><blockquote class="gatha"><p>「持戒重於地，　　憍慢高於空，<a class="t" id="t0475c05"></a><br>心念疾於風，　　亂想多草木。」</p></blockquote><a class="t" id="t0475c06"></a><p><a class="t-linehead" id="t-linehead0475c06"></a>天復以偈讚言：</p><a class="t" id="t0475c07"></a><blockquote class="gatha"><p>「往昔已曾見，　　婆羅門涅槃，<a class="t" id="t0475c08"></a><br>嫌怖久捨離，　　能度世間愛。」</p></blockquote><a class="t" id="t0475c09"></a><p><a class="t-linehead" id="t-linehead0475c09"></a>爾時，此天說此偈已，歡喜還宮。</p><a class="t" id="t0475c10"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
