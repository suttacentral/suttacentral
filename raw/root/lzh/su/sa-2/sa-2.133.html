<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.133"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 133</span><span class="mirror-right">（一三三）</span></h1></div><p><a class="t-linehead" id="t-linehead0426a24"></a>如是我聞：</p><p><a class="t-linehead" id="t-linehead0426a24"></a>一時，佛在舍衛國祇樹給孤<a class="t" id="t0426a25"></a>獨園。時，有一天光色倍常，於其夜中，來詣佛<a class="t" id="t0426a26"></a>所，禮佛足已，在一面坐。時，此天光甚為熾<a class="t" id="t0426a27"></a>盛，普照祇洹，悉皆大明。爾時，此天却坐一<a class="t" id="t0426a28"></a>面，而說偈言：</p><a class="t" id="t0426a29"></a><blockquote class="gatha"><p>「諸有憍慢人，　　終不可調習，<a class="t" id="t0426b01"></a><br>詐現修禪定，　　放逸在空林，<a class="t" id="t0426b02"></a><br>由是放逸故，　　不能度死岸。」</p></blockquote><a class="t" id="t0426b03"></a><p><a class="t-linehead" id="t-linehead0426b03"></a>爾時，世尊復說偈言：</p><a class="t" id="t0426b04"></a><blockquote class="gatha"><p>「捨慢常入定，　　別想盡知法，<a class="t" id="t0426b05"></a><br>一切處解脫，　　不放逸空林，<a class="t" id="t0426b06"></a><br>由不放逸故，　　能度彼死岸。」</p></blockquote><a class="t" id="t0426b07"></a><p><a class="t-linehead" id="t-linehead0426b07"></a>天讚偈言：</p><a class="t" id="t0426b08"></a><blockquote class="gatha"><p>「往昔已曾見，　　婆羅門涅槃，<a class="t" id="t0426b09"></a><br>怖畏久棄捨，　　能度世間愛。」</p></blockquote><a class="t" id="t0426b10"></a><p><a class="t-linehead" id="t-linehead0426b10"></a>爾時，此天說此偈已，歡喜還宮。</p><a class="t" id="t0426b11"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
