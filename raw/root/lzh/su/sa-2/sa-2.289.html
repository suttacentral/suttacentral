<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.289"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 289</span><span class="mirror-right">（二八九）</span></h1></div><p><a class="t-linehead" id="t-linehead0474b08"></a>如是我聞：</p><p><a class="t-linehead" id="t-linehead0474b08"></a>一時，佛在舍衛國祇樹給孤<a class="t" id="t0474b09"></a>獨園。時有一天，於其中夜，來詣佛所，威光照<a class="t" id="t0474b10"></a>曜，赫然甚明，頂禮佛足，在一面坐，而說偈言：</p><a class="t" id="t0474b11"></a><blockquote class="gatha"><p>「何物火不燒，　　旋嵐不能壞？<a class="t" id="t0474b12"></a><br>劫盡大洪水，　　一切浸爛壞，<a class="t" id="t0474b13"></a><br>何物於彼所，　　而得不爛潰？<a class="t" id="t0474b14"></a><br>男子若女人，　　所有諸財寶，<a class="t" id="t0474b15"></a><br>以何方便故，　　王賊不能侵？<a class="t" id="t0474b16"></a><br>是何堅牢藏，　　無能毀壞者？」</p></blockquote><a class="t" id="t0474b17"></a><p><a class="t-linehead" id="t-linehead0474b17"></a>爾時，世尊以偈答曰：</p><a class="t" id="t0474b18"></a><blockquote class="gatha"><p>「福聚火不燒，　　旋嵐不吹壞，<a class="t" id="t0474b19"></a><br>劫盡洪水浸，　　不能令腐朽。<a class="t" id="t0474b20"></a><br>男女有福聚，　　王賊不能侵，<a class="t" id="t0474b21"></a><br>福是堅牢藏，　　無能侵毀者。」</p></blockquote><a class="t" id="t0474b22"></a><p><a class="t-linehead" id="t-linehead0474b22"></a>天復以偈讚言：</p><a class="t" id="t0474b23"></a><blockquote class="gatha"><p>「往昔已曾見，　　婆羅門涅槃，<a class="t" id="t0474b24"></a><br>嫌怖久捨離，　　能度世間愛。」</p></blockquote><a class="t" id="t0474b25"></a><p><a class="t-linehead" id="t-linehead0474b25"></a>爾時，此天說此偈已，歡喜還宮。</p><a class="t" id="t0474b26"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
