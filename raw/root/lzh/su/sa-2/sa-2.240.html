<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.240"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 240</span><span class="mirror-right">（二四〇）</span></h1></div><p><a class="t-linehead" id="t-linehead0460a08"></a>如是我聞：</p><p><a class="t-linehead" id="t-linehead0460a08"></a>一時，佛在舍衛國祇樹給孤<a class="t" id="t0460a09"></a>獨園。時有一天，光色倍常，於其夜中，來詣<a class="t" id="t0460a10"></a>佛所，威光普照，遍于祇洹。却坐一面，而說<a class="t" id="t0460a11"></a>偈言：</p><a class="t" id="t0460a12"></a><blockquote class="gatha"><p>「人財何者勝？　　修行何善行，<a class="t" id="t0460a13"></a><br>能得快樂報？　　味中何最勝？<a class="t" id="t0460a14"></a><br>云何諸壽中，　　壽命得最勝？」</p></blockquote><a class="t" id="t0460a15"></a><p><a class="t-linehead" id="t-linehead0460a15"></a>爾時，世尊以偈答曰：</p><a class="t" id="t0460a16"></a><blockquote class="gatha"><p>「於諸財物中，　　信財第一勝，<a class="t" id="t0460a17"></a><br>如法修善行，　　能獲快樂報。<a class="t" id="t0460a18"></a><br>於諸滋味中，　　實語為第一，<a class="t" id="t0460a19"></a><br>於諸壽命中，　　慧命為最勝。」</p></blockquote><a class="t" id="t0460a20"></a><p><a class="t-linehead" id="t-linehead0460a20"></a>爾時，天復以偈讚言：</p><a class="t" id="t0460a21"></a><blockquote class="gatha"><p>「往昔已曾見，　　婆羅門涅槃，<a class="t" id="t0460a22"></a><br>嫌怖久棄捨，　　能度世間愛。」</p></blockquote><a class="t" id="t0460a23"></a><p><a class="t-linehead" id="t-linehead0460a23"></a>爾時，此天說此偈已，歡喜而去。</p><a class="t" id="t0460a24"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
