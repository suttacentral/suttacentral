<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.265"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 265</span><span class="mirror-right">（二六五）</span></h1></div><p><a class="t-linehead" id="t-linehead0466c12"></a>如是我聞：</p><p><a class="t-linehead" id="t-linehead0466c12"></a>一時，佛在舍衛國祇樹給孤<a class="t" id="t0466c13"></a>獨園。爾時，有一比丘名曰梵天，遊行央伽國，<a class="t" id="t0466c14"></a>來到瞻波至健伽池邊，後日晨朝，著衣持鉢，<a class="t" id="t0466c15"></a>入瞻波城，次第乞食，到於本家。爾時，尊者梵<a class="t" id="t0466c16"></a>天母在中門中，以蘇米、胡麻以投火聚，望生<a class="t" id="t0466c17"></a>梵天。尊者梵天在門中立，其母不識。爾時，毘<a class="t" id="t0466c18"></a>沙門天王敬信梵天，即與無數夜叉之眾，乘<a class="t" id="t0466c19"></a>虛而行，見梵天母祠祀於火，不見其兒，唯見<a class="t" id="t0466c20"></a>道人，不謂己子。毘沙門天王即為其母而說<a class="t" id="t0466c21"></a>偈言：</p><a class="t" id="t0466c22"></a><blockquote class="gatha"><p>「婆羅門家女，　　梵天去此遠，<a class="t" id="t0466c23"></a><br>祀火望梵世，　　斯非其逕路。<a class="t" id="t0466c24"></a><br>不解趣梵天，　　勤苦事火為？<a class="t" id="t0466c25"></a><br>梵天中梵天，　　在汝門中立。<a class="t" id="t0466c26"></a><br>都無有取著，　　亦無所養育，<a class="t" id="t0466c27"></a><br>遠離諸惡趣，　　結使塵不著。<a class="t" id="t0466c28"></a><br>遠離諸欲求，　　不染污世法，<a class="t" id="t0466c29"></a><br>如龍象善調，　　而無所惱觸。<a class="t" id="t0467a01"></a><br>勝念之比丘，　　心善得解脫，<a class="t" id="t0467a02"></a><br>如是應真者，　　今來受汝供。<a class="t" id="t0467a03"></a><br>汝應然意燈，　　淨心速施與。」</p></blockquote><a class="t" id="t0467a04"></a><p><a class="t-linehead" id="t-linehead0467a04"></a>爾時，其母聞毘沙門說，心即覺悟，母即施食<a class="t" id="t0467a05"></a>與梵天食已，為其作照明，後世安樂因。</p><a class="t" id="t0467a06"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
