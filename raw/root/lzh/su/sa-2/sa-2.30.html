<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.30"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 30</span><span class="mirror-right">（三〇）</span></h1></div><p><a class="t-linehead" id="t-linehead0382c09"></a>如是我聞：</p><p><a class="t-linehead" id="t-linehead0382c09"></a>一時，佛在王舍城毘婆波世<a class="t" id="t0382c10"></a>山七葉窟中。爾時，有一比丘名曰求<span class="corr" title="[悳&gt;[真／心]]"><span class="gaiji">［真／心］<!--gaiji,,1[真／心],2&#x3972;,3--></span></span>，獨住<a class="t" id="t0382c11"></a>仙山黑石窟中，處於閑靜，勤行精進，以不放<a class="t" id="t0382c12"></a>逸，斷於我見，得時解脫，自身作證，復還退<a class="t" id="t0382c13"></a>失。第二第三，乃至第六，亦還退失。比丘念<a class="t" id="t0382c14"></a>言：「我今獨處，修行精進，六返退失，若更退<a class="t" id="t0382c15"></a>失，以刀自割。」魔王波旬知佛在王舍城毘婆<a class="t" id="t0382c16"></a>波世山七葉窟中，瞿曇弟子名曰求<span class="gaiji">［真／心］<!--gaiji,,1[真／心],2&#x3972;,3--></span>，亦在<a class="t" id="t0382c17"></a>王舍城獨住仙山黑石窟中，勤行精進，心不<a class="t" id="t0382c18"></a>放逸，得時解脫，自身作證。得已，退失，如是<a class="t" id="t0382c19"></a>六返。爾時，魔王而作是念：「求<span class="gaiji">［真／心］<!--gaiji,,1[真／心],2&#x3972;,3--></span>比丘若第七<a class="t" id="t0382c20"></a>得，必自傷害，出魔境界。」作是念已，捉琉<span class="corr" title="[瑙&gt;璃] cf.【麗】">璃</span><a class="t" id="t0382c21"></a>琴，往到佛所，扣琴作偈：</p><a class="t" id="t0382c22"></a><blockquote class="gatha"><p>「大智大精進，　　有大神通達，<a class="t" id="t0382c23"></a><br>於法得自在，　　威光極熾盛。<a class="t" id="t0382c24"></a><br>汝聲聞弟子，　　今將欲自害，<a class="t" id="t0382c25"></a><br>人中最上者，　　汝今應遮斷。<a class="t" id="t0382c26"></a><br>云何樂汝法？　　何故學他死？」</p></blockquote><a class="t" id="t0382c27"></a><p><a class="t-linehead" id="t-linehead0382c27"></a>爾時，魔王說是偈已，佛告魔言：「波旬！汝今乃<a class="t" id="t0382c28"></a>是諸放逸者之大親友，汝今所說自為說耳，<a class="t" id="t0382c29"></a>乃不為彼比丘說也。」</p><p><a class="t-linehead" id="t-linehead0382c29"></a>爾時，世尊復說偈言：</p><a class="t" id="t0383a01"></a><blockquote class="gatha"><p>「若人不怯弱，　　堅修行精進，<a class="t" id="t0383a02"></a><br>恒樂於禪定，　　晝夜修眾善。<a class="t" id="t0383a03"></a><br>乾竭愛欲使，　　壞汝魔軍眾，<a class="t" id="t0383a04"></a><br>今捨後邊身，　　永入於涅槃。」</p></blockquote><a class="t" id="t0383a05"></a><p><a class="t-linehead" id="t-linehead0383a05"></a>爾時，魔王憂悲苦惱，失琉璃琴，愁毒悔恨，還<a class="t" id="t0383a06"></a>本宮殿。</p><a class="t" id="t0383a07"></a><p><a class="t-linehead" id="t-linehead0383a07"></a>佛告諸比丘：「當共汝等詣仙人山求<span class="gaiji">［真／心］<!--gaiji,,1[真／心],2&#x3972;,3--></span>比丘<a class="t" id="t0383a08"></a>所。」佛將諸比丘詣求<span class="gaiji">［真／心］<!--gaiji,,1[真／心],2&#x3972;,3--></span>所，見求<span class="gaiji">［真／心］<!--gaiji,,1[真／心],2&#x3972;,3--></span>尸東猶如<a class="t" id="t0383a09"></a>煙聚。佛告諸比丘：「汝等見此煙聚已不？」諸<a class="t" id="t0383a10"></a>比丘言：「已見，世尊。」尸南西北亦如是聚。佛告<a class="t" id="t0383a11"></a>比丘：「此是波旬隱形遶求<span class="gaiji">［真／心］<!--gaiji,,1[真／心],2&#x3972;,3--></span>所，覓其心識。」佛<a class="t" id="t0383a12"></a>告比丘：「求<span class="gaiji">［真／心］<!--gaiji,,1[真／心],2&#x3972;,3--></span>比丘以入涅槃，無有神識，無所<a class="t" id="t0383a13"></a>至方。」</p><p><a class="t-linehead" id="t-linehead0383a13"></a>爾時，魔王化形<span class="corr" title="[靡&gt;摩] cf.【麗】">摩</span>納，而說偈言：</p><a class="t" id="t0383a14"></a><blockquote class="gatha"><p>「上下及四方，　　推求求<span class="gaiji">［真／心］<!--gaiji,,1[真／心],2&#x3972;,3--></span>識，<a class="t" id="t0383a15"></a><br>莫知所至方，　　神識竟何趣？」</p></blockquote><a class="t" id="t0383a16"></a><p><a class="t-linehead" id="t-linehead0383a16"></a>爾時，世尊告波旬言：「如此健夫，破汝軍眾，以<a class="t" id="t0383a17"></a>入涅槃。」</p><p><a class="t-linehead" id="t-linehead0383a17"></a>佛說是已，諸比丘聞佛所說，歡喜奉<a class="t" id="t0383a18"></a>行。</p><a class="t" id="t0383a19"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
