<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.290"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 290</span><span class="mirror-right">（二九〇）</span></h1></div><p><a class="t-linehead" id="t-linehead0474b26"></a>如是我聞：</p><p><a class="t-linehead" id="t-linehead0474b26"></a>一時，佛在舍衛國祇樹給孤<a class="t" id="t0474b27"></a>獨園。時有一天，於其夜中，來詣佛所，威光照<a class="t" id="t0474b28"></a>曜，赫然大明，頂禮佛足，却坐一面，而說偈言：</p><a class="t" id="t0474b29"></a><blockquote class="gatha"><p>「誰能具曠路，　　涉道之資糧？<a class="t" id="t0474c01"></a><br>以何因緣故，　　賊所不能劫？<a class="t" id="t0474c02"></a><br>設復逢奸惡，　　云何得守護？<a class="t" id="t0474c03"></a><br>云何<span class="corr" title="[彼&gt;被] cf.【麗】">被</span>劫奪，　　而生大歡喜？<a class="t" id="t0474c04"></a><br>云何常親近，　　智者生欣悅？」</p></blockquote><a class="t" id="t0474c05"></a><p><a class="t-linehead" id="t-linehead0474c05"></a>爾時，世尊以偈答曰：</p><a class="t" id="t0474c06"></a><blockquote class="gatha"><p>「信為遠資糧，　　福聚非賊劫，<a class="t" id="t0474c07"></a><br>賊劫戒遮殺，　　沙門劫生喜，<a class="t" id="t0474c08"></a><br>數親近沙門，　　智者生欣悅。」</p></blockquote><a class="t" id="t0474c09"></a><p><a class="t-linehead" id="t-linehead0474c09"></a>天復以偈讚言：</p><a class="t" id="t0474c10"></a><blockquote class="gatha"><p>「往昔已曾見，　　婆羅門涅槃，<a class="t" id="t0474c11"></a><br>嫌怖久捨離，　　能度世間愛。」</p></blockquote><a class="t" id="t0474c12"></a><p><a class="t-linehead" id="t-linehead0474c12"></a>爾時，此天說此偈已，歡喜還宮。</p><a class="t" id="t0474c13"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
