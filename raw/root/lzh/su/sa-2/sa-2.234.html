<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.234"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 234</span><span class="mirror-right">（二三四）</span></h1></div><p><a class="t-linehead" id="t-linehead0459a02"></a>如是我聞：</p><p><a class="t-linehead" id="t-linehead0459a02"></a>一時，佛在舍衛國祇樹給孤<a class="t" id="t0459a03"></a>獨園。時有一天，光色倍常，於其中夜，來詣佛<a class="t" id="t0459a04"></a>所，威光顯照，遍于祇洹，赫然大明，却坐一<a class="t" id="t0459a05"></a>面，而說偈言：</p><a class="t" id="t0459a06"></a><blockquote class="gatha"><p>「何物生為勝？　　何物入地勝？<a class="t" id="t0459a07"></a><br>種子何者勝？　　擲種誰為勝？」</p></blockquote><a class="t" id="t0459a08"></a><p><a class="t-linehead" id="t-linehead0459a08"></a>時有天子，先身從種田中得，因以為名，以偈<a class="t" id="t0459a09"></a>答言：</p><a class="t" id="t0459a10"></a><blockquote class="gatha"><p>「苗稼生為勝，　　子入地第一，<a class="t" id="t0459a11"></a><br>擁護於耕牛，　　兒擲種為勝。」</p></blockquote><a class="t" id="t0459a12"></a><p><a class="t-linehead" id="t-linehead0459a12"></a>爾時，彼天語此天言：「我不問汝，我欲問佛。」復<a class="t" id="t0459a13"></a>以偈問佛：</p><a class="t" id="t0459a14"></a><blockquote class="gatha"><p>「何物生為勝？　　何物入地勝？<a class="t" id="t0459a15"></a><br>種子何者勝？　　擲種誰為勝？」</p></blockquote><a class="t" id="t0459a16"></a><p><a class="t-linehead" id="t-linehead0459a16"></a>爾時，世尊以偈答言：</p><a class="t" id="t0459a17"></a><blockquote class="gatha"><p>「明生最勝苗，　　無明滅為勝，<a class="t" id="t0459a18"></a><br>親近供養佛，　　擲種僧最勝。」</p></blockquote><a class="t" id="t0459a19"></a><p><a class="t-linehead" id="t-linehead0459a19"></a>爾時，天復以偈讚言：</p><a class="t" id="t0459a20"></a><blockquote class="gatha"><p>「往昔已曾見，　　婆羅門涅槃，<a class="t" id="t0459a21"></a><br>嫌怖久棄捨，　　能度世間愛。」</p></blockquote><a class="t" id="t0459a22"></a><p><a class="t-linehead" id="t-linehead0459a22"></a>爾時，此天說此偈已，歡喜而去。</p><a class="t" id="t0459a23"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
