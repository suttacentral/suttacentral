<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.188"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 188</span><span class="mirror-right">（一八八）</span></h1></div><p><a class="t-linehead" id="t-linehead0442a18"></a>如是我聞：</p><p><a class="t-linehead" id="t-linehead0442a18"></a>一時，佛在曠野園第一林<a class="t" id="t0442a19"></a>中。時首長者身遇困疾，爾時，世尊聞其患已，<a class="t" id="t0442a20"></a>後日晨朝，著衣持鉢，往詣其家。時首長者遙<a class="t" id="t0442a21"></a>見佛來，動身欲起，佛告長者：「不須汝起。」佛即<a class="t" id="t0442a22"></a>慰問：「汝所患苦，為可忍不？醫療有降，不至<a class="t" id="t0442a23"></a>增耶？」</p><p><a class="t-linehead" id="t-linehead0442a23"></a>長者白佛：「今我患苦，極為難忍，所受痛<a class="t" id="t0442a24"></a>劇，遂漸增長，苦痛逼切，甚可厭患。譬如有力<a class="t" id="t0442a25"></a>之人，以手<span class="gaiji">［打－丁＋（稯－禾）］<!--gaiji,,1[打-丁＋（稯－禾）],2&#x3A11;,3--></span>搣無力者頭，揉捺牽掣，我患<a class="t" id="t0442a26"></a>頭痛，亦復如是。譬如屠者以彼利刀，撓攪牛<a class="t" id="t0442a27"></a>腹腸胃寸絕，我患腹痛，亦復如是。譬如二大<a class="t" id="t0442a28"></a>力人，捉一羸病，向火燺炙，身體焦爛，患體<a class="t" id="t0442a29"></a>熱痛，亦復如是。」</p><p><a class="t-linehead" id="t-linehead0442a29"></a>佛告長者：「汝今，應於佛所生<a class="t" id="t0442b01"></a>不壞信，法僧及戒，亦當如是。」</p><p><a class="t-linehead" id="t-linehead0442b01"></a>長者白佛：「如佛<a class="t" id="t0442b02"></a>所說，四不壞信，我已具得。」</p><p><a class="t-linehead" id="t-linehead0442b02"></a>佛告長者「依於如<a class="t" id="t0442b03"></a>是四不壞信，應修六念。」</p><p><a class="t-linehead" id="t-linehead0442b03"></a>長者白佛：「如此六念，<a class="t" id="t0442b04"></a>我已具修。」時首長者即白佛言：「唯願世尊，在<a class="t" id="t0442b05"></a>此中食。」佛默然受請。日時已到，彼首長者為<a class="t" id="t0442b06"></a>於如來設眾餚饍，種種備具，清淨香潔。設是<a class="t" id="t0442b07"></a>供已，尋便奉施，合掌向佛，而作是言：「世尊出<a class="t" id="t0442b08"></a>世，難可值遇。」佛為長者種種說法，示教利喜，<a class="t" id="t0442b09"></a>從座而去。</p><p><a class="t-linehead" id="t-linehead0442b09"></a>時首長者如來去後，尋於其夜，身<a class="t" id="t0442b10"></a>壞命終，生無熱天。既生天已，即作此念：「我於<a class="t" id="t0442b11"></a>今者，應往佛所。」作是念已，尋來佛所，光色倍<a class="t" id="t0442b12"></a>常，照于祇洹，悉皆大明，頂禮佛已，却坐一<a class="t" id="t0442b13"></a>面，身滲入地，譬如蘇油。</p><p><a class="t-linehead" id="t-linehead0442b13"></a>佛告天子：「汝可化<a class="t" id="t0442b14"></a>為麁身，當作住想。」時首天子受佛勅已，即便<a class="t" id="t0442b15"></a>化作欲界麁形，不復滲沒。佛告首天子言：<a class="t" id="t0442b16"></a>「汝行幾法不生厭足，身壞命終，生無熱天？」</p><p><a class="t-linehead" id="t-linehead0442b16"></a>首<a class="t" id="t0442b17"></a>天白佛：「我行三法，心無厭足，故得生天。見佛，<a class="t" id="t0442b18"></a>聽法，供養眾僧，無厭足故，命終得生無熱天<a class="t" id="t0442b19"></a>上。」時首天子即說偈言：</p><a class="t" id="t0442b20"></a><blockquote class="gatha"><p>「我樂常見佛，　　不捨於聽法，<a class="t" id="t0442b21"></a><br>供養比丘僧，　　受持賢聖法，<a class="t" id="t0442b22"></a><br>調伏貪嫉心，　　得生無熱天。」</p></blockquote><a class="t" id="t0442b23"></a><p><a class="t-linehead" id="t-linehead0442b23"></a>時首天子說是偈已，歡喜頂禮，即從座沒，還<a class="t" id="t0442b24"></a>於天宮。</p><a class="t" id="t0442b25"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
