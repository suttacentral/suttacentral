<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.88"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 88</span><span class="mirror-right">（八八）</span></h1></div><p><a class="t-linehead" id="t-linehead0404a06"></a>如是我聞：</p><p><a class="t-linehead" id="t-linehead0404a06"></a>一時，佛在舍衛國祇樹給孤<a class="t" id="t0404a07"></a>獨園。爾時，烏答摩納往至佛所，問訊佛已，在<a class="t" id="t0404a08"></a>一面坐，而作是言：「瞿曇！我如法乞財，供養父<a class="t" id="t0404a09"></a>母。又以正理，使得樂處，正理供給，得大福<a class="t" id="t0404a10"></a>不？」佛言：「如是供養，實得大福。」</p><p><a class="t-linehead" id="t-linehead0404a10"></a>佛言：「摩納！不<a class="t" id="t0404a11"></a>限汝也，一切如法乞財，又以正理供養父母，<a class="t" id="t0404a12"></a>正理使樂，正理供給，獲無量福。何以故？當知<a class="t" id="t0404a13"></a>是人，梵天即在其家。若正理供養父母，是阿<a class="t" id="t0404a14"></a>闍梨即在其家。若能正理供養父母，正理得<a class="t" id="t0404a15"></a>樂，一切皆遙敬其家。若能正理供養父母，正<a class="t" id="t0404a16"></a>理使樂，正理供給，當知大天即在其家。若能<a class="t" id="t0404a17"></a>正理供養父母，正理與樂供給，當知一切諸<a class="t" id="t0404a18"></a>天即在其家。何以故？梵天王由正理供養父<a class="t" id="t0404a19"></a>母故，得生梵世。若欲供養阿闍梨者，供養父<a class="t" id="t0404a20"></a>母，即是阿闍梨。若欲禮拜，先應禮拜父母。若<a class="t" id="t0404a21"></a>欲事火，先當供養父母。若欲事天，先當供養<a class="t" id="t0404a22"></a>父母，即是供養諸天。」</p><a class="t" id="t0404a23"></a><p><a class="t-linehead" id="t-linehead0404a23"></a>爾時，世尊即說偈言：</p><a class="t" id="t0404a24"></a><blockquote class="gatha"><p>「梵天及火神，　　阿闍梨諸天，<a class="t" id="t0404a25"></a><br>若供養彼者，　　應奉養二親，<a class="t" id="t0404a26"></a><br>今世得名譽，　　來世生梵天。」</p></blockquote><a class="t" id="t0404a27"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
