<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.284"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 284</span><span class="mirror-right">（二八四）</span></h1></div><p><a class="t-linehead" id="t-linehead0473a07"></a>如是我聞：</p><p><a class="t-linehead" id="t-linehead0473a07"></a>一時，佛在舍衛國祇樹給孤<a class="t" id="t0473a08"></a>獨園。爾時，有天，光色倍常，來至佛所，頂禮佛<a class="t" id="t0473a09"></a>足，在一面坐。是天威德，光明熾盛，普照祇洹，<a class="t" id="t0473a10"></a>悉皆大明。彼天爾時即說偈言：</p><a class="t" id="t0473a11"></a><blockquote class="gatha"><p>「雖到於五塵，　　不名為貪欲。<a class="t" id="t0473a12"></a><br>思想生染著，　　乃名為貪欲。<a class="t" id="t0473a13"></a><br>欲能縛世間，　　健者得解脫。」</p></blockquote><a class="t" id="t0473a14"></a><p><a class="t-linehead" id="t-linehead0473a14"></a>爾時，世尊以偈答曰：</p><a class="t" id="t0473a15"></a><blockquote class="gatha"><p>「欲性本無常，　　斷滅則悟道，<a class="t" id="t0473a16"></a><br>著欲生繫縛，　　永不得解脫。<a class="t" id="t0473a17"></a><br>若以信為伴，　　不信莫由起，<a class="t" id="t0473a18"></a><br>名稱轉增長，　　壽終得生天。<a class="t" id="t0473a19"></a><br>若復斷除欲，　　不數數受有，<a class="t" id="t0473a20"></a><br>不還來生死，　　永入於涅槃。<a class="t" id="t0473a21"></a><br>知身空無我，　　觀名色不堅，<a class="t" id="t0473a22"></a><br>不著於名色，　　從是而解脫。<a class="t" id="t0473a23"></a><br>亦不見解脫，　　及以非解脫，<a class="t" id="t0473a24"></a><br>哀愍利群生，　　廣饒益一切。」</p></blockquote><a class="t" id="t0473a25"></a><p><a class="t-linehead" id="t-linehead0473a25"></a>天復以偈讚言：</p><a class="t" id="t0473a26"></a><blockquote class="gatha"><p>「往昔已曾見，　　婆羅門涅槃，<a class="t" id="t0473a27"></a><br>嫌怖久捨離，　　能度世間愛。」</p></blockquote><a class="t" id="t0473a28"></a><p><a class="t-linehead" id="t-linehead0473a28"></a>爾時，此天說此偈已，歡喜而去。</p><a class="t" id="t0473a29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
