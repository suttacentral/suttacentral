<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.45">
<article class="t-w">
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 45</span><span class="mirror-right">（四五）病</span>
</h1>
</div>
<p><a class="t-linehead" id="t-linehead0882a11"></a>聞如是：</p>
<p>一時，佛在舍衛國，行在祇樹<a class="t" id="t0882a12"></a>給孤獨園。佛便告比丘：「世間有三大病，人<a class="t" id="t0882a13"></a>身中各自有。何等為三？一為風，二為熱，<a class="t" id="t0882a14"></a>三為寒，是三大病。比丘有三大藥，風者比<a class="t" id="t0882a15"></a>丘大病，麻油大藥，亦麻油輩。熱大病者，酪<a class="t" id="t0882a16"></a>酥大藥，亦如酪酥輩。寒大病者，蜜大藥，亦<a class="t" id="t0882a17"></a>如蜜輩。是比丘三大病、是三大藥。如是，人<a class="t" id="t0882a18"></a>亦有三病共生共居道德法見說，何等為<a class="t" id="t0882a19"></a>三？一者欲，二者恚，三者癡。是比丘三大病<a class="t" id="t0882a20"></a>有三大藥，欲比丘大病者，惡露觀思惟<a class="t" id="t0882a21"></a>大藥，恚大病，等慈行大藥，癡大病，從本因<a class="t" id="t0882a22"></a>緣生觀大藥，是比丘三大病者三藥。」</p>
<p><a class="t-linehead" id="t-linehead0882a22"></a>佛說<a class="t" id="t0882a23"></a>如是。</p>
<a class="t" id="t0882a24"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
