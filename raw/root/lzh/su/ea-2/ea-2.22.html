<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.22">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 22</span><span class="mirror-right">（二二）</span>
</h1>
</div>
<p><a class="t-linehead" id="t-linehead0879a18"></a>聞如是：</p>
<p>一時，佛在舍衛國，行在祇樹給<a class="t" id="t0879a19"></a>孤獨園。是時，佛告阿難：「一切，阿難！我說身不<a class="t" id="t0879a20"></a>可行惡，口意亦爾。」</p>
<p><a class="t-linehead" id="t-linehead0879a20"></a>阿難便白佛：「一切身口意<a class="t" id="t0879a21"></a>不可行惡，人不止為作，從是作望幾惡？」</p>
<p><a class="t-linehead" id="t-linehead0879a21"></a>佛告<a class="t" id="t0879a22"></a>阿難：「為五惡。何等為五？一為自欺身，二者為<a class="t" id="t0879a23"></a>亦欺他人，三為語時上下不可賢者意，四為<a class="t" id="t0879a24"></a>十方不名聞，五為已死墮地獄。」</p>
<a class="t" id="t0879a25"></a>
<p><a class="t-linehead" id="t-linehead0879a25"></a>佛復告阿難：「一切，阿難！身善行，我教為可<a class="t" id="t0879a26"></a>作，口意亦爾。」</p>
<p><a class="t-linehead" id="t-linehead0879a26"></a>阿難復白：「佛說一切身善行我<a class="t" id="t0879a27"></a>教當為行，口意亦爾。人亦行是行，欲望幾福？」</p>
<a class="t" id="t0879a28"></a>
<p><a class="t-linehead" id="t-linehead0879a28"></a>佛告阿難：「為五福。何等五？一為不自欺身，二<a class="t" id="t0879a29"></a>為亦不欺他人，三為語言上下可賢者意，四<a class="t" id="t0879b01"></a>為十方名聞，五為已死上天。」</p>
<p><a class="t-linehead" id="t-linehead0879b01"></a>佛說如是。</p>
<a class="t" id="t0879b02"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
