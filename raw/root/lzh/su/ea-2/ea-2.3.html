<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.3">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 3</span><span class="mirror-right">（三）</span>
</h1>
</div>
<p><a class="t-linehead" id="t-linehead0876a16"></a>聞如是：</p>
<p>一時，佛在舍衛國，行在祇樹給孤<a class="t" id="t0876a17"></a>獨園。佛告比丘：「有三輩人。何等三？一輩眼<a class="t" id="t0876a18"></a>不見，二輩一眼，三輩兩眼。無有眼為何等？世<a class="t" id="t0876a19"></a>間比丘有人無有是眼因緣，我當為未得治<a class="t" id="t0876a20"></a>生，當為治生，無有是意已得，亦復妄用，亦無有<a class="t" id="t0876a21"></a>是眼，我當為布施，我當為作福，令我從是因<a class="t" id="t0876a22"></a>緣後世善樂，亦從是上天無有計，是名為無<a class="t" id="t0876a23"></a>有眼。一眼人名為何等？世間比丘一眼者，有<a class="t" id="t0876a24"></a>如是眼，令我未得財當為得，已得財當為莫<a class="t" id="t0876a25"></a>折減，但有是眼無有是眼，我當為幻布施，當<a class="t" id="t0876a26"></a>從是因緣得上天，無有如是眼，是名為一眼。<a class="t" id="t0876a27"></a>兩眼名為何等？世間比丘有人有是眼，令我<a class="t" id="t0876a28"></a>未得財產當為得致，已致得當為莫折減，有<a class="t" id="t0876a29"></a>如是眼，亦復有是眼，令我行布施，令從是因<a class="t" id="t0876b01"></a>緣上天，亦有是眼，是名為兩眼人。</p>
<p><a class="t-linehead" id="t-linehead0876b01"></a>「從後說想<a class="t" id="t0876b02"></a>盡識，栽盡為思想盡識，如是為思想盡識。<a class="t" id="t0876b03"></a>何等為思想盡受行識？是為八行識識，諦見<a class="t" id="t0876b04"></a>到諦定意為八，如是盡思想受行識。何等為<a class="t" id="t0876b05"></a>思想味識？所為思想因緣生樂得意憙，如是<a class="t" id="t0876b06"></a>為思想味識。何等為思想惱識？所為思想不<a class="t" id="t0876b07"></a>常盡苦轉法，如是為思想惱識。何等為思想<a class="t" id="t0876b08"></a>要識？所思想欲貪能解，欲貪能斷，欲貪能自<a class="t" id="t0876b09"></a>度，如是為思想要識。</p>
<a class="t" id="t0876b10"></a>
<p><a class="t-linehead" id="t-linehead0876b10"></a>「何等為生死識？為六身生死識，眼栽生死<a class="t" id="t0876b11"></a>識，耳鼻口身意栽行，如是為生死識。何等為<a class="t" id="t0876b12"></a>生死習？栽習為生死習識。何等為生死盡<a class="t" id="t0876b13"></a>識？栽盡為生死盡識。何等為生死欲盡受行<a class="t" id="t0876b14"></a>識？為是八行識，諦見至諦定為八，如是為生<a class="t" id="t0876b15"></a>死欲滅受行識。何等為生死味識？所為生死<a class="t" id="t0876b16"></a>因緣生樂喜意，如是為生死味識。何等為生<a class="t" id="t0876b17"></a>死惱識？所有生死不常盡苦轉法，如是為生<a class="t" id="t0876b18"></a>死惱識。何等為生死要識？所為生死欲貪隨<a class="t" id="t0876b19"></a>欲貪能斷欲能度，如是為生死要識。</p>
<a class="t" id="t0876b20"></a>
<p><a class="t-linehead" id="t-linehead0876b20"></a>「何等為識身？六衰識，眼栽識，耳鼻口身意<a class="t" id="t0876b21"></a>栽識，如是為識識。何等為識習？命字習為<a class="t" id="t0876b22"></a>識習，如是習為識。何等為識盡受行為識？<a class="t" id="t0876b23"></a>命字盡為盡識，如是為識盡。何等為識盡受<a class="t" id="t0876b24"></a>行為識？八行，諦見至諦定為八，如是為識盡<a class="t" id="t0876b25"></a>欲受行如諦識。何等為識味知所識？因緣故<a class="t" id="t0876b26"></a>生樂生喜意，如是為味生為味識知。何等為<a class="t" id="t0876b27"></a>識惱識？所識為盡為苦為轉，如是為識惱識。<a class="t" id="t0876b28"></a>何等為要識？所識欲貪能活欲貪能度，如是<a class="t" id="t0876b29"></a>為要識。</p>
<p><a class="t-linehead" id="t-linehead0876b29"></a>「如是比丘！七處為覺知。何等為七？色<a class="t" id="t0876c01"></a>習盡道味苦要，是五陰各有七事。何等為三<a class="t" id="t0876c02"></a>觀？識亦有七事，得五陰成六衰，觀身為一色，<a class="t" id="t0876c03"></a>觀五陰為二，觀六衰為三，故言三觀。比丘！能<a class="t" id="t0876c04"></a>曉七處亦能三觀，不久行修道斷結，無有結<a class="t" id="t0876c05"></a>意，脫黠活，見道見要，一證受止，已斷生死意<a class="t" id="t0876c06"></a>行，所作竟，不復來還生死，得道。」</p>
<p><a class="t-linehead" id="t-linehead0876c06"></a>佛說如是，比<a class="t" id="t0876c07"></a>丘歡喜受行。</p>
<a class="t" id="t0876c08"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
