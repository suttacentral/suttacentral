<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.42">
<article class="t-w">
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 42</span><span class="mirror-right">（四二）</span>
</h1>
</div>
<p><a class="t-linehead" id="t-linehead0881c04"></a>聞如是：</p>
<p>一時，佛在舍衛國，行在祇樹<a class="t" id="t0881c05"></a>給孤獨園。時賢者阿難行至佛，已到禮佛，<a class="t" id="t0881c06"></a>便白問佛：「世間世何等為世？說是何等為<a class="t" id="t0881c07"></a>世？」</p>
<p><a class="t-linehead" id="t-linehead0881c07"></a>「是世，阿難！為三，一為欲世，二為色世，三<a class="t" id="t0881c08"></a>為不色世。亦若人所致罪令復得，是名為<a class="t" id="t0881c09"></a>世。若阿難！欲致罪無有，欲世亦無有。阿<a class="t" id="t0881c10"></a>難！報佛不離是。」</p>
<p><a class="t-linehead" id="t-linehead0881c10"></a>佛便告阿難：「是阿難！罪為<a class="t" id="t0881c11"></a>地識，為種欲，為愛癡，為冥，已癡人無有眼，<a class="t" id="t0881c12"></a>便惡行，已惡便識在惡，墮欲世。若阿難！色<a class="t" id="t0881c13"></a>行人不致色，世亦無有。」</p>
<p><a class="t-linehead" id="t-linehead0881c13"></a>佛復重告阿難：「不<a class="t" id="t0881c14"></a>致是有不？」</p>
<p><a class="t-linehead" id="t-linehead0881c14"></a>阿難便白佛：「不離是。」</p>
<p>佛復告阿<a class="t" id="t0881c15"></a>難：「是行地識，為種欲為愛癡為冥，癡冥為<a class="t" id="t0881c16"></a>中，行識便在中止，是為色世有。阿難！不色<a class="t" id="t0881c17"></a>行福故有不色世，若無有不色行，亦無有<a class="t" id="t0881c18"></a>不色。」</p>
<p><a class="t-linehead" id="t-linehead0881c18"></a>阿難白佛：「不離是。」</p>
<p>「從是行，阿難！便為<a class="t" id="t0881c19"></a>福地，識種欲愛癡冥已，人有癡便無有眼，<a class="t" id="t0881c20"></a>已不大了眼故，為無有色，上識便名為無<a class="t" id="t0881c21"></a>有色世。」</p>
<p><a class="t-linehead" id="t-linehead0881c21"></a>佛說如是。</p>
<a class="t" id="t0881c22"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
