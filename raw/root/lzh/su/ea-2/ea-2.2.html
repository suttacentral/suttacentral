<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.2">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 2</span><span class="mirror-right">（二）</span>
</h1>
</div>
<p><a class="t-linehead" id="t-linehead0875c19"></a>聞如是：</p>
<p>一時，佛在舍衛國，行在祇樹給孤<a class="t" id="t0875c20"></a>獨園。是時處到佛已，到佛禮便坐，已坐問佛：<a class="t" id="t0875c21"></a>「何等不守不守身？何等不守不守口聲？何等<a class="t" id="t0875c22"></a>不守不守意？」</p>
<p><a class="t-linehead" id="t-linehead0875c22"></a>佛便說：「給孤獨家意不守身行，<a class="t" id="t0875c23"></a>亦不得守口聲行，亦不得守心行，亦不守己<a class="t" id="t0875c24"></a>行，不守身己行，不守口聲己行，不守心身行便<a class="t" id="t0875c25"></a>腐，聲說便腐，心行亦腐；已腐身行聲行心行<a class="t" id="t0875c26"></a>便不善，死亦不善受亦不善處。譬喻迦羅越！<a class="t" id="t0875c27"></a>若樓若堂屋不覆，若使雨來，柞亦漬椽亦漬<a class="t" id="t0875c28"></a>壁亦漬，已漬壁亦腐椽亦腐柞亦腐，譬如<a class="t" id="t0875c29"></a>是。迦羅越！己意不守，身行亦不守，口行亦不<a class="t" id="t0876a01"></a>守，念行亦不守，己意聲身不守便不善，死便<a class="t" id="t0876a02"></a>不善受便不善處。」</p>
<p><a class="t-linehead" id="t-linehead0876a02"></a>迦羅越便問佛：「何等為守<a class="t" id="t0876a03"></a>令得身守？何等為守令得口守？何等為守令<a class="t" id="t0876a04"></a>得念守？」</p>
<p><a class="t-linehead" id="t-linehead0876a04"></a>佛告迦羅越：「意已守，身口念索守，己<a class="t" id="t0876a05"></a>身守己口守己念守，便身不腐便聲不腐便<a class="t" id="t0876a06"></a>念不腐，已不腐身行，已不腐聲行，已不腐念<a class="t" id="t0876a07"></a>行，死時得善死得善受得善處。譬喻，迦羅<a class="t" id="t0876a08"></a>越！若樓若堂屋上覆蓋，若便雨來，柞亦不漬<a class="t" id="t0876a09"></a>椽亦不漬壁亦不漬，已不漬壁亦不腐椽亦<a class="t" id="t0876a10"></a>不腐柞亦不腐，如是譬喻。意以守，身亦守<a class="t" id="t0876a11"></a>口亦守，己意身口守，便死時善死便善受持<a class="t" id="t0876a12"></a>便得善處。」</p>
<p><a class="t-linehead" id="t-linehead0876a12"></a>佛從後說絕：</p>
<a class="t" id="t0876a13"></a>
<p><a class="t-linehead" id="t-linehead0876a13"></a>「不守意者，邪疑故，亦睡眠故，魔便得自在。如<a class="t" id="t0876a14"></a>是但當守意，若欲諦行但當見諦行，亦當知<a class="t" id="t0876a15"></a>內出已，不墮睡眠，便得斷苦本。」</p>
<p><a class="t-linehead" id="t-linehead0876a15"></a>佛說如是。</p>
<a class="t" id="t0876a16"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
