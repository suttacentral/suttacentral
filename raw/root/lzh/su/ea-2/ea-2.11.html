<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.11">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 11</span><span class="mirror-right">（一一）四正斷</span>
</h1>
</div>
<p><a class="t-linehead" id="t-linehead0877b27"></a>聞如是：</p>
<p>一時，佛在舍衛國，行在祇樹給孤<a class="t" id="t0877b28"></a>獨園。佛便告比丘：「有四舍。何等為四？一者為<a class="t" id="t0877b29"></a>舍舍，二為守舍，三為護舍，四為行舍。何等為<a class="t" id="t0877c01"></a>舍舍者？念來不受不聲舍曉離遠，若以瞋恚<a class="t" id="t0877c02"></a>亦從欺不聲舍曉離遠，是名為舍舍。何等為<a class="t" id="t0877c03"></a>守舍者？眼已見色。不受相不觀相，若從因緣<a class="t" id="t0877c04"></a>見惡生。若從因緣見癡，若從因緣見不可意，<a class="t" id="t0877c05"></a>若從因緣見弊惡意起。便自守受行福，守眼<a class="t" id="t0877c06"></a>耳鼻口身意。為如法不受相，如上說，是名為<a class="t" id="t0877c07"></a>守舍。何等為護舍？是間比丘比丘已生所非<a class="t" id="t0877c08"></a>一善相，若紅汁膖脹，若狐犬半食，若血流赤，<a class="t" id="t0877c09"></a>若青黑腐，若骨白，若髑髏，熟諦視視，善護令<a class="t" id="t0877c10"></a>意莫失善相，是名為護舍。何等為行舍？是間<a class="t" id="t0877c11"></a>比丘比丘覺意行離故，別分故，分別遠故，<a class="t" id="t0877c12"></a>如是到至觀覺意，是名為行舍。」從後說絕：</p>
<a class="t" id="t0877c13"></a>
<p><a class="t-linehead" id="t-linehead0877c13"></a>「守舍亦護亦行，是名為四舍，諦說如是，賢<a class="t" id="t0877c14"></a>者行是不中止，為盡苦得道。」</p>
<p><a class="t-linehead" id="t-linehead0877c14"></a>佛說如是，弟子<a class="t" id="t0877c15"></a>起禮佛受行。</p>
<a class="t" id="t0877c16"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
