<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.14">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 14</span><span class="mirror-right">（一四）</span>
</h1>
</div>
<p><a class="t-linehead" id="t-linehead0878a06"></a>聞如是：</p>
<p>一時，佛在舍衛國，行在祇樹給孤<a class="t" id="t0878a07"></a>獨園。是時，他婆羅門到佛已，到佛便問佛起<a class="t" id="t0878a08"></a>居，已問起居便問佛：「何因緣，賢者！今世人少<a class="t" id="t0878a09"></a>顏色無有力，多病少壽不大豪？」佛報告婆羅<a class="t" id="t0878a10"></a>門：「今世婆羅門非法貪世間，橫欲行意墮非<a class="t" id="t0878a11"></a>法，以是輩人自洿念墮非法，橫墮貪非是是<a class="t" id="t0878a12"></a>習者，便從是因緣日月不正行；已不正行，便<a class="t" id="t0878a13"></a>星宿亦不正行；已星宿不正行，便日月亦不<a class="t" id="t0878a14"></a>正，時歲亦不正；已時歲不正，便漏刻時不正；<a class="t" id="t0878a15"></a>已漏刻時不正，便有橫風；已有橫風，便天不<a class="t" id="t0878a16"></a>時時雨墮；已天不時時雨墮，便若人種地便<a class="t" id="t0878a17"></a>不時，生熟得不如意；已不時生熟，所穀若人<a class="t" id="t0878a18"></a>食，若畜生飛鳥，便少色、少力、多病、少命、少豪，<a class="t" id="t0878a19"></a>是為，婆羅門！本是因緣，今世人少色、少力、多<a class="t" id="t0878a20"></a>病、少命、少豪。」便婆羅門持頭禮佛：「已覺知，從<a class="t" id="t0878a21"></a>今已後，自歸佛、自歸法、自歸比丘僧。」</p>
<p><a class="t-linehead" id="t-linehead0878a21"></a>佛說教<a class="t" id="t0878a22"></a>如是。</p>
<a class="t" id="t0878a23"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
