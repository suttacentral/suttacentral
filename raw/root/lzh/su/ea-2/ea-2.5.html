<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.5">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 5</span><span class="mirror-right">（五）</span>
</h1>
</div>
<p><a class="t-linehead" id="t-linehead0876c17"></a>聞如是：</p>
<p>一時，佛在舍衛國，行在祇樹給孤<a class="t" id="t0876c18"></a>獨園。佛便告比丘：「思想有四顛倒，意見亦爾。<a class="t" id="t0876c19"></a>從是顛倒為人身矇為綜為人意撰，不能走<a class="t" id="t0876c20"></a>為走，今世後世自惱，居世間為生死不得離。<a class="t" id="t0876c21"></a>何等為四？一為非常為常，是為思想顛倒、為<a class="t" id="t0876c22"></a>意顛倒、為見顛倒。二者以苦為樂。三者非身<a class="t" id="t0876c23"></a>為身。四者不淨為淨，為思為意為見顛倒。」從<a class="t" id="t0876c24"></a>後說絕：</p>
<a class="t" id="t0876c25"></a>
<p><a class="t-linehead" id="t-linehead0876c25"></a>「非常人意為常，思苦為樂，不應身用作身，不<a class="t" id="t0876c26"></a>淨見淨，顛倒如是，意業離，便助摩不宜欲<a class="t" id="t0876c27"></a>得宜，今致老死。譬喻犢母，已有佛在世間，<a class="t" id="t0876c28"></a>念天上天下得道眼度世，便見是法除一切<a class="t" id="t0876c29"></a>苦，亦說苦從生亦度苦，亦見賢者八種行通<a class="t" id="t0877a01"></a>至甘露，已聞是法者，便見非常苦非身，亦身<a class="t" id="t0877a02"></a>已不淨見不淨，便無所畏，得樂見世，得無為，<a class="t" id="t0877a03"></a>從一切惱度世無所著。」</p>
<p><a class="t-linehead" id="t-linehead0877a03"></a>佛說如是。</p>
<a class="t" id="t0877a04"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
