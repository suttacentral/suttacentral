<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.16">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 16</span><span class="mirror-right">（一六）</span>
</h1>
</div>
<p><a class="t-linehead" id="t-linehead0878b02"></a>聞如是：</p>
<p>一時，佛在舍衛國，行在祇樹給<a class="t" id="t0878b03"></a>孤獨園。佛便告比丘：「賢者布施有五品。何等<a class="t" id="t0878b04"></a>五？一者為賢者信與布施，二為多與，三為自<a class="t" id="t0878b05"></a>手與，四為時與，五為不侵他人與。」</p>
<p><a class="t-linehead" id="t-linehead0878b05"></a>佛復告比<a class="t" id="t0878b06"></a>丘：「信與布施得何等福？信與者，為得與者為<a class="t" id="t0878b07"></a>得富多，所有多財產、多珍寶、多可意、多好器<a class="t" id="t0878b08"></a>物，世間亦信信者，是比丘信布施福。何等為<a class="t" id="t0878b09"></a>多與富？如上頭說，亦從父母得愛敬難，兄<a class="t" id="t0878b10"></a>弟亦敬難，妻子亦敬難，兒從奴婢亦敬難，知<a class="t" id="t0878b11"></a>識邊人亦敬難，五種親屬皆敬難，是比丘從<a class="t" id="t0878b12"></a>多與福。自手與，得何等自手與為富？如上<a class="t" id="t0878b13"></a>說，亦為家中所有意得樂，得第一可、第一衣、<a class="t" id="t0878b14"></a>第一床臥具自意得樂，色聲香味細滑自意<a class="t" id="t0878b15"></a>得樂，是比丘為從自手與得福。何等為時與<a class="t" id="t0878b16"></a>福？時與福者，為富如上說，亦命欲盡時，財產<a class="t" id="t0878b17"></a>珍寶物現在對，如意不散四面，是比丘時與<a class="t" id="t0878b18"></a>福。何等為比丘不侵他人行布施福？不侵他<a class="t" id="t0878b19"></a>人持戒行布施者，為富如上說，若有所從<a class="t" id="t0878b20"></a>精進治生，自從手臂勤力，寒苦致犯治得，便<a class="t" id="t0878b21"></a>從是無有能橫奪福者，縣官盜賊水火皆不<a class="t" id="t0878b22"></a>能得害，亦無有用費不可意，是比丘不侵他<a class="t" id="t0878b23"></a>人行布施福。」從後說絕：「信多自手與時與，不<a class="t" id="t0878b24"></a>侵他人賢者布施，如是從與施，得樂無有極<a class="t" id="t0878b25"></a>分別，行福亦分別。」</p>
<p><a class="t-linehead" id="t-linehead0878b25"></a>佛說如是。</p>
<a class="t" id="t0878b26"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
