<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.17">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 17</span><span class="mirror-right">（一七）</span>
</h1>
</div>
<p><a class="t-linehead" id="t-linehead0878b26"></a>聞如是：</p>
<p>一時，佛在舍衛國，行在祇樹給孤<a class="t" id="t0878b27"></a>獨園。佛便告比丘：「若人意在五法中，設使聞<a class="t" id="t0878b28"></a>佛法教，不應除塵垢，亦不得道眼。何等為五？<a class="t" id="t0878b29"></a>一者若惱說經者，二者若求便，三者若求窮，四<a class="t" id="t0878c01"></a>者聞亦邪念意著他因緣，五者亦無有自高<a class="t" id="t0878c02"></a>意，令所聞分別好醜。若人意隨是五法，設使<a class="t" id="t0878c03"></a>聞佛說法，不應自解塵垢，亦不應生法眼。」</p>
<a class="t" id="t0878c04"></a>
<p><a class="t-linehead" id="t-linehead0878c04"></a>佛復告比丘：「有五法，若人意在五法，即聞佛<a class="t" id="t0878c05"></a>所教行法，為應自解塵垢，亦應得道眼。何等<a class="t" id="t0878c06"></a>為五？一者無有惡意在說經者；二者亦不求<a class="t" id="t0878c07"></a>經中長短，有疑問解休；三者意亦不在色，意<a class="t" id="t0878c08"></a>亦不在他因緣；四者亦自有黠意能解善惡；<a class="t" id="t0878c09"></a>五者分別自知；是五法。若人意隨是五法，能<a class="t" id="t0878c10"></a>得自解塵垢，一為不惱說經者，二為不求經<a class="t" id="t0878c11"></a>中長短，三為不求窮，四者為亦不邪念，五為<a class="t" id="t0878c12"></a>亦自有黠意，能分別白黑。」</p>
<p><a class="t-linehead" id="t-linehead0878c12"></a>佛說如是。</p>
<a class="t" id="t0878c13"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
