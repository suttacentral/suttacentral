<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc51">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 51</span>
<span class="mirror-right">波逸提五十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0058a15"></a>
佛在舍衛城。爾時長老迦留陀夷。以不<span class="gaiji">憙<!--gaiji,,1[喜/心],2&#x6199;,3-->
</span>見
<a class="t" id="t0058a16"></a>
惡比丘故。亦不<span class="gaiji">憙<!--gaiji,,1[喜/心],2&#x6199;,3-->
</span>見烏。諸白衣捉彈來看。時
<a class="t" id="t0058a17"></a>
有群烏集于屋上。語言。此烏成就弊惡比丘
<a class="t" id="t0058a18"></a>
十法。一者慳惜二者貪餘三者強顏四者耐
<a class="t" id="t0058a19"></a>
辱五者蛆弊六者無慈悲七者悕望八者無厭
<a class="t" id="t0058a20"></a>
九者藏積十者<span class="gaiji">憙<!--gaiji,,1[喜/心],2&#x6199;,3-->
</span>忘。此烏有是十法。汝等欲
<a class="t" id="t0058a21"></a>
殺不。有不信罪福者。答言欲殺。即取其彈語
<a class="t" id="t0058a22"></a>
諸人言。欲彈何處。有言可彈左眼。即著左眼
<a class="t" id="t0058a23"></a>
而死。又言可彈右眼。即著右眼而死。如是須
<a class="t" id="t0058a24"></a>
臾乃至數十。諸不信樂佛法者。便譏呵言。此
<a class="t" id="t0058a25"></a>
輩沙門常說慈愍護念眾生。而今殘害無道。
<a class="t" id="t0058a26"></a>
無沙門行破沙門法。諸長老比丘聞。種種呵
<a class="t" id="t0058a27"></a>
責以是白佛。佛以是事集比丘僧。問迦留陀
<a class="t" id="t0058a28"></a>
夷。汝實爾不。答言實爾世尊。佛種種呵責已
<a class="t" id="t0058a29"></a>
告諸比丘。今為諸比丘結戒。從今是戒應如
<a class="t" id="t0058b01"></a>
是說。若比丘奪畜生命波逸提。有諸比丘在
<a class="t" id="t0058b02"></a>
道路行。或牽財物或熏<span class="gaiji">鉢<!--gaiji,缽,1[金*本],2&#x9262;,3-->
</span>。時誤殺諸虫皆生
<a class="t" id="t0058b03"></a>
慚愧。亦有悔過出罪者。以是白佛。佛以是
<a class="t" id="t0058b04"></a>
事集比丘僧。告諸比丘。若誤殺眾生。犯波逸
<a class="t" id="t0058b05"></a>
提。無有是處。從今是戒應如是說。若比丘
<a class="t" id="t0058b06"></a>
故奪畜生命波逸提。畜生者。除龍餘畜生是。
<a class="t" id="t0058b07"></a>
故奪命者。先有殺心而斷其命。若奪畜生命
<a class="t" id="t0058b08"></a>
隨多少。一一波逸提。比丘尼亦如是。式叉摩
<a class="t" id="t0058b09"></a>
那沙彌沙彌尼突吉羅。<span class="rule-number">五十一竟</span></p>
<a class="t" id="t0058b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>