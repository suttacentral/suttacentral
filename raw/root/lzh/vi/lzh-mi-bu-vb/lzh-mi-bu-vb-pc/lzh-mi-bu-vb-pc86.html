<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc86">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 86</span>
<span class="mirror-right">波逸提八十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0070b27"></a>
佛在王舍城。爾時諸比丘用骨牙角作針筒。
<a class="t" id="t0070b28"></a>
便諸處求若糞掃中拾用作之。諸居士見譏
<a class="t" id="t0070b29"></a>
呵言。此諸沙門如狗如鳥如牙角師不淨可
<a class="t" id="t0070c01"></a>
惡。復有諸比丘至屠殺處。見欲殺時豫從乞
<a class="t" id="t0070c02"></a>
之。諸屠殺者皆譏呵言。觀此沙門。唯欲多殺
<a class="t" id="t0070c03"></a>
見殺便喜。晝夜常說慈愍護念眾生。而今無
<a class="t" id="t0070c04"></a>
有仁惻之心。時有牙角師。信樂佛法常供給
<a class="t" id="t0070c05"></a>
諸比丘。或自出牙角為作。或索牙角而為作
<a class="t" id="t0070c06"></a>
之。以是致弊。餘人不得復有所作。家人自相
<a class="t" id="t0070c07"></a>
謂言。若常為沙門作奴。我等便應各分生活。
<a class="t" id="t0070c08"></a>
<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>人語言。汝信敬沙門方當窮困。諸長老比
<a class="t" id="t0070c09"></a>
丘聞種種呵責。以是白佛。佛以是事集比丘
<a class="t" id="t0070c10"></a>
僧。問諸比丘。汝等實爾不。答言。實爾世尊。
<a class="t" id="t0070c11"></a>
佛種種呵責已。告諸比丘。今為諸比丘結戒。
<a class="t" id="t0070c12"></a>
從今是戒應如是說。若比丘用骨牙角作針
<a class="t" id="t0070c13"></a>
筒波逸提。若比丘發心及方便欲作突吉羅。
<a class="t" id="t0070c14"></a>
成已波逸提。亦應先壞然後悔過。作灌鼻筒
<a class="t" id="t0070c15"></a>
不犯。餘如床中說。<span class="rule-number">八十六竟</span></p>
<a class="t" id="t0070c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>