<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc70">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 70</span>
<span class="mirror-right">波逸提七十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0065c29"></a>
佛在王舍城。爾時諸比丘日再三浴多用澡
<a class="t" id="t0066a01"></a>
豆。諸居士見譏呵言。此諸比丘數數浴。所用
<a class="t" id="t0066a02"></a>
澡豆如王大臣。其本出家欲求解脫。不念誦
<a class="t" id="t0066a03"></a>
經惡露等觀。而反日夜修飾身體。無沙門行
<a class="t" id="t0066a04"></a>
破沙門法。時有相師。語瓶沙王言。尋當有
<a class="t" id="t0066a05"></a>
一不吉星出。王應在某泉水中浴以穰其災。
<a class="t" id="t0066a06"></a>
若不爾者。或致失國或憂身命。王便<span class="gaiji">勅<!--gaiji,敕,1[束*力],2&#x52C5;,3-->
</span>左右。
<a class="t" id="t0066a07"></a>
料理彼泉。即受教往。見諸比丘滿中洗浴。還
<a class="t" id="t0066a08"></a>
以白王。王言。待比丘浴竟。如是晝夜各三遣
<a class="t" id="t0066a09"></a>
參。一去一來都無空缺。婆羅門復語王言。此
<a class="t" id="t0066a10"></a>
星垂出。若出後浴便無所益。王聞此語。即便
<a class="t" id="t0066a11"></a>
嚴駕出。到泉水所。於下流浴。諸臣以此譏
<a class="t" id="t0066a12"></a>
呵。沙門釋子不知時宜。不勤不念觀身惡露。
<a class="t" id="t0066a13"></a>
但志修飾洗浴身體。無沙門行破沙門法。諸
<a class="t" id="t0066a14"></a>
長老比丘聞。種種呵責。以是白佛。佛以是事
<a class="t" id="t0066a15"></a>
集比丘僧。問諸比丘。汝等實爾不。答言。實爾
<a class="t" id="t0066a16"></a>
世尊。佛種種呵責已。告諸比丘。今為諸比丘
<a class="t" id="t0066a17"></a>
結戒。從今是戒應如是說。若比丘半月內浴
<a class="t" id="t0066a18"></a>
波逸提。有諸病比丘。醫言洗浴乃差。諸比丘
<a class="t" id="t0066a19"></a>
言。佛不聽我等數浴。願思餘方。醫言。唯有洗
<a class="t" id="t0066a20"></a>
浴更無餘法。諸比丘作是念。佛聽病時數浴
<a class="t" id="t0066a21"></a>
者。我病便差復有諸比丘種種作<span class="gaiji">埿<!--gaiji,泥,1[泥/土],2&#x57FF;,3-->
</span>土污身
<a class="t" id="t0066a22"></a>
衣被垢穢。以此益疲。作是念。佛聽作時數浴
<a class="t" id="t0066a23"></a>
者。疲極必差衣被淨潔。復有諸比丘。在路行
<a class="t" id="t0066a24"></a>
疲極。欲洗浴而不敢。作是念。佛聽行路時數
<a class="t" id="t0066a25"></a>
洗浴者。疲極得差。復有諸比丘。風雨塵坌<span class="gaiji">埿<!--gaiji,泥,1[泥/土],2&#x57FF;,3-->
</span>
<a class="t" id="t0066a26"></a>
污衣服。作是念。佛聽風雨塵坌<span class="gaiji">埿<!--gaiji,泥,1[泥/土],2&#x57FF;,3-->
</span>污時數
<a class="t" id="t0066a27"></a>
洗浴者。可得不為塵<span class="gaiji">埿<!--gaiji,泥,1[泥/土],2&#x57FF;,3-->
</span>所污。春餘一月半
<a class="t" id="t0066a28"></a>
夏初一月。諸比丘熱悶汗出。作是念。佛聽熱
<a class="t" id="t0066a29"></a>
時數洗浴者。可無此患。各以白佛。佛以是事
<a class="t" id="t0066b01"></a>
集比丘僧。告諸比丘。今聽諸比丘病時。作
<a class="t" id="t0066b02"></a>
時行路時風雨時熱時數洗浴無犯。從
<a class="t" id="t0066b03"></a>
今是戒應如是說。若比丘半月內浴除因緣
<a class="t" id="t0066b04"></a>
波逸提。因緣者。病時作時行路時風雨時熱
<a class="t" id="t0066b05"></a>
時。是名因緣。病時者。疾病須浴。作時者斷
<a class="t" id="t0066b06"></a>
理種種事乃至掃房內地。行路時者。一由旬
<a class="t" id="t0066b07"></a>
二由旬乃至行半由旬。風雨時者。為風雨塵
<a class="t" id="t0066b08"></a>
<span class="gaiji">埿<!--gaiji,泥,1[泥/土],2&#x57FF;,3-->
</span>之所污<span class="gaiji">埿<!--gaiji,泥,1[泥/土],2&#x57FF;,3-->
</span>。熱時者。熱悶汗出。比丘尼亦
<a class="t" id="t0066b09"></a>
如是。式叉摩那沙彌沙彌尼突吉羅。若洗浴
<a class="t" id="t0066b10"></a>
師及病人。身體已濕因浴不犯。<span class="rule-number">七十竟</span></p>
<a class="t" id="t0066b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>