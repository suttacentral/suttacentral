<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc30">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 30</span>
<span class="mirror-right">波逸提三十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0048c16"></a>
佛在王舍城。爾時難陀跋陀。食比丘尼所讚
<a class="t" id="t0048c17"></a>
歎食。諸比丘見種種呵責。時舍利弗目犍連
<a class="t" id="t0048c18"></a>
遊行人間。到王舍城。有一居士聞二人來。便
<a class="t" id="t0048c19"></a>
出迎之。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。為說妙法示教
<a class="t" id="t0048c20"></a>
利喜。居士即請明日作客比丘食。默然受之。
<a class="t" id="t0048c21"></a>
居士即還其家。辦種種飲食敷好坐具。舍利
<a class="t" id="t0048c22"></a>
弗目犍連。至時著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到其舍。舍利弗
<a class="t" id="t0048c23"></a>
在前欲入。偷羅難陀比丘尼先在此家。聞其
<a class="t" id="t0048c24"></a>
語聲即住不入。彼比丘尼見辦種種飲食敷
<a class="t" id="t0048c25"></a>
好坐具。問言。為欲請王為是婚姻。答言。今不
<a class="t" id="t0048c26"></a>
請王亦非婚姻。欲供養尊者舍利弗大目揵
<a class="t" id="t0048c27"></a>
連耳。比丘尼言。云何不請大龍。而供養此
<a class="t" id="t0048c28"></a>
小德比丘。居士問言。誰是大龍。答言。六群比
<a class="t" id="t0048c29"></a>
丘。又言。若欲請族姓出家行頭陀四念處乃
<a class="t" id="t0049a01"></a>
至八聖道分須陀洹乃至阿羅漢比丘。欲求
<a class="t" id="t0049a02"></a>
好婿好兒生天解脫現世富貴。當供養六群
<a class="t" id="t0049a03"></a>
比丘。如是讚歎已默然而住。舍利弗目犍連
<a class="t" id="t0049a04"></a>
然後乃入。彼比丘尼前問訊言。善哉尊者可
<a class="t" id="t0049a05"></a>
就此坐。復語居士言。善哉居士。汝今大得
<a class="t" id="t0049a06"></a>
福利。請如是大龍比丘。居士便呵言。汝向
<a class="t" id="t0049a07"></a>
言小德。今言大龍。作此反覆。如何無恥。從今
<a class="t" id="t0049a08"></a>
已去莫入我家。我亦不復供養於汝。於是居
<a class="t" id="t0049a09"></a>
士手自下食。食竟行水。取小床於二比丘前
<a class="t" id="t0049a10"></a>
坐。為說妙法已從坐起去。還向佛所。佛遙見
<a class="t" id="t0049a11"></a>
便語言。善來舍利弗目犍連。從何處食客比
<a class="t" id="t0049a12"></a>
丘食。答言。世尊向到一居士家有一比丘尼。
<a class="t" id="t0049a13"></a>
或見名為小德。或見名為大龍。佛問。所說何
<a class="t" id="t0049a14"></a>
等。具以事答。佛以是事集比丘僧。問六群比
<a class="t" id="t0049a15"></a>
丘。汝等實食比丘尼讚歎食不。答言。實爾世
<a class="t" id="t0049a16"></a>
尊。佛種種呵責已告諸比丘。今為諸比丘結
<a class="t" id="t0049a17"></a>
戒。從今是戒應如是說。若比丘食比丘尼讚
<a class="t" id="t0049a18"></a>
歎食波逸提。有諸比丘尼於屏處讚歎。比丘
<a class="t" id="t0049a19"></a>
食後乃知便生慚愧。我將無犯波逸提耶。以
<a class="t" id="t0049a20"></a>
是白佛。佛以是事集比丘僧。告諸比丘。若不
<a class="t" id="t0049a21"></a>
知比丘尼讚歎得食食。犯波逸提者無有是
<a class="t" id="t0049a22"></a>
處。從今是戒應如是說。若比丘知比丘尼讚
<a class="t" id="t0049a23"></a>
歎得食食波逸提。爾時有一家請五百比丘
<a class="t" id="t0049a24"></a>
食。其家先所供養比丘尼作是言。與諸比丘
<a class="t" id="t0049a25"></a>
食莫使失時。諸比丘聞便生慚愧。不敢復食。
<a class="t" id="t0049a26"></a>
還以白佛。佛以是事集比丘僧。告諸比丘。若
<a class="t" id="t0049a27"></a>
比丘尼先不讚歎。臨食時作是語。好與諸比
<a class="t" id="t0049a28"></a>
丘食。比丘食此食。犯波逸提者無有是處。從
<a class="t" id="t0049a29"></a>
今是戒應如是說。若比丘知比丘尼讚歎因
<a class="t" id="t0049b01"></a>
緣得食食。除檀越先發心作。波逸提。讚歎者。
<a class="t" id="t0049b02"></a>
讚歎得過人法。若式叉摩那沙彌沙彌尼比丘
<a class="t" id="t0049b03"></a>
讚歎因緣得食食突吉羅。沙彌突吉羅。<span class="rule-number">三十竟</span>
<a class="t" id="t0049b04"></a></p>
<a class="t" id="t0049b05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>