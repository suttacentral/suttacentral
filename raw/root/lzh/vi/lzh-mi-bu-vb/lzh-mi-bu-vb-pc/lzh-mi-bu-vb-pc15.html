<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc15">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 15</span>
<span class="mirror-right">波逸提十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0043b05"></a>
佛在毘舍離。有一住處下濕。時十七群比丘
<a class="t" id="t0043b06"></a>
在一房中安居。去時不舉僧臥具。悉皆爛
<a class="t" id="t0043b07"></a>
壞。後六群比丘來。語舊住比丘言。為我開房
<a class="t" id="t0043b08"></a>
示臥具處。舊比丘即開十七群比丘所安居
<a class="t" id="t0043b09"></a>
房與之。入已手摸臥具爛壞成土。問舊比丘。
<a class="t" id="t0043b10"></a>
先誰住此。答十七群比丘。於是六群比丘。種
<a class="t" id="t0043b11"></a>
種呵責十七群比丘。以是白佛。佛以是事集
<a class="t" id="t0043b12"></a>
比丘僧。問十七群比丘。汝實爾不。答言。實爾
<a class="t" id="t0043b13"></a>
世尊。佛種種呵責已告諸比丘。今為諸比丘
<a class="t" id="t0043b14"></a>
結戒。從今是戒應如是說。若比丘於僧房內
<a class="t" id="t0043b15"></a>
自敷僧臥具。若使人敷若他敷若坐若臥。去
<a class="t" id="t0043b16"></a>
時不自舉不教人舉不囑舉波逸提。餘皆如
<a class="t" id="t0043b17"></a>
露地敷臥具中說。<span class="rule-number">十五竟</span></p>
<a class="t" id="t0043b18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>