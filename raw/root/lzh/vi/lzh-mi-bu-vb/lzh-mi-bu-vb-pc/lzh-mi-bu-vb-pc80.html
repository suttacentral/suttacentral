<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc80">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 80</span>
<span class="mirror-right">波逸提八十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0068c08"></a>
佛在舍衛城。爾時諸比丘須一一衣。眾僧已
<a class="t" id="t0068c09"></a>
與。後時更得。現成三衣。共議言。今此衣應當
<a class="t" id="t0068c10"></a>
與誰或有言。應先與世尊。或有言。應先與大
<a class="t" id="t0068c11"></a>
迦<span class="corr" title="[業&gt;葉] cf.【麗】">葉</span>。大迦葉。世尊常所讚歎。又是上座。六
<a class="t" id="t0068c12"></a>
群比丘言。應先與瞿伽梨。諸比丘以是白佛。
<a class="t" id="t0068c13"></a>
佛問諸比丘。迦葉少多求衣不。答言。不求與
<a class="t" id="t0068c14"></a>
然後取。佛因是說偈言。</p>
<a class="t" id="t0068c15"></a>
<blockquote class="gatha">
<p>
<a class="sc" id="2"></a>
此衣無欲衣　　不施有欲者
<a class="t" id="t0068c16"></a>
<br>
不能調其意　　不任此袈裟
<a class="t" id="t0068c17"></a>
<br>
已能離貪欲　　於戒常一心
<a class="t" id="t0068c18"></a>
<br>
如是調心者　　乃應此衣服</p>
</blockquote>
<a class="t" id="t0068c19"></a>
<p>
<a class="sc" id="3"></a>
<a class="t-linehead" id="t-linehead0068c19"></a>
佛語諸比丘。應以此衣與迦葉。即以與之。於
<a class="t" id="t0068c20"></a>
是六群比丘作是言。今諸比丘隨知識迴僧
<a class="t" id="t0068c21"></a>
物與。諸長老比丘聞種種呵責。以是白佛。佛
<a class="t" id="t0068c22"></a>
以是事集比丘僧。問六群比丘。汝實爾不。答
<a class="t" id="t0068c23"></a>
言。實爾世尊。佛種種呵責已。告諸比丘。今為
<a class="t" id="t0068c24"></a>
諸比丘結戒。從今是戒應如是說。若比丘作
<a class="t" id="t0068c25"></a>
是語。諸比丘隨知識迴僧物與波逸提。比丘
<a class="t" id="t0068c26"></a>
尼亦如是。式叉摩那沙彌沙彌尼突吉羅。<span class="rule-number">八十竟</span>
<a class="t" id="t0068c27"></a></p>
<a class="t" id="t0068c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>