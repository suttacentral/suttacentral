<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc87">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 87</span>
<span class="mirror-right">波逸提八十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0070c16"></a>
佛在舍衛城。爾時諸比丘不敷坐具。坐僧床
<a class="t" id="t0070c17"></a>
褥垢膩污之。復有一比丘失於大便謂是風
<a class="t" id="t0070c18"></a>
出。既覺洗浣於房前曬。世尊問阿難。此是誰
<a class="t" id="t0070c19"></a>
褥。即具以答。佛以是事集比丘僧。問諸比丘。
<a class="t" id="t0070c20"></a>
汝等實爾不。答言。實爾世尊。佛種種呵責已。
<a class="t" id="t0070c21"></a>
告諸比丘。不應不敷坐具坐僧床褥。犯者突
<a class="t" id="t0070c22"></a>
吉羅。今聽諸比丘。護身護衣護僧床褥。故畜
<a class="t" id="t0070c23"></a>
坐具。諸比丘作是念。佛已聽我等作坐具。
<a class="t" id="t0070c24"></a>
便廣大作垂地污<span class="gaiji">埿<!--gaiji,泥,1[泥/土],2&#x57FF;,3-->
</span>。諸居士見問諸比丘。此
<a class="t" id="t0070c25"></a>
是何衣垂地。答言。是我等坐具。便譏呵言。
<a class="t" id="t0070c26"></a>
大德。何不稱身作之。雖復出家財豈應不
<a class="t" id="t0070c27"></a>
惜。釋子常說。少欲知足。而今如此。無沙門行
<a class="t" id="t0070c28"></a>
破沙門法。諸長老比丘聞種種呵責。以是白
<a class="t" id="t0070c29"></a>
佛。佛以是事集比丘僧。問諸比丘。汝等實爾
<a class="t" id="t0071a01"></a>
不。答言。實爾世尊。佛種種呵責已。告諸比
<a class="t" id="t0071a02"></a>
丘。今為諸比丘結戒。從今是戒應如是說。若
<a class="t" id="t0071a03"></a>
比丘作尼師檀應如量作。長二修伽陀磔
<a class="t" id="t0071a04"></a>
手廣一磔手半。若過波逸提。長老優陀夷身
<a class="t" id="t0071a05"></a>
大坐具小不足容膝。於佛按行房時。牽挽坐
<a class="t" id="t0071a06"></a>
具如牽皮法。佛問何故作此。答言。世尊。我身
<a class="t" id="t0071a07"></a>
大而坐具小。作此牽挽欲令廣長。佛呵責言
<a class="t" id="t0071a08"></a>
汝愚癡人。猶不離戲笑。今聽更益頭磔一
<a class="t" id="t0071a09"></a>
手。即以是事集比丘僧。告諸比丘。從今是戒
<a class="t" id="t0071a10"></a>
應如是說。若比丘作尼師檀。應如量作。長
<a class="t" id="t0071a11"></a>
二修伽陀磔手廣一磔手半。若續方一磔手。
<a class="t" id="t0071a12"></a>
若過波逸提。續方一磔手者。截作三分續長
<a class="t" id="t0071a13"></a>
頭。餘一分帖四角。不帖則已。除比丘尼式
<a class="t" id="t0071a14"></a>
叉摩那沙彌尼。餘如床中說。<span class="rule-number">八十七竟</span></p>
<a class="t" id="t0071a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>