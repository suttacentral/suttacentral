<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc41">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 41</span>
<span class="mirror-right">波逸提四十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0055a23"></a>
佛在王舍城。爾時有諸白衣來詣僧坊。問諸
<a class="t" id="t0055a24"></a>
比丘。僧有幾人。諸比丘言。僧有若干人。諸白
<a class="t" id="t0055a25"></a>
衣言。我等明日盡請眾僧顧臨薄食。六群比
<a class="t" id="t0055a26"></a>
丘語言。汝若與我乳酪酥油魚肉者當受汝
<a class="t" id="t0055a27"></a>
請。諸人答言。當須假貸市買辦之。語已各還
<a class="t" id="t0055a28"></a>
其家。或假貸不果。或市買不得。明日食具已
<a class="t" id="t0055a29"></a>
辦。唱言時到。眾僧著衣持<span class="gaiji">鉢<!--gaiji,缽,1[金*本],2&#x9262;,3-->
</span>。往詣其家就坐
<a class="t" id="t0055b01"></a>
而坐。行水下食。六群比丘言。何以無有乳酪
<a class="t" id="t0055b02"></a>
酥油魚肉。答言。假貸不果市買不得。六群比
<a class="t" id="t0055b03"></a>
丘便倒<span class="gaiji">鉢<!--gaiji,缽,1[金*本],2&#x9262;,3-->
</span>而去。諸白衣咸作是言。此等不得
<a class="t" id="t0055b04"></a>
美食倒<span class="gaiji">鉢<!--gaiji,缽,1[金*本],2&#x9262;,3-->
</span>而去。為是國王為是大臣。夫出家
<a class="t" id="t0055b05"></a>
者。為求解脫乞食趣足。而今云何反著美味。
<a class="t" id="t0055b06"></a>
無沙門行破沙門法。諸長老比丘聞。種種呵
<a class="t" id="t0055b07"></a>
責。以是白佛。佛以是事集比丘僧。問六群比
<a class="t" id="t0055b08"></a>
丘。汝實爾不。答言。實爾世尊。佛種種呵責
<a class="t" id="t0055b09"></a>
已。告諸比丘。今為諸比丘結戒。從今是戒應
<a class="t" id="t0055b10"></a>
如是說。若比丘到白衣家。求乳酪酥油魚肉
<a class="t" id="t0055b11"></a>
者波逸提。後諸比丘得諸美食。不敢噉或噉
<a class="t" id="t0055b12"></a>
已出罪悔過。以是白佛。佛以是事集比丘僧。
<a class="t" id="t0055b13"></a>
告諸比丘。若不索美食自得而噉。犯波逸提
<a class="t" id="t0055b14"></a>
者無有是處。從今是戒應如是說。若比丘到
<a class="t" id="t0055b15"></a>
諸白衣家。求如是美食乳酪酥油魚肉。若得
<a class="t" id="t0055b16"></a>
噉波逸提。有諸病比丘。醫教食美食。諸比丘
<a class="t" id="t0055b17"></a>
言。佛不聽我索。云何可得。作是念。佛聽我索
<a class="t" id="t0055b18"></a>
此食者病乃得差。以是白佛。佛以是事集
<a class="t" id="t0055b19"></a>
比丘僧。告諸比丘。今聽病比丘索美食。從今
<a class="t" id="t0055b20"></a>
是戒應如是說。若諸家中有如是美食乳酪
<a class="t" id="t0055b21"></a>
酥油魚肉。若比丘無病為己索得食者波逸
<a class="t" id="t0055b22"></a>
提。若為病比丘索。若從親里家。若知識家索。
<a class="t" id="t0055b23"></a>
皆不犯。沙彌突吉羅。<span class="rule-number">四十一竟</span></p>
<a class="t" id="t0055b24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>