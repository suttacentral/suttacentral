<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc73">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 73</span>
<span class="mirror-right">波逸提七十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0066c14"></a>
佛在舍衛城。爾時十七群比丘受所作房。六
<a class="t" id="t0066c15"></a>
群比丘以上坐故。次入中住。彼便避在左右
<a class="t" id="t0066c16"></a>
房。六群比丘作是議言。十七群比丘慚愧畏
<a class="t" id="t0066c17"></a>
慎。逼近我住必見我過。我等當作方便令其
<a class="t" id="t0066c18"></a>
遠去。便往語言。此先是空房。多有恐怖事。汝
<a class="t" id="t0066c19"></a>
等莫於中住。十七群比丘言。我堅閉戶何所
<a class="t" id="t0066c20"></a>
應畏。六群比丘於是夜闇中作種種恐畏相。
<a class="t" id="t0066c21"></a>
明旦問十七群比丘。汝等昨夜得安眠不。答
<a class="t" id="t0066c22"></a>
言。我等聞恐畏相。閉戶思惟都無所畏。六群
<a class="t" id="t0066c23"></a>
比丘復共議言。我等不能以此令其恐怖。當
<a class="t" id="t0066c24"></a>
伺其出外入其床下。即便盜入。於夜闇時。或
<a class="t" id="t0066c25"></a>
牽其衣或牽其<span class="gaiji">脚<!--gaiji,腳,1[腳-谷+去],2&#x811A;,3-->
</span>。或舉其床移著異處。於是
<a class="t" id="t0066c26"></a>
十七群比丘便大驚喚。諸長老比丘來問。何
<a class="t" id="t0066c27"></a>
故大喚。答言。此間不應有賊。不知誰牽我衣
<a class="t" id="t0066c28"></a>
誰牽我<span class="gaiji">脚<!--gaiji,腳,1[腳-谷+去],2&#x811A;,3-->
</span>。誰舉我床移著異處。諸長老比丘
<a class="t" id="t0066c29"></a>
即持火照見。六群比丘蹲其床下。問言。汝等
<a class="t" id="t0067a01"></a>
何為在此。答言。欲恐怖十七群比丘。諸長老
<a class="t" id="t0067a02"></a>
比丘種種呵責。以是白佛。佛以是事集比丘
<a class="t" id="t0067a03"></a>
僧。問六群比丘。汝等實爾不。答言。實爾世
<a class="t" id="t0067a04"></a>
尊。佛種種呵責已。告諸比丘。今為諸比丘結
<a class="t" id="t0067a05"></a>
戒。從今是戒應如是說。若比丘恐怖比丘波
<a class="t" id="t0067a06"></a>
逸提。有客比丘問舊比丘。言此房中應何所
<a class="t" id="t0067a07"></a>
畏。或不敢語或語已生疑。懼犯波逸提罪。以
<a class="t" id="t0067a08"></a>
是白佛。佛以是事集比丘僧。告諸比丘。若比
<a class="t" id="t0067a09"></a>
丘不故恐怖比丘。犯波逸提無有是處。從今
<a class="t" id="t0067a10"></a>
是戒應如是說。若比丘故恐怖比丘波逸提。
<a class="t" id="t0067a11"></a>
餘如打比丘中說。<span class="rule-number">七十三竟</span></p>
<a class="t" id="t0067a12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>