<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc31">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 31</span>
<span class="mirror-right">波逸提三十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0049b05"></a>
佛在王舍城。時有一大臣。常供養佛及比丘
<a class="t" id="t0049b06"></a>
僧。有一貧人見作是念。今此大臣得大善利。
<a class="t" id="t0049b07"></a>
乃能如此供佛及僧。若我有物亦當如是。復
<a class="t" id="t0049b08"></a>
作是念。我今無物。正當傭賃以用供養。即便
<a class="t" id="t0049b09"></a>
客作。日食一食留一食分。主人問言。汝何以
<a class="t" id="t0049b10"></a>
留一食分。答言。我且留之後當并取。如是
<a class="t" id="t0049b11"></a>
經時。知所得已足。語主人言。可盡以作直為
<a class="t" id="t0049b12"></a>
我辦種種食具。主人問言。汝今貧窮。云何盡
<a class="t" id="t0049b13"></a>
以作直。頓辦種種飲食之具。答言。我見王舍
<a class="t" id="t0049b14"></a>
大臣常請佛及僧種種供養。我作是願。亦當
<a class="t" id="t0049b15"></a>
如是。是以客作欲遂此意。今計作直足一供
<a class="t" id="t0049b16"></a>
養。所以於今頓辦食具。主人聞之生希有心。
<a class="t" id="t0049b17"></a>
如是貧人苦身傭賃。得少財物尚用供養。
<a class="t" id="t0049b18"></a>
況我財富。發心之頃飲食已具。而不能為。即
<a class="t" id="t0049b19"></a>
雇數倍使其任意辦眾甘美。於時作人。即持
<a class="t" id="t0049b20"></a>
財物來詣佛所。供辦極世殊味飲食。緣其意
<a class="t" id="t0049b21"></a>
至鬼神來助。倏忽之頃自然都辦。正遇節
<a class="t" id="t0049b22"></a>
日多饒供養。眾人競來請就家食。諸比丘共
<a class="t" id="t0049b23"></a>
相語言。今日貧人竭力作會。人人皆當為之
<a class="t" id="t0049b24"></a>
稍食。雖相誨語所食極少。而請處多遂至飽
<a class="t" id="t0049b25"></a>
滿。時彼貧人食具已辦。唱言時到。於是諸比
<a class="t" id="t0049b26"></a>
丘皆集就坐。唯佛住房。時彼貧人。手自斟酌
<a class="t" id="t0049b27"></a>
歡喜下食。比丘雖受所食甚少。貧人作是念。
<a class="t" id="t0049b28"></a>
諸比丘為是愍我貧窮恐食不足。為是食惡不
<a class="t" id="t0049b29"></a>
可進噉。即以問之。諸比丘中少慚愧者答言。
<a class="t" id="t0049c01"></a>
恐汝食少。故於餘家處處先食。貧人恨言。云
<a class="t" id="t0049c02"></a>
何先受我請。而餘家食我本肆力期盡供養。
<a class="t" id="t0049c03"></a>
今諸大德雖不能噉。願隨意持去。勿令有
<a class="t" id="t0049c04"></a>
餘。諸比丘聞已便復強食。然猶不盡所供之
<a class="t" id="t0049c05"></a>
半。眾僧食訖貧人復作是念。我強勸僧食故
<a class="t" id="t0049c06"></a>
當不得罪耶。以是白佛。佛言。善哉貧士。汝能
<a class="t" id="t0049c07"></a>
見人作福。傭力慕及。雖受人身。生天因緣
<a class="t" id="t0049c08"></a>
皆已具足。從汝發心欲供養佛及僧已來。隨
<a class="t" id="t0049c09"></a>
事皆得無量功德。正使眾僧不食一粒。於汝
<a class="t" id="t0049c10"></a>
功德無不具足。汝今當復得現世報。貧人聞
<a class="t" id="t0049c11"></a>
已歡喜踊躍。佛更為說種種妙法。即於坐上
<a class="t" id="t0049c12"></a>
遠塵離垢得法眼淨。彼見法已。受三自歸奉
<a class="t" id="t0049c13"></a>
持五戒從坐起頭面禮足右繞而退。</p>
<a class="t" id="t0049c14"></a>
<p>
<a class="sc" id="2"></a>
<a class="t-linehead" id="t-linehead0049c14"></a>
爾時有五百賈客。從優禪那國來。道路<span class="gaiji">逈<!--gaiji,迥,1[這-言+向],2&#x9008;,3-->
</span>絕。
<a class="t" id="t0049c15"></a>
絕糧三日。前遣馬使募求熟食。遍語人言。我
<a class="t" id="t0049c16"></a>
等五百賈客從優禪那國來。絕糧三日。故先
<a class="t" id="t0049c17"></a>
遣我求諸熟食。若有熟者不計價直。城中人
<a class="t" id="t0049c18"></a>
言。此間無有。唯一貧人於僧坊設會。大有餘
<a class="t" id="t0049c19"></a>
長。汝往求之。必得無疑。於是彼使。即便馳
<a class="t" id="t0049c20"></a>
往。具以情告。貧人答言。我今設食不為財利。
<a class="t" id="t0049c21"></a>
但當速來莫論價直。使人聞之。出非本望歡
<a class="t" id="t0049c22"></a>
喜還報。須臾俱至。咸言。速與我食當厚相報。
<a class="t" id="t0049c23"></a>
答亦如初。即便下食。既飽滿已。借問餘人。此
<a class="t" id="t0049c24"></a>
人有何事業。乃能如此種種施設。有人具以
<a class="t" id="t0049c25"></a>
事答。眾賈聞已倍增希有。即斂百千兩金
<a class="t" id="t0049c26"></a>
以酬其施。又復借問。此城某甲今為在不。答
<a class="t" id="t0049c27"></a>
言已死。又問。彼有子孫不。答言。向之施主即
<a class="t" id="t0049c28"></a>
是其子。諸賈客等聞之。依然語貧人言。汝父
<a class="t" id="t0049c29"></a>
是我等師。又與百千兩金以敦舊情。王舍大
<a class="t" id="t0050a01"></a>
臣及所賃主。聞見此事益懷歡喜。復各送百
<a class="t" id="t0050a02"></a>
千兩金以結新好。即日瓶沙王復拜為大臣。
<a class="t" id="t0050a03"></a>
一日之中蔚然富貴。國人號為忽起長者。諸
<a class="t" id="t0050a04"></a>
比丘以是白佛。佛以是事集比丘僧。問諸比
<a class="t" id="t0050a05"></a>
丘。汝等實受人請而先食他食不。答言。實爾
<a class="t" id="t0050a06"></a>
世尊。佛種種呵責。汝愚癡人。云何已受人請
<a class="t" id="t0050a07"></a>
而先食他食。呵已告諸比丘。今為諸比丘結
<a class="t" id="t0050a08"></a>
戒。從今是戒應如是說。若比丘數數食波逸
<a class="t" id="t0050a09"></a>
提。爾時畢陵伽婆蹉等八十比丘。皆得重病
<a class="t" id="t0050a10"></a>
不能頓食。以是白佛。佛以是事集比丘僧。告
<a class="t" id="t0050a11"></a>
諸比丘。今聽病比丘數數食。從今是戒應如
<a class="t" id="t0050a12"></a>
是說。若比丘數數食除因緣波逸提。因緣者
<a class="t" id="t0050a13"></a>
病時。是名因緣。</p>
<a class="t" id="t0050a14"></a>
<p>
<a class="sc" id="3"></a>
<a class="t-linehead" id="t-linehead0050a14"></a>
爾時世尊。聽諸比丘受迦絺那衣。不犯五事。
<a class="t" id="t0050a15"></a>
諸比丘作是念。為是衣時不犯數食。衣竟亦
<a class="t" id="t0050a16"></a>
不犯耶。以是白佛。佛以是事集比丘僧。告諸
<a class="t" id="t0050a17"></a>
比丘。衣時不犯。過衣時犯。從今是戒應如是
<a class="t" id="t0050a18"></a>
說。若比丘數數食。除因緣波逸提。因緣者。病
<a class="t" id="t0050a19"></a>
時衣時。是名因緣。有諸白衣。知比丘不得數
<a class="t" id="t0050a20"></a>
食。作是念。我當作方便為諸比丘作衣。比丘
<a class="t" id="t0050a21"></a>
來受并得供養。即便作衣請諸比丘。諸比丘
<a class="t" id="t0050a22"></a>
言。我等不得食但與我衣。諸白衣言。大德。若
<a class="t" id="t0050a23"></a>
受我食乃當與衣。諸比丘作是念。世尊若聽
<a class="t" id="t0050a24"></a>
我以施衣故數食者可不乏衣。以是白佛。佛
<a class="t" id="t0050a25"></a>
以是事集比丘僧。告諸比丘。今聽諸比丘為
<a class="t" id="t0050a26"></a>
施衣數數食。從今是戒應如是說。若比丘數
<a class="t" id="t0050a27"></a>
數食。除因緣波逸提。因緣者。病時衣時施
<a class="t" id="t0050a28"></a>
衣時。是名因緣。爾時阿難詣長者家。長者家
<a class="t" id="t0050a29"></a>
設諸飲食。阿難忘先受請。便受彼食。垂食乃
<a class="t" id="t0050b01"></a>
憶。語主人言。可還攝食。我先受請不得復食。
<a class="t" id="t0050b02"></a>
長者恨言。云何已受我食。而忽中悔。於是阿
<a class="t" id="t0050b03"></a>
難馳還白佛。佛言。若有如是因緣。應先心施。
<a class="t" id="t0050b04"></a>
作是念。我請分與某甲比丘。然後可食。若不
<a class="t" id="t0050b05"></a>
念施人而食突吉羅。爾時或有前請後設食。
<a class="t" id="t0050b06"></a>
或有後請前設食。諸比丘不知云何。以是白
<a class="t" id="t0050b07"></a>
佛。佛言。請時應語言。隨前設食者當食。數數
<a class="t" id="t0050b08"></a>
食者。先受他請後於餘處食。是名數數食。比
<a class="t" id="t0050b09"></a>
丘尼亦如是式叉摩那沙彌沙彌尼突吉羅。
<a class="t" id="t0050b10"></a>
若僧所差。若別房食。若白衣來受八戒設供
<a class="t" id="t0050b11"></a>
養。若常食不犯。<span class="rule-number">三十一竟</span></p>
<a class="t" id="t0050b12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>