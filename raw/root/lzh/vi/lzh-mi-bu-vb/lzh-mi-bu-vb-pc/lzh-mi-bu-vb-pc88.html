<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc88">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 88</span>
<span class="mirror-right">波逸提八十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0071a15"></a>
佛在舍衛城。爾時毘羅荼比丘。體生癰瘡膿
<a class="t" id="t0071a16"></a>
血流溢。衣服著瘡脫時剝痛。佛行房見。問
<a class="t" id="t0071a17"></a>
彼比丘。汝病小差苦可忍不。答言。病不差苦
<a class="t" id="t0071a18"></a>
不可忍。衣服著瘡脫輒剝痛。佛以是事集比
<a class="t" id="t0071a19"></a>
丘僧。告諸比丘。今聽諸比丘護身護衣護僧
<a class="t" id="t0071a20"></a>
坐褥。故畜覆瘡衣用細滑物作。諸比丘作是
<a class="t" id="t0071a21"></a>
念。佛聽我等作覆瘡衣。便大作通裹頭足曳
<a class="t" id="t0071a22"></a>
地污<span class="gaiji">埿<!--gaiji,泥,1[泥/土],2&#x57FF;,3-->
</span>。諸居士見種種譏訶。如尼師檀中
<a class="t" id="t0071a23"></a>
說諸長老比丘聞。種種呵責以是白佛。佛以
<a class="t" id="t0071a24"></a>
是事集比丘僧。問諸比丘。汝等實爾不。答言。
<a class="t" id="t0071a25"></a>
實爾世尊。佛種種呵責已。告諸比丘。今為諸
<a class="t" id="t0071a26"></a>
比丘結戒。從今是戒應如是說。若比丘作覆
<a class="t" id="t0071a27"></a>
瘡衣。應如量作。長四修伽陀磔手廣二磔
<a class="t" id="t0071a28"></a>
手。若過波逸提。覆瘡衣病瘡時著。瘡差應淨
<a class="t" id="t0071a29"></a>
施。餘如坐具中說。<span class="rule-number">八十八竟</span></p>
<a class="t" id="t0071b01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>