<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc10">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 10</span>
<span class="mirror-right">波逸提十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0041a27"></a>
佛在舍衛城。爾時世尊種種讚歎比尼。讚歎
<a class="t" id="t0041a28"></a>
誦比尼。讚歎持比尼。讚歎優波離說。持律
<a class="t" id="t0041a29"></a>
比丘有五功德。一自堅護戒品。二能斷慚愧
<a class="t" id="t0041b01"></a>
者疑。三自住正法中。四於僧中所說無畏。五
<a class="t" id="t0041b02"></a>
降伏怨敵。時諸比丘作是念。佛為我等作如
<a class="t" id="t0041b03"></a>
是說。我等云何而不勤修誦問比尼。即苦誦
<a class="t" id="t0041b04"></a>
習晝夜不懈。時六群比丘作是念。今諸比丘
<a class="t" id="t0041b05"></a>
晝夜勤受誦問比尼。必大聰明解諸罪相。見
<a class="t" id="t0041b06"></a>
我等過終為我損。我今當共毀呰比尼學
<a class="t" id="t0041b07"></a>
比尼者。令其廢業不復誦習。便往諸比丘
<a class="t" id="t0041b08"></a>
所問言。汝誦習何等。答言比尼。六群比丘
<a class="t" id="t0041b09"></a>
言。何用誦習雜碎戒為。何不誦習五陰六入
<a class="t" id="t0041b10"></a>
等諸義經耶。誦比尼不過四事十三事二不
<a class="t" id="t0041b11"></a>
定法。何用多知。多知多見增益人疑。諸比丘
<a class="t" id="t0041b12"></a>
言。多知多疑我亦謂爾。便不復誦習。六群比
<a class="t" id="t0041b13"></a>
丘自相謂言。彼諸比丘不復誦習比尼。我等
<a class="t" id="t0041b14"></a>
泰然快得安樂。諸比丘聞。問言。汝等何所說。
<a class="t" id="t0041b15"></a>
即如實答。時諸長老比丘種種呵責。以是白
<a class="t" id="t0041b16"></a>
佛。佛以是事集比丘僧。問六群比丘。汝實爾
<a class="t" id="t0041b17"></a>
不。答言。實爾世尊。佛種種呵責已告諸比丘。
<a class="t" id="t0041b18"></a>
今為諸比丘結戒。從今是戒應如是說。若比
<a class="t" id="t0041b19"></a>
丘作是語。何用是雜碎戒為。說是戒時令人
<a class="t" id="t0041b20"></a>
憂惱。作如是毀呰戒者波逸提。戒者。波羅
<a class="t" id="t0041b21"></a>
提木叉半月布薩所說戒經。若比丘發心作
<a class="t" id="t0041b22"></a>
念。欲令人遠離比尼不誦不讀而毀呰戒
<a class="t" id="t0041b23"></a>
波逸提。若比丘發心作是念。我當毀呰令波
<a class="t" id="t0041b24"></a>
羅提木又不得久住。而毀呰戒偷羅遮。若
<a class="t" id="t0041b25"></a>
教人遠離佛所說諸經。而毀呰者波逸提。若
<a class="t" id="t0041b26"></a>
欲令法不久住。而毀呰者偷羅遮。若比丘毀
<a class="t" id="t0041b27"></a>
呰比丘戒波逸提。毀呰比丘尼式叉摩那沙
<a class="t" id="t0041b28"></a>
彌沙彌尼戒突吉羅。若比丘尼。毀呰比丘比
<a class="t" id="t0041b29"></a>
丘尼戒波逸提。毀呰式叉摩那沙彌沙彌尼
<a class="t" id="t0041c01"></a>
戒突吉羅。若式叉摩那沙彌沙彌尼。毀呰五
<a class="t" id="t0041c02"></a>
眾戒皆突吉羅。若五眾毀呰優婆塞優婆夷
<a class="t" id="t0041c03"></a>
戒皆突吉羅。若恐新受戒人生疑廢退心。教
<a class="t" id="t0041c04"></a>
未可誦戒。不犯。<span class="rule-number">十事竟</span></p>
<a class="t" id="t0041c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>