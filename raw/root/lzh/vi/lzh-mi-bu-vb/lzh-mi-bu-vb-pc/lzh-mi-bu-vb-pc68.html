<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc68">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 68</span>
<span class="mirror-right">波逸提六十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0064b12"></a>
佛在拘薩羅國。與大比丘僧千二百五十人
<a class="t" id="t0064b13"></a>
遊行人間。諸比丘或得屋中或在樹下或在
<a class="t" id="t0064b14"></a>
露地。時六群比丘。共十七群比丘。大聚薪草
<a class="t" id="t0064b15"></a>
露地然火。在邊坐炙。時有一蛇。從木孔出。
<a class="t" id="t0064b16"></a>
諸比丘見以物擲之。蛇即還入。得熱復出。諸
<a class="t" id="t0064b17"></a>
比丘復更擲之。蛇復還入。須臾頃復出。擲
<a class="t" id="t0064b18"></a>
一比丘齧之即死。諸比丘圍繞啼泣。諸長老
<a class="t" id="t0064b19"></a>
比丘問。汝等何故啼泣。答言。此比丘為蛇齧
<a class="t" id="t0064b20"></a>
命過。具說上事。諸長老比丘種種呵責。汝等
<a class="t" id="t0064b21"></a>
云何見蛇再三出。猶故不避致令嚙死。以是
<a class="t" id="t0064b22"></a>
白佛。佛以是事集比丘僧。問六群諸比丘。
<a class="t" id="t0064b23"></a>
汝等實爾不。答言。實爾世尊。佛種種呵責已。
<a class="t" id="t0064b24"></a>
告諸比丘。今為諸比丘結戒。從今是戒應如
<a class="t" id="t0064b25"></a>
是說。若比丘然火波逸提。時六群比丘使守
<a class="t" id="t0064b26"></a>
園人沙彌然火。諸長老比丘見呵責言。汝豈
<a class="t" id="t0064b27"></a>
不聞佛制不得然火耶。答言。我使守園人沙
<a class="t" id="t0064b28"></a>
彌然。非為有犯。諸比丘言。自然使人然有
<a class="t" id="t0064b29"></a>
何等異。以是白佛。佛以是事集比丘僧。問六
<a class="t" id="t0064c01"></a>
群比丘。汝實爾不。答言。實爾世尊。佛種種
<a class="t" id="t0064c02"></a>
呵責已。告諸比丘。從今是戒應如是說。若比
<a class="t" id="t0064c03"></a>
丘自然火若使人然波逸提。有諸病比丘問
<a class="t" id="t0064c04"></a>
醫。醫言。應服如是藥然火洗浴。病比丘言。佛
<a class="t" id="t0064c05"></a>
不聽我自然火及使人然。願更教我服於餘
<a class="t" id="t0064c06"></a>
藥。醫言。大德。正應服此藥然火洗浴。諸比丘
<a class="t" id="t0064c07"></a>
作是念。佛若聽我自然火若使人然。病乃得
<a class="t" id="t0064c08"></a>
差。以是白佛。佛以是事集比丘僧。告諸比丘。
<a class="t" id="t0064c09"></a>
今聽病比丘然火若使人然。從今是戒應如
<a class="t" id="t0064c10"></a>
是說。若比丘無病若自然火若使人然波逸
<a class="t" id="t0064c11"></a>
提。有諸比丘須煮羹粥。不敢然火。以是白佛。
<a class="t" id="t0064c12"></a>
佛以是事集比丘僧。告諸比丘。今聽諸比丘
<a class="t" id="t0064c13"></a>
煮羹粥。不得為炙。從今是戒應如是說。若比
<a class="t" id="t0064c14"></a>
丘無病為炙故然火波逸提。諸比丘欲熏<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0064c15"></a>
然火及遮惡獸然燈燭。不知云何。以是白佛。
<a class="t" id="t0064c16"></a>
佛以是事集比丘僧。告諸比丘。今聽諸比丘
<a class="t" id="t0064c17"></a>
有如是因緣自然火若使人然。從今是戒應
<a class="t" id="t0064c18"></a>
如是說。若比丘無病為炙故自然火若使人
<a class="t" id="t0064c19"></a>
然波逸提。若為炙然火炎高乃至四指波逸
<a class="t" id="t0064c20"></a>
提。比丘尼亦如是。式叉摩那沙彌沙彌尼突
<a class="t" id="t0064c21"></a>
吉羅。<span class="rule-number">六十八竟</span></p>
<a class="t" id="t0064c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>