<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc63">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 63</span>
<span class="mirror-right">波逸提六十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0062b19"></a>
佛在舍衛城。爾時六群比丘數數犯戒。諸比
<a class="t" id="t0062b20"></a>
丘諫言。汝等數數犯戒。當自見罪如法悔過。
<a class="t" id="t0062b21"></a>
莫以此行負人信施長夜受苦。六群比丘言。
<a class="t" id="t0062b22"></a>
我不學是戒。我當先問持法持律智慧勝汝
<a class="t" id="t0062b23"></a>
者。諸比丘種種呵責。以是白佛。佛以是事集
<a class="t" id="t0062b24"></a>
比丘僧。問六群比丘。汝等實爾不。答言實爾。
<a class="t" id="t0062b25"></a>
世尊。佛種種呵責。汝愚癡人。不應作此惡業。
<a class="t" id="t0062b26"></a>
諸比丘欲不與汝共布薩自恣作諸羯磨。愍
<a class="t" id="t0062b27"></a>
念汝故如法諫汝。汝云何言。我不學是戒。我
<a class="t" id="t0062b28"></a>
當先問持法持律智慧勝汝者。呵責告諸比
<a class="t" id="t0062b29"></a>
丘。今為諸比丘結戒。從今是戒應如是說。若
<a class="t" id="t0062c01"></a>
比丘數數犯罪。諸比丘如法諫。作是語。我
<a class="t" id="t0062c02"></a>
不學是戒。當問餘比丘持法持律者波逸提。
<a class="t" id="t0062c03"></a>
比丘欲求解。應問持法持律者。是法應爾。持
<a class="t" id="t0062c04"></a>
法者。持誦佛所說法。持律者。有五事。一者
<a class="t" id="t0062c05"></a>
誦四事至二不定法。二者誦四事乃至三十
<a class="t" id="t0062c06"></a>
事。三者廣誦二百五十戒。四者廣誦二部戒。
<a class="t" id="t0062c07"></a>
五者廣誦一切律。若比丘不誦戒。非安居時。
<a class="t" id="t0062c08"></a>
應依前四種持律。安居時。要應依廣誦一切
<a class="t" id="t0062c09"></a>
律者。若不依突吉羅。比丘尼亦如是。式叉摩
<a class="t" id="t0062c10"></a>
那沙彌沙彌尼突吉羅。<span class="rule-number">六十三竟</span>◎</p>
<a class="t" id="t0062c11"></a>
<p class="endsection">
<span class="t-juanname">五分律卷第八</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>