<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc25">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 25</span>
<span class="mirror-right">波逸提二十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0047a08"></a>
佛在舍衛城。爾時諸比丘。與比丘尼獨屏處
<a class="t" id="t0047a09"></a>
坐。遂生染著不樂梵行。或有反俗或作外道。
<a class="t" id="t0047a10"></a>
諸居士見皆譏呵言。此等沙門與比丘尼獨
<a class="t" id="t0047a11"></a>
屏處坐。正似白衣對於婬女。食人信施而為
<a class="t" id="t0047a12"></a>
此事。無沙門行破沙門法。諸長老比丘聞。種
<a class="t" id="t0047a13"></a>
種呵責以是白佛。佛以是事集比丘僧。問彼
<a class="t" id="t0047a14"></a>
比丘。汝實爾不。答言。實爾世尊。佛種種呵
<a class="t" id="t0047a15"></a>
責已告諸比丘。今為諸比丘結戒。從今是戒
<a class="t" id="t0047a16"></a>
應如是說。若比丘與比丘尼獨屏處坐波逸
<a class="t" id="t0047a17"></a>
提。與式叉摩那沙彌尼獨屏處坐亦如是。沙
<a class="t" id="t0047a18"></a>
彌突吉羅。若眾多比丘比丘尼共坐。若諸難
<a class="t" id="t0047a19"></a>
起。須與獨屏處坐皆不犯。<span class="rule-number">二十五竟</span></p>
<a class="t" id="t0047a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>