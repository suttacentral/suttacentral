<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc85">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 85</span>
<span class="mirror-right">波逸提八十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0070b11"></a>
佛在舍衛城。爾時諸比丘畜高床老病比丘
<a class="t" id="t0070b12"></a>
上下床時。墮地破傷或露形體。諸白衣見譏
<a class="t" id="t0070b13"></a>
呵言。此諸沙門如王如貴人奢豪無儉。時波
<a class="t" id="t0070b14"></a>
斯匿王。以所坐臥床與跋難陀。跋難陀得已
<a class="t" id="t0070b15"></a>
於房內敷。世尊常法。五日一按行諸房。跋
<a class="t" id="t0070b16"></a>
難陀白佛言。看我住床。佛呵責言。汝愚癡人
<a class="t" id="t0070b17"></a>
如何安生死窟宅無求出意。汝不應自畜高
<a class="t" id="t0070b18"></a>
床敷錦繡褥。犯者突吉羅。即以是事集比丘
<a class="t" id="t0070b19"></a>
僧。告諸比丘。今為諸比丘結戒。從今是戒應
<a class="t" id="t0070b20"></a>
如是說。若比丘自作坐臥繩床木床。足應高
<a class="t" id="t0070b21"></a>
修伽陀八指除入髀。若過波逸提。若自作
<a class="t" id="t0070b22"></a>
床若使人作。若高皆應截。罪應悔過。若得高
<a class="t" id="t0070b23"></a>
床施。受時應作是念。此床不如法。我當更截。
<a class="t" id="t0070b24"></a>
若不作是念受波逸提。亦應先截然後悔過。
<a class="t" id="t0070b25"></a>
比丘尼亦如是。式叉摩那沙彌沙彌尼突吉
<a class="t" id="t0070b26"></a>
羅。<span class="rule-number">八十五竟</span></p>
<a class="t" id="t0070b27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>