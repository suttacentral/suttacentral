<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc55">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 55</span>
<span class="mirror-right">波逸提五十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0059a20"></a>
佛在舍衛城。爾時十七群比丘。至阿夷羅河
<a class="t" id="t0059a21"></a>
中取水。即因洗浴泅戲沐沒互相澆灒。時波
<a class="t" id="t0059a22"></a>
斯匿王。共末利夫人登樓遙見。語夫人言。
<a class="t" id="t0059a23"></a>
看汝福田。夫人白王。是佛未制戒年少出家
<a class="t" id="t0059a24"></a>
未解法耳。王莫見此生不信敬於餘比丘長
<a class="t" id="t0059a25"></a>
夜受苦。十七群比丘種種戲已立水上著衣。
<a class="t" id="t0059a26"></a>
夫人白王言。王試看我所事福田。著衣已。以
<a class="t" id="t0059a27"></a>
瓶水擲空中。飛而逐之。從樓上過猶如鴈王。
<a class="t" id="t0059a28"></a>
夫人復白王。更看我所事福田。王大歡喜信
<a class="t" id="t0059a29"></a>
敬轉增。於是夫人告那<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>伽婆羅門。汝往佛
<a class="t" id="t0059b01"></a>
所以是白佛。即受教往。佛為說法示教利喜
<a class="t" id="t0059b02"></a>
發遣令還。以是事集比丘僧。問十七群比丘。
<a class="t" id="t0059b03"></a>
汝等實爾不。答言實爾世尊。佛種種呵責已
<a class="t" id="t0059b04"></a>
告諸比丘。今為諸比丘結戒。從今是戒應如
<a class="t" id="t0059b05"></a>
是說。若比丘水中戲波逸提。若水中戲乃至
<a class="t" id="t0059b06"></a>
器盛水共相澆灒皆波逸提。若摶雪及弄草
<a class="t" id="t0059b07"></a>
頭露戲皆突吉羅。比丘尼亦如是。式叉摩那
<a class="t" id="t0059b08"></a>
沙彌沙彌尼突吉羅。若不為戲皆不犯。<span class="rule-number">五十五竟</span></p>
<a class="t" id="t0059b09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>