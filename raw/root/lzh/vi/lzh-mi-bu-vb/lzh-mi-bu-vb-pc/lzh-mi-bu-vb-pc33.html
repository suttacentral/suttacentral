<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc33">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 33</span>
<span class="mirror-right">波逸提三十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0051a13"></a>
佛在王舍城。爾時諸處飢饉乞食難得。一切
<a class="t" id="t0051a14"></a>
比丘盡集王舍城。四遠人言。我等先時朝暮
<a class="t" id="t0051a15"></a>
見諸比丘。今何以斷絕不復見之。有人言。此
<a class="t" id="t0051a16"></a>
間乞食難得。悉往王舍城。是以不見。諸人
<a class="t" id="t0051a17"></a>
言。我等寧可建立小屋。日作一比丘一宿一
<a class="t" id="t0051a18"></a>
食。若無來食者便當聚集俟後來眾。即便作
<a class="t" id="t0051a19"></a>
之。時有一家恒作美食。六群比丘遊行人間
<a class="t" id="t0051a20"></a>
常住其家。餘諸比丘都不復得。語居士言。汝
<a class="t" id="t0051a21"></a>
為僧故作一宿食。如何使我不得一豫。居士
<a class="t" id="t0051a22"></a>
答言。我本為僧作此處所。而六群比丘住不
<a class="t" id="t0051a23"></a>
肯去。使我不復得見餘僧。此是彼過。非是我
<a class="t" id="t0051a24"></a>
咎。諸長老比丘聞。種種呵責六群比丘。以事
<a class="t" id="t0051a25"></a>
白佛。佛以是事集比丘僧。問六群比丘。汝等
<a class="t" id="t0051a26"></a>
實爾不。答言。實爾世尊。佛種種呵責已告諸
<a class="t" id="t0051a27"></a>
比丘。今為諸比丘結戒。從今是戒應如是說。
<a class="t" id="t0051a28"></a>
若比丘施一食處。過一食者波逸提。時舍利
<a class="t" id="t0051a29"></a>
弗得風病。到一食處食一食已。便欲餘行。諸
<a class="t" id="t0051b01"></a>
比丘言。長老疾患不須餘行。我等當以食分
<a class="t" id="t0051b02"></a>
相供養。答言。世尊不聽一宿處過一食。有諸
<a class="t" id="t0051b03"></a>
居士。聞舍利弗疾患。亦共請住。答亦如初。
<a class="t" id="t0051b04"></a>
於是舍利弗牽病而去。諸比丘作是念。若世
<a class="t" id="t0051b05"></a>
尊聽病比丘於一食處過一食者便無此苦。
<a class="t" id="t0051b06"></a>
以是白佛。佛以是事集比丘僧。告諸比丘。今
<a class="t" id="t0051b07"></a>
聽諸病比丘於一食處過一食。從今是戒應
<a class="t" id="t0051b08"></a>
如是說。若比丘無病施一食處。過一食波
<a class="t" id="t0051b09"></a>
逸提施一食處。眾多比丘暮同時至。若檀越
<a class="t" id="t0051b10"></a>
施非時漿若塗足油。聽次第受。明日隨次受
<a class="t" id="t0051b11"></a>
食。若無則止一食已應去。若檀越留聽住。若
<a class="t" id="t0051b12"></a>
去已有緣事宜還。當白主人。主人聽住則住
<a class="t" id="t0051b13"></a>
不聽應去。若後來比丘應得一食食。有餘應
<a class="t" id="t0051b14"></a>
與主人所留比丘。若比丘來。而一食處多。諸
<a class="t" id="t0051b15"></a>
比丘應分張住。若親里家過一食突吉羅。比
<a class="t" id="t0051b16"></a>
丘尼亦如是。式叉摩那沙彌沙彌尼突吉羅。
<a class="t" id="t0051b17"></a>
若有諸難不得去不犯。<span class="rule-number">三十三竟</span></p>
<a class="t" id="t0051b18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>