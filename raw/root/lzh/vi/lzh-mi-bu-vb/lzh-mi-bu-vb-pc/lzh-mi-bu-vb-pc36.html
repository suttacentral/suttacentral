<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc36">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 36</span>
<span class="mirror-right">波逸提三十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0052c24"></a>
佛在王舍城。爾時有二比丘共為親友。一人
<a class="t" id="t0052c25"></a>
聰明一人闇鈍。其闇鈍者數數犯惡。其聰明
<a class="t" id="t0052c26"></a>
者恒語其罪教令悔過。其闇鈍者心轉懷忿。
<a class="t" id="t0052c27"></a>
作是念。我今亦當伺其過罪。伺之不得。便於
<a class="t" id="t0052c28"></a>
彼食竟。以不作殘食呼令食之。彼比丘以親
<a class="t" id="t0052c29"></a>
厚故都不懷疑。即便為食。食已語言。汝食非
<a class="t" id="t0053a01"></a>
殘食犯罪應悔。莫不修梵行長夜受苦。時彼
<a class="t" id="t0053a02"></a>
比丘呵責言。我欲益汝故相教呵。云何以此
<a class="t" id="t0053a03"></a>
見恨陷我於罪。諸長老比丘聞種種呵責。以
<a class="t" id="t0053a04"></a>
是白佛。佛以是事集比丘僧。問彼比丘。汝實
<a class="t" id="t0053a05"></a>
爾不。答言。實爾世尊。佛種種呵責已告諸比
<a class="t" id="t0053a06"></a>
丘。今為諸比丘結戒。從今是戒應如是說。若
<a class="t" id="t0053a07"></a>
比丘不作殘食法。強勸已食。比丘食。欲使他
<a class="t" id="t0053a08"></a>
犯罪。波逸提。有比丘足食已。諸比丘不知。
<a class="t" id="t0053a09"></a>
復呼令食。彼比丘言。我已食竟。諸比丘便
<a class="t" id="t0053a10"></a>
生疑。我故當不犯波逸提耶。以是白佛。佛以
<a class="t" id="t0053a11"></a>
是事集比丘僧。告諸比丘。若不知他食竟呼
<a class="t" id="t0053a12"></a>
食犯波逸提無有是處。從今是戒應如是說。
<a class="t" id="t0053a13"></a>
若比丘知他比丘食竟。不作殘食法強勸令
<a class="t" id="t0053a14"></a>
食。欲使犯罪波逸提。若勸已食。比丘食。不作
<a class="t" id="t0053a15"></a>
殘食法食。若彼食時。口口波逸提。比丘尼亦
<a class="t" id="t0053a16"></a>
如是。式叉摩那沙彌沙彌尼突吉羅。<span class="rule-number">三十六竟</span></p>
<a class="t" id="t0053a17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>