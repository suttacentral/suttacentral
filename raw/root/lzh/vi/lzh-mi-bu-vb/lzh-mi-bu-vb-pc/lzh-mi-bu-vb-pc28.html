<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc28">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 28</span>
<span class="mirror-right">波逸提二十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0048a17"></a>
佛在舍衛城。爾時諸比丘於摩竭提國。與諸
<a class="t" id="t0048a18"></a>
比丘尼人間遊行。或一比丘與一比丘尼俱。
<a class="t" id="t0048a19"></a>
乃至眾多。或渡深水或上高<span class="gaiji">坂<!--gaiji,阪,1[土*反],2&#x5742;,3-->
</span>。更相見形生
<a class="t" id="t0048a20"></a>
染著心。不復樂修梵行。遂至反俗或作外道。
<a class="t" id="t0048a21"></a>
諸白衣見便譏呵言。此輩沙門如人將婦及
<a class="t" id="t0048a22"></a>
婬女行。種種譏呵如上獨屏處坐中說。諸長
<a class="t" id="t0048a23"></a>
老比丘聞。種種呵責。以是白佛。佛以是事集
<a class="t" id="t0048a24"></a>
比丘僧。問諸比丘。汝實爾不。答言。實爾世
<a class="t" id="t0048a25"></a>
尊。佛種種呵責已告諸比丘。今為諸比丘結
<a class="t" id="t0048a26"></a>
戒。從今是戒應如是說。若比丘與比丘尼共
<a class="t" id="t0048a27"></a>
道行波逸提。有諸比丘與眾多伴共道行。見
<a class="t" id="t0048a28"></a>
諸比丘尼亦行此路。便作是念。我等將無犯
<a class="t" id="t0048a29"></a>
波逸提。以是白佛。佛以是事集比丘僧。告諸
<a class="t" id="t0048b01"></a>
比丘。若先不共期。犯波逸提無有是處。從
<a class="t" id="t0048b02"></a>
今是戒應如是說。若比丘與比丘尼先期共
<a class="t" id="t0048b03"></a>
道行波逸提。有諸比丘。與比丘尼先期共道
<a class="t" id="t0048b04"></a>
行。後不敢去。或兩相避。以先期致疑。以是白
<a class="t" id="t0048b05"></a>
佛。佛以是事集比丘僧。告諸比丘。若先與比
<a class="t" id="t0048b06"></a>
丘尼期共道行。若不去若兩相避。犯波逸提
<a class="t" id="t0048b07"></a>
無有是處。從今是戒應如是說。若比丘與比
<a class="t" id="t0048b08"></a>
丘尼先期共道行。從此聚落到彼聚落波逸
<a class="t" id="t0048b09"></a>
提。爾時有一比丘尼。於險路中見一比丘。
<a class="t" id="t0048b10"></a>
呼言。大德速來。共同道去。彼比丘便往語言。
<a class="t" id="t0048b11"></a>
姊妹。佛制不聽與比丘尼共道行。比丘尼言。
<a class="t" id="t0048b12"></a>
此路險難。而我女弱。依怙大德爾乃得過。
<a class="t" id="t0048b13"></a>
答之如前。比丘便去。比丘尼於後為賊剝脫。
<a class="t" id="t0048b14"></a>
裸形大喚言。賊剝我賊剝我。彼比丘遙聞。到
<a class="t" id="t0048b15"></a>
所住處向諸比丘說。諸比丘將至佛所。以是
<a class="t" id="t0048b16"></a>
白佛。佛以是事集比丘僧。告諸比丘。今聽諸
<a class="t" id="t0048b17"></a>
比丘若險難處有疑畏處與比丘尼共道行。
<a class="t" id="t0048b18"></a>
從今是戒應如是說。若比丘與比丘尼先期
<a class="t" id="t0048b19"></a>
共道行。從此聚落到彼聚落。除因緣波逸提
<a class="t" id="t0048b20"></a>
因緣者。若多伴有疑畏處。是名因緣。若比丘
<a class="t" id="t0048b21"></a>
與比丘尼先期共道行無聚落處半由旬波逸
<a class="t" id="t0048b22"></a>
提。若與式叉摩那沙彌尼先期共道行亦如
<a class="t" id="t0048b23"></a>
是。沙彌突吉羅。<span class="rule-number">二十八竟</span></p>
<a class="t" id="t0048b24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>