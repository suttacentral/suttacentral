<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc52">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 52</span>
<span class="mirror-right">波逸提五十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0058b10"></a>
佛在舍衛城。爾時十七群比丘。至六群比丘
<a class="t" id="t0058b11"></a>
住處。六群比丘作是念。此比丘有慚愧少欲
<a class="t" id="t0058b12"></a>
知足。今來在此必見我過。我等當作方便令
<a class="t" id="t0058b13"></a>
生疑悔。生疑悔已必還師所。念已語言。汝等
<a class="t" id="t0058b14"></a>
善受具足戒不。受戒有界場不。羯磨如法不。
<a class="t" id="t0058b15"></a>
不犯波羅夷僧伽婆尸沙波逸提波羅提提舍
<a class="t" id="t0058b16"></a>
尼突吉羅不。好護身口不。汝和尚阿闍梨
<a class="t" id="t0058b17"></a>
先善受具足戒乃至好護身口不。答言。我
<a class="t" id="t0058b18"></a>
等不自知。亦不知和尚阿闍梨云何。我今
<a class="t" id="t0058b19"></a>
問大德。大德語我。我受具足戒時。及和尚
<a class="t" id="t0058b20"></a>
阿闍梨盡如法不。答言。我若實語汝會不
<a class="t" id="t0058b21"></a>
信。自可問汝所信之人。時十七群比丘便往
<a class="t" id="t0058b22"></a>
師所問如此事。師答汝事事如法。我昔受戒
<a class="t" id="t0058b23"></a>
亦復如是。誰為汝等作此疑悔。答言六群比
<a class="t" id="t0058b24"></a>
丘。諸長老比丘聞種種呵責。以是白佛。佛
<a class="t" id="t0058b25"></a>
以是事集比丘僧。問六群比丘。汝實爾不。答
<a class="t" id="t0058b26"></a>
言實爾世尊。佛種種呵責已告諸比丘。今為
<a class="t" id="t0058b27"></a>
諸比丘結戒。從今是戒應如是說。若比丘令
<a class="t" id="t0058b28"></a>
他比丘生疑悔波逸提。有諸比丘犯罪。心生
<a class="t" id="t0058b29"></a>
疑悔。問諸比丘。犯如是如是事。得何等罪。諸
<a class="t" id="t0058c01"></a>
比丘作是念。佛結戒不聽令他比丘生疑悔。
<a class="t" id="t0058c02"></a>
便答言不知。以是白佛。佛以是事集比丘僧。
<a class="t" id="t0058c03"></a>
告諸比丘。若不欲令人生疑悔語其所犯。犯
<a class="t" id="t0058c04"></a>
波逸提無有是處。從今是戒應如是說。若比
<a class="t" id="t0058c05"></a>
丘故令比丘生疑悔。作是念。令是比丘乃至
<a class="t" id="t0058c06"></a>
少時惱波逸提。疑悔者。生處疑受戒疑犯戒
<a class="t" id="t0058c07"></a>
疑衣疑。若令比丘尼式叉摩那沙彌沙彌尼
<a class="t" id="t0058c08"></a>
疑悔突吉羅。若比丘尼令比丘比丘尼疑悔
<a class="t" id="t0058c09"></a>
波逸提。令式叉摩那沙彌沙彌尼疑悔突吉
<a class="t" id="t0058c10"></a>
羅。式叉摩那沙彌沙彌尼令五眾疑悔。皆突
<a class="t" id="t0058c11"></a>
吉羅。<span class="rule-number">五十二竟</span></p>
<a class="t" id="t0058c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>