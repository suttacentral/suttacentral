<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc29">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 29</span>
<span class="mirror-right">波逸提二十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0048b24"></a>
佛在舍衛城。爾時諸比丘於摩竭提國。與諸
<a class="t" id="t0048b25"></a>
比丘尼共舡遊行。或一比丘與一比丘尼共
<a class="t" id="t0048b26"></a>
舡。乃至眾多上下舡時相見形體。白衣譏
<a class="t" id="t0048b27"></a>
呵。諸長老比丘聞。乃至佛告諸比丘。皆如上
<a class="t" id="t0048b28"></a>
共道行中說。今為諸比丘結戒。從今是戒應
<a class="t" id="t0048b29"></a>
如是說。若比丘與比丘尼先期共舡行波逸
<a class="t" id="t0048c01"></a>
提。有一比丘尼。在阿夷羅河邊待舡欲渡。
<a class="t" id="t0048c02"></a>
後有一比丘來。比丘尼語言。大德。此間險難
<a class="t" id="t0048c03"></a>
可共俱渡。比丘答言。佛制不聽我等與比丘
<a class="t" id="t0048c04"></a>
尼共載一舡。舡師復言。但俱上舡各在一
<a class="t" id="t0048c05"></a>
頭。比丘不聽。比丘尼言。若不得者大德先
<a class="t" id="t0048c06"></a>
渡。比丘即在前渡。舡未到岸。比丘尼被剝
<a class="t" id="t0048c07"></a>
赤肉。舡師見之便譏呵言。汝等同共出家。
<a class="t" id="t0048c08"></a>
不能相護。況於餘人。無沙門行破沙門法。彼
<a class="t" id="t0048c09"></a>
比丘還到僧坊。向諸比丘說。諸比丘將到佛
<a class="t" id="t0048c10"></a>
所。以是白佛。佛以是事集比丘僧。問彼比
<a class="t" id="t0048c11"></a>
丘。汝實爾不。答言。實爾世尊。佛種種呵責。
<a class="t" id="t0048c12"></a>
汝愚癡人。云何捨比丘尼使賊剝脫。呵已告
<a class="t" id="t0048c13"></a>
諸比丘。從今是戒應如是說。若比丘與比
<a class="t" id="t0048c14"></a>
丘尼先期共舡行。若上水若下水除直渡波
<a class="t" id="t0048c15"></a>
逸提。餘如共道行中說。<span class="rule-number">二十九竟</span></p>
<a class="t" id="t0048c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>