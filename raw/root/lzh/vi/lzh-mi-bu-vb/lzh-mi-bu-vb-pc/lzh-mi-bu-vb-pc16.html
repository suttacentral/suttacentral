<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc16">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 16</span>
<span class="mirror-right">波逸提十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0043b18"></a>
佛在舍衛城。爾時十七群比丘新作房舍。六
<a class="t" id="t0043b19"></a>
群比丘後來語舊住比丘言。為我次第開房。
<a class="t" id="t0043b20"></a>
舊比丘問。汝樂何者。答言。我樂十七群比丘
<a class="t" id="t0043b21"></a>
所作新屋。便差與之。六群比丘即到其所語
<a class="t" id="t0043b22"></a>
言汝出去。我等當於中住。十七群比丘言。此
<a class="t" id="t0043b23"></a>
房幸大自可共住。時六群比丘作是念。此諸
<a class="t" id="t0043b24"></a>
比丘有慚愧學戒法。初夜後夜不睡不臥。必
<a class="t" id="t0043b25"></a>
見我罪不宜共住。便語言。我等不樂共住。汝
<a class="t" id="t0043b26"></a>
可更索餘房。十七群比丘言。若不樂共住。上
<a class="t" id="t0043b27"></a>
座可在前房。我等住於後屋。六群比丘言。此
<a class="t" id="t0043b28"></a>
亦不得。復求在簷下庭中露住。皆悉不聽。彼
<a class="t" id="t0043b29"></a>
既不聽。此不肯去。便強牽出。十七群比丘即
<a class="t" id="t0043c01"></a>
大喚。諸比丘出問。汝何故大喚。答言。六群比
<a class="t" id="t0043c02"></a>
丘強牽我出。諸比丘呵責六群比丘。汝云何
<a class="t" id="t0043c03"></a>
強牽人出。以是白佛。佛以是事集比丘僧。問
<a class="t" id="t0043c04"></a>
六群比丘。汝實爾不。答言。實爾世尊。佛種種
<a class="t" id="t0043c05"></a>
呵責已告諸比丘。今為諸比丘結戒。從今是
<a class="t" id="t0043c06"></a>
戒應如是說。若比丘於僧房中強牽比丘出
<a class="t" id="t0043c07"></a>
波逸提。六群比丘既不得自牽。便使守園人
<a class="t" id="t0043c08"></a>
沙彌牽出。諸比丘見問言。佛不制牽比丘出
<a class="t" id="t0043c09"></a>
僧房耶。答言。我不自牽。諸比丘言。自牽使人
<a class="t" id="t0043c10"></a>
有何等異。以是白佛。佛以是事集比丘僧。問
<a class="t" id="t0043c11"></a>
六群比丘。汝實爾不。答言。實爾世尊。佛種種
<a class="t" id="t0043c12"></a>
呵責已告諸比丘。從今是戒應如是說。若比
<a class="t" id="t0043c13"></a>
丘於僧房中牽比丘出。若自牽若使人牽波
<a class="t" id="t0043c14"></a>
逸提。有病比丘在房。欲出庭中不能起居。語
<a class="t" id="t0043c15"></a>
諸比丘。善哉長老。牽我出房。諸比丘言。佛不
<a class="t" id="t0043c16"></a>
聽我牽比丘出房。復有比丘浴室中浴熱悶
<a class="t" id="t0043c17"></a>
倒地。諸比丘不敢牽出氣絕而死。并以白佛。
<a class="t" id="t0043c18"></a>
佛以是事集比丘僧告諸比丘。若病人須牽
<a class="t" id="t0043c19"></a>
出房牽出。犯波逸提者無有是處。從今是戒
<a class="t" id="t0043c20"></a>
應如是說。若比丘瞋不喜。於僧房中自牽比
<a class="t" id="t0043c21"></a>
丘出若使人牽。作是語。出去滅去莫此中住。
<a class="t" id="t0043c22"></a>
波逸提。若於後屋牽至前屋。若於前屋牽出
<a class="t" id="t0043c23"></a>
戶外。若於戶外牽至庭中。若於庭中牽出庭
<a class="t" id="t0043c24"></a>
外。皆波逸提。若牽出其衣<span class="gaiji">鉢<!--gaiji,缽,1[金*本],2&#x9262;,3-->
</span>突吉羅。若將其
<a class="t" id="t0043c25"></a>
所不喜人來共房住。欲令自出若出若不出
<a class="t" id="t0043c26"></a>
皆突吉羅。比丘牽比丘尼出突吉羅。比丘尼
<a class="t" id="t0043c27"></a>
牽比丘比丘尼出波逸提。比丘比丘尼牽式
<a class="t" id="t0043c28"></a>
叉摩那沙彌沙彌尼出突吉羅。式叉摩那沙
<a class="t" id="t0043c29"></a>
彌沙彌尼牽五眾出突吉羅。若牽無慚愧人。
<a class="t" id="t0044a01"></a>
若欲降伏弟子。而牽出者皆不犯。<span class="rule-number">十六竟</span></p>
<a class="t" id="t0044a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>