<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc19">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 19</span>
<span class="mirror-right">波逸提十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0044c07"></a>
佛在拘舍彌國。爾時闡陀比丘。常出入諸
<a class="t" id="t0044c08"></a>
家。乃至見其慇懃難相違逆皆如上。有主為
<a class="t" id="t0044c09"></a>
身作房中說。闡陀於是。求於屋地得一好處
<a class="t" id="t0044c10"></a>
便起高基以墼薄累。作於四壁極重覆之。
<a class="t" id="t0044c11"></a>
覆重壁圯一時崩倒。填押傷殺婆羅門麥彼
<a class="t" id="t0044c12"></a>
便瞋呵言。此沙門輩。為欲住壽一劫。為欲
<a class="t" id="t0044c13"></a>
為子孫計。一兩重覆足以終身。何為過厚致
<a class="t" id="t0044c14"></a>
此崩倒。復言。此輩所用不損父母。自可極意
<a class="t" id="t0044c15"></a>
作此惡業。無沙門行破沙門法。諸長老比丘
<a class="t" id="t0044c16"></a>
聞。種種呵責以是白佛。佛以是事集比丘僧。
<a class="t" id="t0044c17"></a>
問闡陀。汝實爾不。答言。實爾世尊。佛種種
<a class="t" id="t0044c18"></a>
呵責已告諸比丘。今為諸比丘結戒。從今是
<a class="t" id="t0044c19"></a>
戒應如是說。若比丘作大房舍。從平地累
<a class="t" id="t0044c20"></a>
留<span class="gaiji">窓<!--gaiji,窗,1[穴/ㄙ/心],2&#x7A93;,3-->
</span>戶處。極令堅牢。再三重覆若過波逸提。
<a class="t" id="t0044c21"></a>
若至第四重。若草若瓦若板覆。一一草瓦板。
<a class="t" id="t0044c22"></a>
皆波逸提。方便及燒斫時皆突吉羅。覆竟波
<a class="t" id="t0044c23"></a>
逸提。沙彌突吉羅。<span class="rule-number">十九竟</span></p>
<a class="t" id="t0044c24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>