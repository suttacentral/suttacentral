<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc12">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 12</span>
<span class="mirror-right">波逸提十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0042a12"></a>
佛在舍衛城。爾時六群比丘數數犯罪。上床
<a class="t" id="t0042a13"></a>
下床皆不如法。數數食別眾食。非時入聚落
<a class="t" id="t0042a14"></a>
不白善比丘。諸比丘見語言。汝等莫數數犯
<a class="t" id="t0042a15"></a>
此諸罪。當自見罪向人悔過。勿負信施長夜
<a class="t" id="t0042a16"></a>
受苦。六群比丘言。我犯何罪。諸比丘言。汝犯
<a class="t" id="t0042a17"></a>
如是如是罪。六群比丘不答犯不犯。更說餘
<a class="t" id="t0042a18"></a>
事。諸比丘言。我不問汝。汝何以不答犯不犯。
<a class="t" id="t0042a19"></a>
而說是事。六群比丘言。我知汝等不問是事
<a class="t" id="t0042a20"></a>
我自說耳。諸比丘種種呵責。以是白佛。佛以
<a class="t" id="t0042a21"></a>
是事集比丘僧。問六群比丘。汝等實爾不。答
<a class="t" id="t0042a22"></a>
言。實爾世尊。佛種種呵責已告諸比丘。今為
<a class="t" id="t0042a23"></a>
諸比丘結戒。從今是戒應如是說。若比丘不
<a class="t" id="t0042a24"></a>
隨順答。而作餘語波逸提。時六群比丘猶犯
<a class="t" id="t0042a25"></a>
前惡。諸比丘復如上教誨。六群比丘默然不
<a class="t" id="t0042a26"></a>
應。諸比丘問言。佛制戒不聽不隨順答。汝何
<a class="t" id="t0042a27"></a>
故默然。六群比丘言。佛制不隨順答。我今不
<a class="t" id="t0042a28"></a>
語有何等罪。諸比丘言。餘語不語有何等
<a class="t" id="t0042a29"></a>
異。種種呵責已。以是白佛。佛以是事集比丘
<a class="t" id="t0042b01"></a>
僧。問六群比丘。汝等實爾不。答言。實爾世
<a class="t" id="t0042b02"></a>
尊。佛種種呵責。餘語不語有何等異。呵責已
<a class="t" id="t0042b03"></a>
告諸比丘。從今是戒應如是說。若比丘故不
<a class="t" id="t0042b04"></a>
隨問答波逸提。若不隨問答。問問皆波逸提。
<a class="t" id="t0042b05"></a>
比丘尼亦如是。式叉摩那沙彌沙彌尼突吉
<a class="t" id="t0042b06"></a>
羅。若誤取他語而答。及先相恨不共語故不
<a class="t" id="t0042b07"></a>
答不犯。<span class="rule-number">十二竟</span></p>
<a class="t" id="t0042b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>