<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc64">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 64</span>
<span class="mirror-right">波逸提六十四</span> </h1>
</div>
<a class="t-juannumber" id="juan-9"></a>
<a class="t" id="t0062c12"></a>
<a class="t" id="t0062c13"></a>
<a class="t" id="t0062c14"></a>
<p class="suttainfo">
<span class="t-juanname">五分律卷第九<span class="t-note">（彌沙塞）</span></span>
<a class="t" id="t0062c15"></a>
<a class="t" id="t0062c16"></a><br>
<span class="t-byline">宋罽賓三藏佛陀什
<a class="t" id="t0062c17"></a>
共竺道生等譯
<a class="t" id="t0062c18"></a>
</span><br>
<span class="t-headname">第一分之五第六十四事</span></p>
<a class="t" id="t0062c19"></a>
<p>
<a class="sc" id="1"></a>
<a class="t-linehead" id="t-linehead0062c19"></a>
◎佛在舍衛城。爾時六群比丘數數犯戒。諸
<a class="t" id="t0062c20"></a>
比丘諫。乃至莫長夜受苦。皆如上說。六群
<a class="t" id="t0062c21"></a>
比丘問言。佛於何處制此法。諸比丘言。汝不
<a class="t" id="t0062c22"></a>
知耶。答言不知。諸比丘言。今當語汝制法處
<a class="t" id="t0062c23"></a>
所。於說戒時便語言。佛於此中制法。六群比
<a class="t" id="t0062c24"></a>
丘言。我今始知是法半月布薩戒經中說。諸
<a class="t" id="t0062c25"></a>
比丘種種呵責。以是白佛。佛以是事集比丘
<a class="t" id="t0062c26"></a>
僧。問六群比丘。汝等實爾不。答言實爾世尊。
<a class="t" id="t0062c27"></a>
佛種種呵責已告諸比丘。今為諸比丘結戒。
<a class="t" id="t0062c28"></a>
從今是戒應如是說。若比丘說戒時。作是語。
<a class="t" id="t0062c29"></a>
我今始知是法半月布薩戒經中說。諸比丘
<a class="t" id="t0063a01"></a>
知是比丘已再三說戒中坐。是比丘不以不
<a class="t" id="t0063a02"></a>
知故得脫。隨所犯罪如法治。應呵其不知所
<a class="t" id="t0063a03"></a>
作不善。說戒時不一心聽不著心中波逸
<a class="t" id="t0063a04"></a>
提。若比丘與比丘受具足戒。即應教為廣說。
<a class="t" id="t0063a05"></a>
若二若三於說戒中坐。若知若不知作是語
<a class="t" id="t0063a06"></a>
波逸提。比丘尼亦如是。<span class="rule-number">六十四竟</span></p>
<a class="t" id="t0063a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>