<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc71">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 71</span>
<span class="mirror-right">波逸提七十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0066b11"></a>
佛在舍衛城。爾時十七群比丘作新房。六群
<a class="t" id="t0066b12"></a>
比丘欲在中住。驅十七群比丘。十七群比丘
<a class="t" id="t0066b13"></a>
不肯出。便打之。彼即大喚。諸長老比丘。問
<a class="t" id="t0066b14"></a>
何故大喚。答言。六群比丘打我。諸長老比丘
<a class="t" id="t0066b15"></a>
種種呵責。以是白佛。佛以是事集比丘僧。問
<a class="t" id="t0066b16"></a>
六群比丘。汝等實爾不。答言。實爾世尊。佛
<a class="t" id="t0066b17"></a>
種種呵責已。告諸比丘。今為諸比丘結戒。
<a class="t" id="t0066b18"></a>
從今是戒應如是說。若比丘打比丘波逸提。
<a class="t" id="t0066b19"></a>
有比丘食噎。倩比丘搥背。諸比丘不敢便
<a class="t" id="t0066b20"></a>
死。以是白佛。佛以是事集比丘僧。告諸比丘。
<a class="t" id="t0066b21"></a>
若比丘不以瞋心打比丘。犯波逸提無有是
<a class="t" id="t0066b22"></a>
處。從今是戒應如是說。若比丘瞋故打比丘
<a class="t" id="t0066b23"></a>
波逸提。若打比丘尼式叉摩那沙彌沙彌尼
<a class="t" id="t0066b24"></a>
餘人及畜生突吉羅。若比丘尼打比丘比丘
<a class="t" id="t0066b25"></a>
尼波逸提。打式叉摩那沙彌沙彌尼餘人及
<a class="t" id="t0066b26"></a>
畜生突吉羅。式叉摩那沙彌沙彌尼打五眾
<a class="t" id="t0066b27"></a>
餘人及畜生突吉羅。<span class="rule-number">七十一竟</span></p>
<a class="t" id="t0066b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>