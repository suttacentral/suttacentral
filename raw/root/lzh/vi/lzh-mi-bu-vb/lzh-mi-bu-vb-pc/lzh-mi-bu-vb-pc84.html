<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc84">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 84</span>
<span class="mirror-right">波逸提八十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0070a25"></a>
佛在王舍城。爾時去城不遠有一神樹。眾人
<a class="t" id="t0070a26"></a>
奉事。至節會時七日乃止。四種兜羅貯薦棄
<a class="t" id="t0070a27"></a>
之而去。諸比丘於後收取以貯。繩床木床及
<a class="t" id="t0070a28"></a>
作枕褥。諸白衣見譏呵言。此物臭穢好生諸
<a class="t" id="t0070a29"></a>
虫。云何比丘坐臥其上。無沙門行破沙門法。
<a class="t" id="t0070b01"></a>
諸長老比丘。聞種種呵責。以是白佛。佛以是
<a class="t" id="t0070b02"></a>
事集比丘僧。問諸比丘。汝等實爾不。答言。實
<a class="t" id="t0070b03"></a>
爾世尊。佛種種呵責已。告諸比丘。今為諸比
<a class="t" id="t0070b04"></a>
丘結戒。從今是戒應如是說。若比丘以兜羅
<a class="t" id="t0070b05"></a>
貯坐臥具波逸提。兜羅者。柳華白楊華蒲梨
<a class="t" id="t0070b06"></a>
華睒婆華若發心及方便欲貯皆突吉羅。作
<a class="t" id="t0070b07"></a>
成波逸提。若不壞若坐。坐坐波逸提。若臥。臥
<a class="t" id="t0070b08"></a>
臥波逸提。若他與受波逸提。要先棄然後得
<a class="t" id="t0070b09"></a>
悔過。若不爾罪益深。比丘尼亦如是。式叉摩
<a class="t" id="t0070b10"></a>
那沙彌沙彌尼突吉羅。<span class="rule-number">八十四竟</span></p>
<a class="t" id="t0070b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>