<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc3">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 3</span>
<span class="mirror-right">波逸提三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0038a20"></a>
佛在舍衛城。爾時諸比丘精勤學問如毀呰
<a class="t" id="t0038a21"></a>
中說。六群比丘復恐勝已。便<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂之。至此
<a class="t" id="t0038a22"></a>
比丘間語言。汝與我知厚。而彼說汝是下賤
<a class="t" id="t0038a23"></a>
種姓工師小人。曾作大惡無仁善行。我聞其
<a class="t" id="t0038a24"></a>
語與說我無異。至彼比丘間亦復如是。彼此
<a class="t" id="t0038a25"></a>
聞之。心皆散亂廢退學業。更相忿恚不復共
<a class="t" id="t0038a26"></a>
語。有一比丘問諸比丘。汝等何故。不共我語。
<a class="t" id="t0038a27"></a>
比丘答言。有人云汝道說我惡。彼言誰道。答
<a class="t" id="t0038a28"></a>
言六群比丘。彼言。六群比丘亦云汝等道說
<a class="t" id="t0038a29"></a>
我惡。諸長老比丘聞種種呵責。六群比丘。汝
<a class="t" id="t0038b01"></a>
等云何兩舌<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂。以是白佛。佛以是事集比
<a class="t" id="t0038b02"></a>
丘僧。問六群比丘。汝實爾不。答言。實爾世
<a class="t" id="t0038b03"></a>
尊。佛種種呵責。汝愚癡人。如何同在一法而
<a class="t" id="t0038b04"></a>
兩舌<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂。告諸比丘。過去世時有師子。名
<a class="t" id="t0038b05"></a>
曰善牙。有虎名曰善抓。共作親厚。有一野
<a class="t" id="t0038b06"></a>
狐常隨覓食。師子及虎不與共語。野狐後時
<a class="t" id="t0038b07"></a>
作是念今此二獸甚相愛重。我當<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂使各
<a class="t" id="t0038b08"></a>
求食。所殘必多。我當得之。便至虎邊。而說偈
<a class="t" id="t0038b09"></a>
言。</p>
<a class="t" id="t0038b10"></a>
<blockquote class="gatha">
<p>
善抓汝雄猛　　生處色力妙
<a class="t" id="t0038b11"></a>
<br>
善牙說汝惡　　我聞心不喜</p>
</blockquote>
<a class="t" id="t0038b12"></a>
<p>
<a class="t-linehead" id="t-linehead0038b12"></a>
復至師子邊。亦說偈言。</p>
<a class="t" id="t0038b13"></a>
<blockquote class="gatha">
<p>
善牙汝雄猛　　生處色力妙
<a class="t" id="t0038b14"></a>
<br>
善抓說汝惡　　我聞心不喜</p>
</blockquote>
<a class="t" id="t0038b15"></a>
<p>
<a class="sc" id="2"></a>
<a class="t-linehead" id="t-linehead0038b15"></a>
二獸聞偈各不相喜。善牙聰明尋作是念。善
<a class="t" id="t0038b16"></a>
抓不與我語。必是野狐<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂所致。後得一犢
<a class="t" id="t0038b17"></a>
與虎。虎不肯食。於是善牙即以偈問。</p>
<a class="t" id="t0038b18"></a>
<blockquote class="gatha">
<p>
<a class="sc" id="3"></a>
輟我持相與　　何故而不食
<a class="t" id="t0038b19"></a>
<br>
親厚謂無過　　反更不相喜
<a class="t" id="t0038b20"></a>
<br>
將無信狐言　　以間吾子意
<a class="t" id="t0038b21"></a>
<br>
若遂懷恨情　　終當成怨結
<a class="t" id="t0038b22"></a>
<br>
推此非有他　　必是野狐讒
<a class="t" id="t0038b23"></a>
<br>
下賤離吾好　　今當殺去之</p>
</blockquote>
<a class="t" id="t0038b24"></a>
<p>
<a class="sc" id="4"></a>
<a class="t-linehead" id="t-linehead0038b24"></a>
告諸比丘。畜生尚以<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂為非。況於人乎。今
<a class="t" id="t0038b25"></a>
為諸比丘結戒。從今是戒應如是說。若比丘
<a class="t" id="t0038b26"></a>
兩舌<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂比丘波逸提。餘如毀呰中說。<span class="rule-number">三事竟</span>
<a class="t" id="t0038b27"></a></p>
<a class="t" id="t0038b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>