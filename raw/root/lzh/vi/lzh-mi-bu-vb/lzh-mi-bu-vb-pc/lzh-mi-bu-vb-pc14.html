<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc14">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 14</span>
<span class="mirror-right">波逸提十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0042b27"></a>
佛在毘舍離。有一住處下濕。有比丘得下濕
<a class="t" id="t0042b28"></a>
房。出臥具露地敷曬。至時著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城
<a class="t" id="t0042b29"></a>
乞食。去後大雨水漲漂沒。食還不見。即便
<a class="t" id="t0042c01"></a>
急覓。或得大床或得小床或得拘攝或得被
<a class="t" id="t0042c02"></a>
褥。諸比丘見問言。汝何從得此臥具諸物。答
<a class="t" id="t0042c03"></a>
以上事。諸長老比丘呵責言。汝所作非法。為
<a class="t" id="t0042c04"></a>
僧作臥具人難得。既敷又無能隨收斂者。云
<a class="t" id="t0042c05"></a>
何去時不舉致使漂沒。若當遂失便空此一
<a class="t" id="t0042c06"></a>
房。呵已白佛。佛以是事集比丘僧。問彼比丘。
<a class="t" id="t0042c07"></a>
汝實爾不。答言。實爾世尊。佛種種如上呵責
<a class="t" id="t0042c08"></a>
已。告諸比丘。今為諸比丘結戒。從今是戒應
<a class="t" id="t0042c09"></a>
如是說。若比丘露地敷僧臥具。去時不舉波
<a class="t" id="t0042c10"></a>
逸提。爾時六群比丘。使守園人沙彌露地敷
<a class="t" id="t0042c11"></a>
僧臥具。去時不教舉。為鳥啄嚙<span class="gaiji">埿<!--gaiji,泥,1[泥/土],2&#x57FF;,3-->
</span>雨爛破。諸
<a class="t" id="t0042c12"></a>
長老比丘見語言。汝不聞佛制不聽露地敷
<a class="t" id="t0042c13"></a>
僧臥具去時不舉耶。答言。我使人敷不違
<a class="t" id="t0042c14"></a>
佛制。諸比丘言。自敷使人有何等異。以是
<a class="t" id="t0042c15"></a>
白佛。佛以是事集比丘僧。問六群比丘。汝
<a class="t" id="t0042c16"></a>
實爾不。答言。實爾世尊。佛種種呵責已告
<a class="t" id="t0042c17"></a>
諸比丘。從今是戒應如是說。若比丘於露地
<a class="t" id="t0042c18"></a>
自敷僧臥具若使人敷。去時不自舉不教人
<a class="t" id="t0042c19"></a>
舉波逸提。有諸比丘。於露地敷僧臥具。六群
<a class="t" id="t0042c20"></a>
比丘。後來於臥具上或坐或臥。去時不舉。前
<a class="t" id="t0042c21"></a>
比丘謂六群比丘應舉。六群比丘謂前比丘
<a class="t" id="t0042c22"></a>
應舉。諸比丘不知云何。以是白佛。佛以是事
<a class="t" id="t0042c23"></a>
集比丘僧。告諸比丘。前比丘應囑後比丘。後
<a class="t" id="t0042c24"></a>
比丘應舉。從今是戒應如是說。若比丘於露
<a class="t" id="t0042c25"></a>
地自敷僧臥具若使人敷若他敷若坐若臥。
<a class="t" id="t0042c26"></a>
去時不自舉不教人舉不囑舉波逸提。有諸
<a class="t" id="t0042c27"></a>
比丘。見僧臥具污<span class="gaiji">埿<!--gaiji,泥,1[泥/土],2&#x57FF;,3-->
</span>不淨。或以灰土或以牛
<a class="t" id="t0042c28"></a>
屎著上曬之。在於界內不敢遠離。以是白佛。
<a class="t" id="t0042c29"></a>
佛言。若雨得收聽離。有諸比丘。曬僧臥具不
<a class="t" id="t0043a01"></a>
敢出界外。以是白佛。佛言。若審還不雨聽出
<a class="t" id="t0043a02"></a>
界外。復有諸比丘。曬僧臥具在邊坐禪或熟
<a class="t" id="t0043a03"></a>
眠寢語。諸比丘以是白佛。佛言。不聽曬臥具
<a class="t" id="t0043a04"></a>
於邊坐禪熟眠。犯者突吉羅。復有諸比丘曬
<a class="t" id="t0043a05"></a>
僧臥具不即收舉日曝損壞。諸比丘以是白
<a class="t" id="t0043a06"></a>
佛。佛言。若不時收舉突吉羅。復有諸比丘。見
<a class="t" id="t0043a07"></a>
僧臥具敷在露地。以不自敷不使人敷。已不
<a class="t" id="t0043a08"></a>
坐臥而不收舉。諸比丘以是白佛。佛言。若見
<a class="t" id="t0043a09"></a>
僧臥具敷在露地。而不舉者波逸提。有諸白
<a class="t" id="t0043a10"></a>
衣。來入僧坊索僧臥具欲露地敷。諸比丘不
<a class="t" id="t0043a11"></a>
與。便大譏嫌。以是白佛。佛言。聽與。既與。欲
<a class="t" id="t0043a12"></a>
得早舉。教令速去。白衣復瞋。以是白佛。佛
<a class="t" id="t0043a13"></a>
言。不應教令速去。應伺候去時舉。若不舉波
<a class="t" id="t0043a14"></a>
逸提。復有白衣請僧借僧臥具於家敷之。諸
<a class="t" id="t0043a15"></a>
比丘坐去不舉。佛言。應舉若不舉波逸提。若
<a class="t" id="t0043a16"></a>
諸比丘。到比丘尼僧坊。露地敷比丘尼僧臥
<a class="t" id="t0043a17"></a>
具。謂非僧臥具。而不舉者亦波逸提。復有諸
<a class="t" id="t0043a18"></a>
比丘自擔床席。諸居士譏呵言。此諸沙門如
<a class="t" id="t0043a19"></a>
諸伎兒如作幻人。諸比丘以是白佛。佛言。不
<a class="t" id="t0043a20"></a>
聽自擔。犯者突吉羅。又大會時露地敷僧臥
<a class="t" id="t0043a21"></a>
具。諸比丘一坐一起輒皆舉之。由是速壞。以
<a class="t" id="t0043a22"></a>
是白佛。佛言。若不雨聽事都畢然後舉之。佛
<a class="t" id="t0043a23"></a>
既聽囑後來坐臥臥具比丘。便囑和尚阿闍
<a class="t" id="t0043a24"></a>
梨同和尚阿闍梨等諸大德及病比丘。諸比
<a class="t" id="t0043a25"></a>
丘以是白佛。佛言。不應囑和尚阿闍梨同
<a class="t" id="t0043a26"></a>
和尚阿闍梨等諸大德及病比丘。犯者突吉
<a class="t" id="t0043a27"></a>
羅。諸比丘囑一比丘。一比丘獨舉疲頓。以是
<a class="t" id="t0043a28"></a>
白佛。佛言。隨臥具多少。若少囑少比丘。若多
<a class="t" id="t0043a29"></a>
囑多比丘。諸比丘不知云何。名受囑不受囑。
<a class="t" id="t0043b01"></a>
以是白佛。佛言。使彼知受。是名受囑。若不自
<a class="t" id="t0043b02"></a>
舉不教人舉不囑舉。一<span class="gaiji">脚<!--gaiji,腳,1[腳-谷+去],2&#x811A;,3-->
</span>出界外突吉羅。兩
<a class="t" id="t0043b03"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>出波逸提。比丘尼亦如是。式叉摩那沙彌
<a class="t" id="t0043b04"></a>
沙彌尼突吉羅。<span class="rule-number">十四竟</span></p>
<a class="t" id="t0043b05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>