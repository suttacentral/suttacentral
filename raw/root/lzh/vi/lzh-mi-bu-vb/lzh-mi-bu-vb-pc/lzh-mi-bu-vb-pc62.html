<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc62">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 62</span>
<span class="mirror-right">波逸提六十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0061b25"></a>
佛在拘薩羅國。與大比丘僧五百人俱。向迦
<a class="t" id="t0061b26"></a>
維羅衛城。諸釋種聞佛從彼國來。共立制。若
<a class="t" id="t0061b27"></a>
不出迎佛罰金錢五百。便各將大小出迎世
<a class="t" id="t0061b28"></a>
尊。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛為說法示教利喜。
<a class="t" id="t0061b29"></a>
共請佛及僧夏四月安居。世尊默然許之。諸
<a class="t" id="t0061c01"></a>
人各隨力設供。或一家作一日乃至十日。或
<a class="t" id="t0061c02"></a>
二家共作一日。乃至十家或但作前食。或但
<a class="t" id="t0061c03"></a>
作後食。或但作怛<span class="gaiji">鉢<!--gaiji,缽,1[金*本],2&#x9262;,3-->
</span>那。或但作粥。或作浴者。
<a class="t" id="t0061c04"></a>
或作過中飲者。或施塗身油及塗足然燈油
<a class="t" id="t0061c05"></a>
者。爾時釋摩男不在。未有受其施者。問左右
<a class="t" id="t0061c06"></a>
人言。竟誰受我施。答言。未有受者。又問。佛
<a class="t" id="t0061c07"></a>
及僧未受何等施。答言唯未受藥。便請佛及
<a class="t" id="t0061c08"></a>
僧施夏坐藥。或自送或使人送。又到六群比
<a class="t" id="t0061c09"></a>
丘所言。大德須藥恣意來取。六群比丘作是
<a class="t" id="t0061c10"></a>
念。今王請佛及僧。安居四月給藥。或使人送
<a class="t" id="t0061c11"></a>
乃至自送。而令我等自往取之。觀王此心是
<a class="t" id="t0061c12"></a>
輕我等。我等當伺其五親會時從索最難得
<a class="t" id="t0061c13"></a>
藥。彼必不辦使其羞恥。復作是念。此王福德
<a class="t" id="t0061c14"></a>
或能無藥不有。先當訪索人所無者。然後從
<a class="t" id="t0061c15"></a>
乞。即訪索之唯無一種。於是伺王五親會時。
<a class="t" id="t0061c16"></a>
便從其乞。王即令人國中遍覓。悉不能得。王
<a class="t" id="t0061c17"></a>
語六群比丘。諸處求索。絕不可得。六群比丘
<a class="t" id="t0061c18"></a>
便語王言。王自請佛及僧四月給藥。而今不
<a class="t" id="t0061c19"></a>
能與我一種。王言大德。非不欲與亦非無物。
<a class="t" id="t0061c20"></a>
但訪索此藥絕不可得。又四月已過何為相
<a class="t" id="t0061c21"></a>
苦。六群比丘便於眾前折辱王言。先請我等
<a class="t" id="t0061c22"></a>
隨所求藥。而今不能得此一種。餘比丘聞。問
<a class="t" id="t0061c23"></a>
六群比丘。汝說何等。六群比丘以實而答。諸
<a class="t" id="t0061c24"></a>
比丘種種呵責。以是白佛。佛以是事集比丘
<a class="t" id="t0061c25"></a>
僧。問六群比丘。汝等實爾不。答言實爾世尊。
<a class="t" id="t0061c26"></a>
佛種種呵責已告諸比丘。今為諸比丘結戒。
<a class="t" id="t0061c27"></a>
從今是戒應如是說。若比丘受四月自恣
<a class="t" id="t0061c28"></a>
請。若過是受波逸提。爾時諸比丘得秋時病。
<a class="t" id="t0061c29"></a>
釋摩男入房見之問言大德所患何等。答言
<a class="t" id="t0062a01"></a>
我得秋病。即請諸比丘言。可從我取藥。諸比
<a class="t" id="t0062a02"></a>
丘言。王先請四月於今已過。佛不聽我過此
<a class="t" id="t0062a03"></a>
受藥。王即更請一月。諸比丘言。佛未聽我更
<a class="t" id="t0062a04"></a>
受請。不知云何。以是白佛。佛以是事集比丘
<a class="t" id="t0062a05"></a>
僧。告諸比丘。今聽諸比丘更受一月請。從今
<a class="t" id="t0062a06"></a>
是戒應如是說。若比丘受四月自恣請過是
<a class="t" id="t0062a07"></a>
受。除更請波逸提。又諸居士來僧房看。見
<a class="t" id="t0062a08"></a>
諸比丘得秋病。問言。須何等藥我當送之。諸
<a class="t" id="t0062a09"></a>
比丘言。佛未聽我等受自送藥。不知云何。以
<a class="t" id="t0062a10"></a>
是白佛。佛以是事集比丘僧。告諸比丘。今聽
<a class="t" id="t0062a11"></a>
諸比丘受自送請。從今是戒應如是說。若比
<a class="t" id="t0062a12"></a>
丘受四月自恣請過是受。除更請自送請波
<a class="t" id="t0062a13"></a>
逸提。時釋摩男作是念。六群比丘以藥故於
<a class="t" id="t0062a14"></a>
眾人前折辱我。我今寧可多集諸藥。即多集
<a class="t" id="t0062a15"></a>
之。集已作是念。如我此藥盡壽用之。不能令
<a class="t" id="t0062a16"></a>
盡。我今當請諸比丘盡壽與藥。即往長請諸
<a class="t" id="t0062a17"></a>
比丘。諸比丘言。佛未聽我等受長請。不知
<a class="t" id="t0062a18"></a>
云何。以是白佛。佛以是事集比丘僧。告諸比
<a class="t" id="t0062a19"></a>
丘。今聽諸比丘受長請。從今是戒應如是說。
<a class="t" id="t0062a20"></a>
若比丘受四月自恣請若過是受。除更請自
<a class="t" id="t0062a21"></a>
送請長請波逸提。若人施僧藥。佐助眾事比
<a class="t" id="t0062a22"></a>
丘應問。此藥當留聚落中為著僧坊內。若言
<a class="t" id="t0062a23"></a>
留著聚落中。須時應語。我須如是藥。為我辦
<a class="t" id="t0062a24"></a>
勿使有乏。若言著僧坊內。應著中央房令取
<a class="t" id="t0062a25"></a>
易得。僧應作白二羯磨。一比丘唱言。大德僧
<a class="t" id="t0062a26"></a>
聽。今以某房安僧藥。若僧時到僧忍聽白如
<a class="t" id="t0062a27"></a>
是。大德僧聽。今以某房安僧藥。誰諸長老忍
<a class="t" id="t0062a28"></a>
默然若不忍者說。僧已用某房安僧藥竟。僧
<a class="t" id="t0062a29"></a>
忍默然故。是事如是持。諸比丘不知誰應守
<a class="t" id="t0062b01"></a>
僧藥。以是白佛。佛言。僧應白二羯磨差一比
<a class="t" id="t0062b02"></a>
丘作守藥人。一比丘唱言。大德僧聽。今差某
<a class="t" id="t0062b03"></a>
甲比丘為僧作守藥人。若僧時到僧忍聽。白
<a class="t" id="t0062b04"></a>
如是。大德僧聽。今差某甲比丘為僧作守藥
<a class="t" id="t0062b05"></a>
人。誰諸長老忍默然誰不忍者說。僧已差某
<a class="t" id="t0062b06"></a>
甲比丘。作守藥人竟。僧忍默然故。是事如是
<a class="t" id="t0062b07"></a>
持。時諸比丘差無智比丘不堪守藥。以是白
<a class="t" id="t0062b08"></a>
佛。佛言。不應差無智比丘。若成就五法。應差
<a class="t" id="t0062b09"></a>
作守僧藥人。何等五。不隨愛恚癡畏知藥非
<a class="t" id="t0062b10"></a>
藥。彼守僧藥比丘。應以新器盛呵梨勒阿摩
<a class="t" id="t0062b11"></a>
勒鞞醯勒畢跋羅乾薑<span class="gaiji">苷<!--gaiji,,1[卄/甘],2&#x82F7;,3-->
</span>蔗糖石蜜。若器不
<a class="t" id="t0062b12"></a>
漏。應盛酥油蜜。應持皮結口題上作藥名。若
<a class="t" id="t0062b13"></a>
病比丘須者應歡喜與。若病者自知須此藥。
<a class="t" id="t0062b14"></a>
應自取服。若不知應問醫。若無醫應問和尚
<a class="t" id="t0062b15"></a>
阿闍梨。我如是如是病。應服何藥。若和尚
<a class="t" id="t0062b16"></a>
阿闍梨不知。應取藥再三服。不差復應取餘
<a class="t" id="t0062b17"></a>
藥服。比丘尼亦如是。式叉摩那沙彌沙彌尼
<a class="t" id="t0062b18"></a>
突吉羅。<span class="rule-number">六十二竟</span></p>
<a class="t" id="t0062b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>