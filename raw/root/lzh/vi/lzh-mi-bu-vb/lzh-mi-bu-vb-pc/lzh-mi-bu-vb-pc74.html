<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc74">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 74</span>
<span class="mirror-right">波逸提七十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0067a12"></a>
佛在舍衛城。爾時達摩比丘作是念。跋難陀
<a class="t" id="t0067a13"></a>
先奪我衣。佛由是呵責我。為諸比丘結戒。我
<a class="t" id="t0067a14"></a>
今當於僧中說其犯僧伽婆尸沙。念已即往
<a class="t" id="t0067a15"></a>
上座比丘所。語言。跋難陀與女人身相觸。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<a class="t" id="t0067a16"></a>
惡語讚歎自供養身。諸比丘問。汝云何知。答
<a class="t" id="t0067a17"></a>
言我共行見作此事。諸長老比丘呵責言。汝
<a class="t" id="t0067a18"></a>
云何不瞋時覆藏瞋便發露。呵已以事白佛。
<a class="t" id="t0067a19"></a>
佛以是事集比丘僧。問達摩。汝實爾不。答言。
<a class="t" id="t0067a20"></a>
實爾世尊。佛種種呵責已。告諸比丘。今為諸
<a class="t" id="t0067a21"></a>
比丘結戒。從今是戒應如是說。若比丘覆藏
<a class="t" id="t0067a22"></a>
比丘<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪波逸提。有諸比丘不知他所犯是
<a class="t" id="t0067a23"></a>
<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪。後乃知之生疑悔。我將無犯波逸提
<a class="t" id="t0067a24"></a>
耶。以是白佛。佛以是事集比丘僧。告諸比
<a class="t" id="t0067a25"></a>
丘。若不知比丘所犯是<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪。犯波逸提無有
<a class="t" id="t0067a26"></a>
是處。從今是戒應如是說若比丘知比丘犯
<a class="t" id="t0067a27"></a>
<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罪覆藏過一宿波逸提。若從平旦至明相
<a class="t" id="t0067a28"></a>
未出。一一時突吉羅。明相出波逸提。沙彌突
<a class="t" id="t0067a29"></a>
吉羅若欲說無人。若恐難起。覆藏不犯。<span class="rule-number">七十四竟</span>
<a class="t" id="t0067b01"></a></p>
<a class="t" id="t0067b02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>