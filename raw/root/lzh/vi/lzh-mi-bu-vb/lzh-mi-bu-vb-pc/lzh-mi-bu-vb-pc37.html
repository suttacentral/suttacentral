<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc37">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 37</span>
<span class="mirror-right">波逸提三十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0053a17"></a>
佛在王舍城。爾時世尊。未制比丘受食食。諸
<a class="t" id="t0053a18"></a>
比丘各在知識家不受食食。諸白衣譏呵言。
<a class="t" id="t0053a19"></a>
我等不<span class="gaiji">憙<!--gaiji,,1[喜/心],2&#x6199;,3-->
</span>見此惡人著割截壞色衣不受食
<a class="t" id="t0053a20"></a>
食。不受食食是為不與取。爾時大迦葉著糞
<a class="t" id="t0053a21"></a>
掃衣。於街巷處處拾棄食而食。諸居士見譏
<a class="t" id="t0053a22"></a>
呵言。此沙門正似狗。趣得食食不淨可惡。云
<a class="t" id="t0053a23"></a>
何令彼入我等家。諸長老比丘聞二事已。以
<a class="t" id="t0053a24"></a>
是白佛。佛以是事集比丘僧。先問諸比丘。汝
<a class="t" id="t0053a25"></a>
等實不受食食不。答言。實爾世尊。佛種種呵
<a class="t" id="t0053a26"></a>
責已。又語迦葉。汝雖少欲而為人惡賤。不應
<a class="t" id="t0053a27"></a>
食棄去食。若食突吉羅。告諸比丘。今為諸比
<a class="t" id="t0053a28"></a>
丘結戒。從今是戒應如是說。若比丘不受食
<a class="t" id="t0053a29"></a>
著口中波逸提。時諸比丘為作人作食。不敢
<a class="t" id="t0053b01"></a>
嘗或<span class="gaiji">醎<!--gaiji,,1[酉*咸],2&#x918E;,3-->
</span>或淡。作人瞋恨不肯復作。以是白佛。
<a class="t" id="t0053b02"></a>
佛以是事集比丘僧。告諸比丘。今聽為作人
<a class="t" id="t0053b03"></a>
<span class="gaiji">甞<!--gaiji,嘗,1[嘗-旨+甘],2&#x751E;,3-->
</span>食。但不得咽。從今是戒應如是說。若比丘
<a class="t" id="t0053b04"></a>
不受食著口中除嘗食波逸提。時諸比丘不
<a class="t" id="t0053b05"></a>
受楊枝及水。便不敢嚼及漱口。口臭眼闇。共
<a class="t" id="t0053b06"></a>
人語時人聞其氣。問言。大德口何以臭。諸比
<a class="t" id="t0053b07"></a>
丘甚羞恥。便乞受楊枝及水。諸人言。汝自嬾
<a class="t" id="t0053b08"></a>
取。誰為汝惜楊枝及水。諸比丘以是白佛。佛
<a class="t" id="t0053b09"></a>
以是事集比丘僧。告諸比丘。今聽不受楊枝
<a class="t" id="t0053b10"></a>
及水。從今是戒應如是說。若比丘不受食著
<a class="t" id="t0053b11"></a>
口中。除嘗食楊枝及水波逸提。爾時舍利
<a class="t" id="t0053b12"></a>
弗得風病。目連往問。汝在家時曾有此病不。
<a class="t" id="t0053b13"></a>
答云有。何方治差。答言食藕。於是目連。到
<a class="t" id="t0053b14"></a>
阿耨達池取藕與之。舍利弗問。何處得此。答
<a class="t" id="t0053b15"></a>
言阿耨達池。又問從誰受。答言從龍。便不
<a class="t" id="t0053b16"></a>
敢食以是白佛。佛言。聽從龍受食。時大迦葉
<a class="t" id="t0053b17"></a>
從貧家乞食。釋提桓因作是念。今大德迦葉
<a class="t" id="t0053b18"></a>
從貧家乞。我今當作方便使受我食。即於迦
<a class="t" id="t0053b19"></a>
葉乞食之次。作一貧窮織師在機上織。復化
<a class="t" id="t0053b20"></a>
作一女人為其作緯。迦葉從乞。即取<span class="gaiji">鉢<!--gaiji,缽,1[金*本],2&#x9262;,3-->
</span>盛百
<a class="t" id="t0053b21"></a>
味飲食與之。迦葉得已作是念。此人貧窮何
<a class="t" id="t0053b22"></a>
從得此。即入定觀。知是帝釋。語言憍尸迦。後
<a class="t" id="t0053b23"></a>
莫復作。遂不敢食以是白佛。佛言。今聽諸比
<a class="t" id="t0053b24"></a>
丘從天受食。爾時世尊。行於<span class="gaiji">逈<!--gaiji,迥,1[這-言+向],2&#x9008;,3-->
</span>路暮至曠野
<a class="t" id="t0053b25"></a>
鬼村。時彼鬼神見佛歡喜。便請佛及僧設明
<a class="t" id="t0053b26"></a>
日供。佛默然受之。鬼即竟夜作種種飲食。晨
<a class="t" id="t0053b27"></a>
朝敷坐請佛及僧。佛<span class="gaiji">勅<!--gaiji,敕,1[束*力],2&#x52C5;,3-->
</span>諸比丘。共受彼請。即
<a class="t" id="t0053b28"></a>
皆就坐。鬼神手自下食。諸比丘不敢受。以是
<a class="t" id="t0053b29"></a>
白佛。佛言。今聽諸比丘從鬼受食。爾時世尊
<a class="t" id="t0053c01"></a>
遊娑羅樹林時有一獼猴。從樹上下取佛<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0053c02"></a>
欲持去。諸比丘捉不聽。佛告比丘。聽獼猴
<a class="t" id="t0053c03"></a>
取<span class="gaiji">鉢<!--gaiji,缽,1[金*本],2&#x9262;,3-->
</span>。即持<span class="gaiji">鉢<!--gaiji,缽,1[金*本],2&#x9262;,3-->
</span>到一樹上取滿<span class="gaiji">鉢<!--gaiji,缽,1[金*本],2&#x9262;,3-->
</span>蜜上佛。佛見
<a class="t" id="t0053c04"></a>
有虫不受。獼猴諦視見虫即便拾去復以上
<a class="t" id="t0053c05"></a>
佛。佛為受之。於是獼猴歡喜踊躍<span class="gaiji">却<!--gaiji,卻,1[去*ㄗ],2&#x5374;,3-->
</span>行而退。
<a class="t" id="t0053c06"></a>
佛持此蜜與諸比丘。諸比丘不敢食。以是白
<a class="t" id="t0053c07"></a>
佛。佛言。聽食獼猴授食。爾時有販馬人。請佛
<a class="t" id="t0053c08"></a>
及僧行水已。有人語言。火燒馬屋。彼以此不
<a class="t" id="t0053c09"></a>
展授食。語比丘言。可自取食。言已便去諸比
<a class="t" id="t0053c10"></a>
丘疑不敢食。以是白佛。佛言。若無淨人聽諸
<a class="t" id="t0053c11"></a>
比丘以施主語食為受食。復有諸白衣。遙擲
<a class="t" id="t0053c12"></a>
食與比丘。比丘以是白佛。佛言。不得受遙
<a class="t" id="t0053c13"></a>
擲食。有諸老病比丘眼闇。受食時觸淨人手
<a class="t" id="t0053c14"></a>
數洗煩勞。以是白佛。佛言。應受草葉敷之
<a class="t" id="t0053c15"></a>
以手按邊令食著上。此亦名受。諸比丘便廣
<a class="t" id="t0053c16"></a>
敷草葉。以是白佛。佛言不應廣敷。敷齊手所
<a class="t" id="t0053c17"></a>
及處。有諸白衣。惡賤比丘不肯親授。以食著
<a class="t" id="t0053c18"></a>
比丘前地。語令自取。諸比丘不知云何。以是
<a class="t" id="t0053c19"></a>
白佛。佛言。若施主惡賤不肯授食。亦聽以彼
<a class="t" id="t0053c20"></a>
語取為受食。有四種受。身授身受。物授物受。
<a class="t" id="t0053c21"></a>
手授手受。教取而受。有<span class="gaiji">醎<!--gaiji,,1[酉*咸],2&#x918E;,3-->
</span>水比丘不受不敢
<a class="t" id="t0053c22"></a>
飲之。以是白佛。佛言。若不著鹽性<span class="gaiji">醎<!--gaiji,,1[酉*咸],2&#x918E;,3-->
</span>。聽不
<a class="t" id="t0053c23"></a>
受飲。比丘尼亦如是。式叉摩那沙彌沙彌尼
<a class="t" id="t0053c24"></a>
突吉羅。<span class="rule-number">三十七竟</span>◎</p>
<a class="t" id="t0053c25"></a>
<p class="endsection">
<span class="t-juanname">五分律卷第七</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>