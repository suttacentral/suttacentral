<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc53">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 53</span>
<span class="mirror-right">波逸提五十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0058c12"></a>
佛在舍衛城。爾時六群比丘有勢力。遮僧羯
<a class="t" id="t0058c13"></a>
磨及解羯磨。僧不從便起去。時至被擯比丘
<a class="t" id="t0058c14"></a>
所語言。汝莫愁憂。我已助汝。遮僧羯磨。僧不
<a class="t" id="t0058c15"></a>
從我。我便起去。是為羯磨不成。復至解羯磨
<a class="t" id="t0058c16"></a>
比丘所語言。汝莫謂僧解汝羯磨。僧解羯磨
<a class="t" id="t0058c17"></a>
時我已遮之。僧不從我。我便起去。是不成解
<a class="t" id="t0058c18"></a>
羯磨。汝今自可更求僧解。諸長老比丘聞。種
<a class="t" id="t0058c19"></a>
種呵責以是白佛。佛以是事集比丘僧。問六
<a class="t" id="t0058c20"></a>
群比丘。汝實爾不。答言實爾世尊。佛種種呵
<a class="t" id="t0058c21"></a>
責已告諸比丘。今為諸比丘結戒。從今是戒
<a class="t" id="t0058c22"></a>
應如是說。若比丘僧斷事時起去波逸提。爾
<a class="t" id="t0058c23"></a>
時諸比丘。有事欲去而不敢。以是白佛。佛以
<a class="t" id="t0058c24"></a>
是事集比丘僧。告諸比丘。今聽諸比丘有事
<a class="t" id="t0058c25"></a>
與欲竟起去。與欲者。應語一人言。長老一
<a class="t" id="t0058c26"></a>
心念。僧今斷事。我某甲比丘如法僧事中與
<a class="t" id="t0058c27"></a>
欲。從今是戒應如是說。若比丘僧斷事時不
<a class="t" id="t0058c28"></a>
與欲起去波逸提。僧斷事者。白羯磨白二白
<a class="t" id="t0058c29"></a>
四羯磨。若屋下羯磨隨幾過出。一一出皆波
<a class="t" id="t0059a01"></a>
逸提。若露地羯磨出去。去僧面一尋波逸提。
<a class="t" id="t0059a02"></a>
若神通人去離地四指波逸提。若僧不羯磨
<a class="t" id="t0059a03"></a>
斷事出去突吉羅若私房斷事來而去突吉
<a class="t" id="t0059a04"></a>
羅。比丘尼亦如是。若僧不羯磨斷事及私房
<a class="t" id="t0059a05"></a>
斷事。沙彌得在其中。若起去突吉羅。式叉摩
<a class="t" id="t0059a06"></a>
那沙彌尼亦如是。若僧不如法羯磨。不與欲
<a class="t" id="t0059a07"></a>
起去不犯。<span class="rule-number">五十三竟</span></p>
<a class="t" id="t0059a08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>