<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc5">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 5</span>
<span class="mirror-right">波逸提五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0039a29"></a>
佛在舍衛城。爾時六群比丘有勢力。餘善比
<a class="t" id="t0039b01"></a>
丘無勢力。六群比丘恒遮其五種羯磨。呵責
<a class="t" id="t0039b02"></a>
羯磨驅出羯磨依止羯磨舉罪羯磨下意
<a class="t" id="t0039b03"></a>
羯磨。若比丘被五種羯磨。僧欲解亦遮不聽。
<a class="t" id="t0039b04"></a>
後六群比丘無勢力。諸善比丘有勢力。眾僧
<a class="t" id="t0039b05"></a>
應有羯磨事。六群比丘作衣時至。諸比丘言。
<a class="t" id="t0039b06"></a>
今當呼六群比丘共行僧事。若不捨衣來。自
<a class="t" id="t0039b07"></a>
當囑授。我等便得如法行事。即便集僧遣人。
<a class="t" id="t0039b08"></a>
語六群比丘。汝等可來。僧今集會。六群比丘
<a class="t" id="t0039b09"></a>
言。我等有事今遣囑授。即囑授一比丘來詣
<a class="t" id="t0039b10"></a>
大眾。僧應與作五種羯磨者。與作五種羯磨。
<a class="t" id="t0039b11"></a>
應與解五種羯磨者。與解五種羯磨。羯磨已。
<a class="t" id="t0039b12"></a>
所囑授比丘。還到六群比丘所。六群問言。僧
<a class="t" id="t0039b13"></a>
作何事。答言。我等所欲羯磨。僧都不作。所不
<a class="t" id="t0039b14"></a>
欲者。僧反作之。六群比丘。便往彼羯磨比
<a class="t" id="t0039b15"></a>
丘所語言。汝等莫愁。我當與汝作力。我向不
<a class="t" id="t0039b16"></a>
知為汝作羯磨故囑授耳。若知者當廢事往。
<a class="t" id="t0039b17"></a>
何緣使彼成此羯磨。復往解羯磨比丘所語
<a class="t" id="t0039b18"></a>
言。我不與汝解羯磨不受汝懺悔。諸長老比
<a class="t" id="t0039b19"></a>
丘聞。呵責六群比丘。云何僧如法斷事竟。還
<a class="t" id="t0039b20"></a>
發起。將至佛所以是白佛。佛以是事集比丘
<a class="t" id="t0039b21"></a>
僧。問六群比丘。汝實爾不。答言。實爾世尊。佛
<a class="t" id="t0039b22"></a>
種種呵責已告諸比丘。今為諸比丘結戒。從
<a class="t" id="t0039b23"></a>
今是戒應如是說。若比丘僧斷事竟。還發起。
<a class="t" id="t0039b24"></a>
波逸提。時諸比丘不知僧斷事竟還發起。後
<a class="t" id="t0039b25"></a>
知生慚愧心。或有出罪悔過者。諸長老比丘
<a class="t" id="t0039b26"></a>
以是白佛。佛以是事集比丘僧。告諸比丘。若
<a class="t" id="t0039b27"></a>
不知僧斷事竟還發起。犯波逸提者無有是
<a class="t" id="t0039b28"></a>
處。從今是戒應如是說。若比丘知僧斷事竟
<a class="t" id="t0039b29"></a>
還發起波逸提。復有不如法斷事諸比丘。作
<a class="t" id="t0039c01"></a>
是念。佛若聽我等不如法斷事還發起者善。
<a class="t" id="t0039c02"></a>
以是白佛。佛以是事集比丘僧。告諸比丘。今
<a class="t" id="t0039c03"></a>
聽僧不如法斷事還發起。從今是戒應如是
<a class="t" id="t0039c04"></a>
說。若比丘知僧如法斷事竟還發起波逸提。
<a class="t" id="t0039c05"></a>
若僧如法斷事而發起者波逸提。若僧不
<a class="t" id="t0039c06"></a>
羯磨斷事而發起者突吉羅。若發起私事突
<a class="t" id="t0039c07"></a>
吉羅。比丘尼亦如是。式叉摩那沙彌沙彌尼
<a class="t" id="t0039c08"></a>
突吉羅。<span class="rule-number">五事竟</span></p>
<a class="t" id="t0039c09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>