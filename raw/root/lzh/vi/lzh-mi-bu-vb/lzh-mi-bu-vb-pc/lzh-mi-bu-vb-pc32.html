<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc32">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 32</span>
<span class="mirror-right">波逸提三十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0050b12"></a>
佛在王舍城。爾時調達。為求援助故。教化諸
<a class="t" id="t0050b13"></a>
居士。或令一家請四僧或五或十。諸長老比
<a class="t" id="t0050b14"></a>
丘。呵責受請比丘言。云何為援助調達故受
<a class="t" id="t0050b15"></a>
別請眾食。以是白佛。佛以是事集比丘僧。
<a class="t" id="t0050b16"></a>
問諸比丘。汝實受調達別請眾食不。答言。實
<a class="t" id="t0050b17"></a>
爾世尊。佛種種呵責已告諸比丘。今為諸比
<a class="t" id="t0050b18"></a>
丘結戒。從今是戒應如是說。若比丘受別請
<a class="t" id="t0050b19"></a>
眾食波逸提。</p>
<a class="t" id="t0050b20"></a>
<p>
<a class="sc" id="2"></a>
<a class="t-linehead" id="t-linehead0050b20"></a>
有病比丘。牽病乞食其患增甚。諸居士語言。
<a class="t" id="t0050b21"></a>
莫牽病乞可就我食。答言。世尊結戒不聽我
<a class="t" id="t0050b22"></a>
等受別請眾食。若以供養眾僧我等便自得
<a class="t" id="t0050b23"></a>
分。諸居士言。我等家貧不能得廣。正可力辦
<a class="t" id="t0050b24"></a>
供養病者。太德若須便可來取。諸比丘不知
<a class="t" id="t0050b25"></a>
云何。以是白佛。佛以是事集比丘僧。告諸
<a class="t" id="t0050b26"></a>
比丘。今聽病比丘受別請眾食。衣時施衣時。
<a class="t" id="t0050b27"></a>
如數數食中說。從今是戒應如是說。若比丘
<a class="t" id="t0050b28"></a>
受別請眾食。除因緣波逸提。因緣者。病時衣
<a class="t" id="t0050b29"></a>
時施衣時。是名因緣。有諸比丘欲作衣。為乞
<a class="t" id="t0050c01"></a>
食故衣不即成。妨廢行道。作是念。若作衣時。
<a class="t" id="t0050c02"></a>
佛聽我受別請眾食者。衣得速成不廢行道。
<a class="t" id="t0050c03"></a>
以是白佛。佛以是事集比丘僧。告諸比丘。今
<a class="t" id="t0050c04"></a>
聽諸比丘作衣時受別請眾食。從今是戒應
<a class="t" id="t0050c05"></a>
如是說。若比丘受別請眾食。除因緣波逸提。
<a class="t" id="t0050c06"></a>
因緣者。病時衣時施衣時作衣時。是名因緣。
<a class="t" id="t0050c07"></a>
有諸比丘共伴行到一聚落。語諸伴言。我等
<a class="t" id="t0050c08"></a>
入村乞食可小見待。答言。不須乞食我當相
<a class="t" id="t0050c09"></a>
與。比丘言。世尊不聽我等受別請眾食。遂入
<a class="t" id="t0050c10"></a>
村乞。諸伴捨去。比丘乞食已。不復及伴。被
<a class="t" id="t0050c11"></a>
賊赤肉。諸比丘作是念。世尊若聽我行路時
<a class="t" id="t0050c12"></a>
受別請眾食者不遭此難。有諸比丘。寄載人
<a class="t" id="t0050c13"></a>
舡至時乞食。舡主捨去。致諸苦難亦復如
<a class="t" id="t0050c14"></a>
上。皆以白佛。佛以是事集比丘僧。告諸比丘。
<a class="t" id="t0050c15"></a>
從今聽諸比丘行路時舡上行時受別請眾
<a class="t" id="t0050c16"></a>
食。從今是戒應如是說。若比丘受別請眾食。
<a class="t" id="t0050c17"></a>
除因緣波逸提。因緣者。病時衣時施衣時作
<a class="t" id="t0050c18"></a>
衣時行路時舡上行時。是名因緣。諸佛常
<a class="t" id="t0050c19"></a>
法。歲二大會春夏末月。諸方比丘皆來問訊。
<a class="t" id="t0050c20"></a>
以眾多故。次請甚<span class="gaiji">疎<!--gaiji,疏,1[疏-(梳-木)+束],2&#x758E;,3-->
</span>乞食難得。諸比丘作是
<a class="t" id="t0050c21"></a>
念。若世尊聽我等大會時受別請眾食者不
<a class="t" id="t0050c22"></a>
致此苦。以是白佛。佛以是事集比丘僧。告諸
<a class="t" id="t0050c23"></a>
比丘。今聽諸比丘大會時受別請眾食。從今
<a class="t" id="t0050c24"></a>
是戒應如是說。若比丘受別請眾食。除因緣
<a class="t" id="t0050c25"></a>
波逸提。因緣者。病時衣時施衣時作衣時行
<a class="t" id="t0050c26"></a>
路時舡上行時大會時。是名因緣。爾時瓶沙
<a class="t" id="t0050c27"></a>
王弟。名曰迦留。事一種道。而年年普請九十
<a class="t" id="t0050c28"></a>
六種沙門作一大會。聞釋子沙門不受別請眾
<a class="t" id="t0050c29"></a>
食。而力不得能廣及眾僧。以闕無佛道沙門
<a class="t" id="t0051a01"></a>
故愁憂不樂。作是念。我當云何致沙門釋子。
<a class="t" id="t0051a02"></a>
唯當委王。然後可果。便以白王。王以是事即
<a class="t" id="t0051a03"></a>
出詣佛。具說弟之情願。王去後。佛以是事集
<a class="t" id="t0051a04"></a>
比丘僧。告諸比丘。今聽諸比丘沙門會時受
<a class="t" id="t0051a05"></a>
別請眾食。從今是戒應如是說。若比丘受別
<a class="t" id="t0051a06"></a>
請眾食。除因緣波逸提。因緣者。病時衣時施
<a class="t" id="t0051a07"></a>
衣時作衣時行路時舡上行時大會時沙
<a class="t" id="t0051a08"></a>
門會時。是名因緣。別請眾食者。若於眾中別
<a class="t" id="t0051a09"></a>
請四人已上。是名別請眾食。比丘尼亦如是。
<a class="t" id="t0051a10"></a>
式叉摩那沙彌沙彌尼突吉羅。若始受別請
<a class="t" id="t0051a11"></a>
眾食。既往而分。言受異請。不復成眾不犯。<span class="rule-number">三十二竟</span>
<a class="t" id="t0051a12"></a></p>
<a class="t" id="t0051a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>