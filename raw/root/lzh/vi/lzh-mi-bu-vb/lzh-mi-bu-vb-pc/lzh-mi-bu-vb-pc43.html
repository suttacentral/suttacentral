<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pc43">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 43</span>
<span class="mirror-right">波逸提四十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0055c15"></a>
佛在舍衛城。爾時跋難陀。常受一婆羅門供
<a class="t" id="t0055c16"></a>
養。後到其家。婆羅門不在。與其婦屏處坐。婆
<a class="t" id="t0055c17"></a>
羅門還。語其婦言。汝與比丘屏處坐。我誠無
<a class="t" id="t0055c18"></a>
疑。人見必當謂汝作惡。損毀沙門辱我門戶。
<a class="t" id="t0055c19"></a>
復語跋難陀。我誠不疑大德。大德不當慎此
<a class="t" id="t0055c20"></a>
惡名。其婦自猗好顏色力多兒女力巧致財
<a class="t" id="t0055c21"></a>
力。便呵夫言。我與比丘坐。要不累汝。汝今不
<a class="t" id="t0055c22"></a>
須作此過言。婆羅門便大瞋恚。責跋難陀言。
<a class="t" id="t0055c23"></a>
我等白衣尚不與人婦女獨屏處坐。汝等沙
<a class="t" id="t0055c24"></a>
門反便作此。無沙門行破沙門法。諸長老比
<a class="t" id="t0055c25"></a>
丘聞種種呵責。以是白佛。佛以是事集比丘
<a class="t" id="t0055c26"></a>
僧。問跋難陀。汝實爾不。答言。實爾世尊。佛
<a class="t" id="t0055c27"></a>
種種呵責已告諸比丘。今為諸比丘結戒。從
<a class="t" id="t0055c28"></a>
今是戒應如是說。若比丘與女人獨屏處坐
<a class="t" id="t0055c29"></a>
波逸提。沙彌突吉羅。<span class="rule-number">四十三竟</span></p>
<a class="t" id="t0056a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>