<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pj3">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pārājika 3</span>
<span class="mirror-right">得波羅夷三</span> </h1>
</div>
<a class="t-juannumber" id="juan-2"></a>
<a class="t" id="t0007a19"></a>
<a class="t" id="t0007a20"></a>
<a class="t" id="t0007a21"></a>
<a class="t" id="t0007a22"></a>
<p class="suttainfo">
<span class="t-juanname">五分律卷第二<span class="t-note">（彌沙塞）</span></span>
<a class="t" id="t0007a23"></a>
<a class="t" id="t0007a24"></a><br>
<span class="t-byline">宋罽賓三藏佛陀什
<a class="t" id="t0007a25"></a>
共竺道生等譯
<a class="t" id="t0007a26"></a>
</span><br>
<span class="t-headname">第一分初第三事</span></p>
<a class="t" id="t0007a27"></a>
<p>
<a class="sc" id="1"></a>
<a class="t-linehead" id="t-linehead0007a27"></a>
佛在毘舍離。爾時世尊告諸比丘。修不淨觀
<a class="t" id="t0007a28"></a>
得大果利。時諸比丘即皆修習。深入厭惡恥
<a class="t" id="t0007a29"></a>
愧此身。譬如少年好<span class="gaiji">憙<!--gaiji,,1[喜/心],2&#x6199;,3-->
</span>淨潔澡浴塗身著新
<a class="t" id="t0007b01"></a>
淨衣。忽以三屍嬰加其頸。膿血逼身虫流滿
<a class="t" id="t0007b02"></a>
體。其人苦毒無復餘想。但念何當脫此恥辱。
<a class="t" id="t0007b03"></a>
諸比丘厭惡此身亦復如是。其中或有自殺
<a class="t" id="t0007b04"></a>
展轉相害。或索刀繩。或服毒藥。有一比丘厭
<a class="t" id="t0007b05"></a>
惡身已。便往彌<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>旃陀羅所語言。為我斷命
<a class="t" id="t0007b06"></a>
衣<span class="gaiji">鉢<!--gaiji,缽,1[金*本],2&#x9262;,3-->
</span>相與。時旃陀羅。為衣<span class="gaiji">鉢<!--gaiji,缽,1[金*本],2&#x9262;,3-->
</span>故。即以利刀而
<a class="t" id="t0007b07"></a>
斷其命。有血污刀。持至婆求末河洗之。尋
<a class="t" id="t0007b08"></a>
生悔心作是念。我今不善。云何為小利故。而
<a class="t" id="t0007b09"></a>
斷持戒沙門性命得無量罪。時自在天魔知
<a class="t" id="t0007b10"></a>
其心念。譬如壯士屈伸臂頃。來至其前。從水
<a class="t" id="t0007b11"></a>
踊出立於水上。讚言善哉。汝得大利。斷持戒
<a class="t" id="t0007b12"></a>
沙門命。未度者度福慶無量。天神記錄。故來
<a class="t" id="t0007b13"></a>
告汝。時旃陀羅便生惡邪見。心大歡喜。我今
<a class="t" id="t0007b14"></a>
當更度未度者。彼旃陀羅。善知厭身未厭身
<a class="t" id="t0007b15"></a>
相。若凡夫比丘未離於欲。舉刀向時心恐怖
<a class="t" id="t0007b16"></a>
者是未厭身。我若殺之得福甚少。我今當求
<a class="t" id="t0007b17"></a>
已得道果無恐怖者。於是手執長刀。從房至
<a class="t" id="t0007b18"></a>
房。從經行處至經行處。高聲唱言。欲滅度者
<a class="t" id="t0007b19"></a>
我當度之。時諸比丘厭惡身者皆出就之。尋
<a class="t" id="t0007b20"></a>
斷其命。於一日中殺十二十乃至六十。以是
<a class="t" id="t0007b21"></a>
因緣僧數減少。大德聲聞悉不復現。爾時世
<a class="t" id="t0007b22"></a>
尊從三昧起。在露處坐大眾圍繞。觀視僧眾
<a class="t" id="t0007b23"></a>
告阿難言。今日僧眾何故減少。阿難白佛。
<a class="t" id="t0007b24"></a>
世尊一時為諸比丘說不淨觀。比丘修習。厭
<a class="t" id="t0007b25"></a>
惡身苦轉相殘殺。乃至彌<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>一日之中傷害
<a class="t" id="t0007b26"></a>
梵行六十人命。是故今日僧眾減少。善哉世
<a class="t" id="t0007b27"></a>
尊。唯願更說餘善道法。令諸比丘得安樂住。
<a class="t" id="t0007b28"></a>
佛告阿難。汝今宣令依止毘舍離比丘。皆使
<a class="t" id="t0007b29"></a>
來集普會講堂。阿難受教。即呼來集。集已白
<a class="t" id="t0007c01"></a>
言。唯聖知時。世尊從坐起。至講堂就座而坐。
<a class="t" id="t0007c02"></a>
問諸比丘。實有上事不。答言。實爾世尊。佛
<a class="t" id="t0007c03"></a>
種種呵責。汝等愚癡。所作非法。豈不聞我所
<a class="t" id="t0007c04"></a>
說慈忍護念眾生。而今云何不憶此法。呵已
<a class="t" id="t0007c05"></a>
告諸比丘。若自殺身得偷羅遮罪。又告。從
<a class="t" id="t0007c06"></a>
今已後。應修安般念。樂淨觀樂喜觀。觀已
<a class="t" id="t0007c07"></a>
生惡。不善法即能除滅。以十利故為諸比丘
<a class="t" id="t0007c08"></a>
結戒。從今是戒應如是說。若比丘手自殺。人
<a class="t" id="t0007c09"></a>
斷其命。是比丘得波羅夷不共住。</p>
<a class="t" id="t0007c10"></a>
<p>
<a class="sc" id="2"></a>
<a class="t-linehead" id="t-linehead0007c10"></a>
爾時眾多比丘得重病。有諸比丘來問訊言。
<a class="t" id="t0007c11"></a>
大德。病寧有損苦可忍不。病比丘言。病猶未
<a class="t" id="t0007c12"></a>
損苦不可忍。便語諸比丘。與我刀繩。與我毒
<a class="t" id="t0007c13"></a>
藥。與我增病食。將我至高岸邊。時諸比丘。皆
<a class="t" id="t0007c14"></a>
隨與之。病比丘或以刀自刺。或以繩自絞。或
<a class="t" id="t0007c15"></a>
服毒藥。或食增病食。或墜高岸自斷其命。
<a class="t" id="t0007c16"></a>
諸比丘見其死已。便生悔心。以白阿難。阿難
<a class="t" id="t0007c17"></a>
將至佛所。以事白佛。佛以是事集比丘僧。問
<a class="t" id="t0007c18"></a>
諸比丘。汝等實爾不。答言。實爾世尊。佛種種
<a class="t" id="t0007c19"></a>
呵責。汝等愚癡。自斷人命與刀令死。有何等
<a class="t" id="t0007c20"></a>
異。從今是戒應如是說。若比丘自斷人命持
<a class="t" id="t0007c21"></a>
刀授與。得波羅夷不共住。復有比丘得重病。
<a class="t" id="t0007c22"></a>
諸比丘來問訊。如上語諸比丘。與我刀繩毒
<a class="t" id="t0007c23"></a>
藥。諸比丘言。佛不聽我與人自殺之具。然我
<a class="t" id="t0007c24"></a>
有知識獵師。當為汝喚令斷汝命。病比丘
<a class="t" id="t0007c25"></a>
言。為我速喚。彼比丘走語獵師言。此有比丘。
<a class="t" id="t0007c26"></a>
得重病不復樂生。汝為斷命可得大福。獵師
<a class="t" id="t0007c27"></a>
言。若殺生得大福者。屠膾之人得大福耶。汝
<a class="t" id="t0007c28"></a>
等比丘自言。有慈悲心。今教人殺。教人殺與
<a class="t" id="t0007c29"></a>
自殺。有何等異。時諸比丘皆生悔心。往白阿
<a class="t" id="t0008a01"></a>
難。阿難將至佛所。以事白佛。佛以是事集比
<a class="t" id="t0008a02"></a>
丘僧。問諸比丘。汝實爾不。答言。實爾世尊。
<a class="t" id="t0008a03"></a>
佛種種呵責。語諸比丘言。自殺教人殺。有何
<a class="t" id="t0008a04"></a>
等異。從今是戒應如是說。若比丘自殺教人
<a class="t" id="t0008a05"></a>
殺。得波羅夷不共住。</p>
<a class="t" id="t0008a06"></a>
<p>
<a class="sc" id="3"></a>
<a class="t-linehead" id="t-linehead0008a06"></a>
復有比丘得重病。諸比丘問訊如上。語病者
<a class="t" id="t0008a07"></a>
言。汝等戒行具足。應受天福。若自殺者必得
<a class="t" id="t0008a08"></a>
生天。何用如是久受苦為。病比丘言。若當如
<a class="t" id="t0008a09"></a>
是。雖有此苦不能自殺。何以故。若自殺者犯
<a class="t" id="t0008a10"></a>
偷羅遮罪。又復不得廣修梵行。又呵言。自
<a class="t" id="t0008a11"></a>
手殺人教人自殺。有何等異。而汝比丘為此
<a class="t" id="t0008a12"></a>
惡業。諸長老比丘聞。種種呵責。將至佛所以
<a class="t" id="t0008a13"></a>
事白佛。佛以是事集比丘僧。問諸比丘。汝實
<a class="t" id="t0008a14"></a>
爾不。答言。實爾世尊。佛種種呵責。汝等愚
<a class="t" id="t0008a15"></a>
癡。自手殺人教人自殺。有何等異。從今是戒
<a class="t" id="t0008a16"></a>
應如是說。若比丘自手殺人教人自殺。得波
<a class="t" id="t0008a17"></a>
羅夷不共住。</p>
<a class="t" id="t0008a18"></a>
<p>
<a class="sc" id="4"></a>
<a class="t-linehead" id="t-linehead0008a18"></a>
復有比丘得重病。諸比丘問訊如上。亦語病
<a class="t" id="t0008a19"></a>
者言。汝等梵行已立。死受天樂。何用久受如
<a class="t" id="t0008a20"></a>
此病苦而不自殺。病比丘言。我等雖爾不能
<a class="t" id="t0008a21"></a>
自殺。何以故。佛制自殺犯偷羅遮。又我病
<a class="t" id="t0008a22"></a>
差得修梵行。爾時彼國又有賊難。諸白衣骨
<a class="t" id="t0008a23"></a>
肉分離備諸痛惱。比丘語言。汝等已修生天
<a class="t" id="t0008a24"></a>
福業。何用受此骨肉生離憂悲之苦而不自
<a class="t" id="t0008a25"></a>
殺。答言。我雖憂悲不能自殺。何以故。在世遭
<a class="t" id="t0008a26"></a>
苦知修道業。又呵言。沙門之道慈忍眾生。云
<a class="t" id="t0008a27"></a>
何讚死欲人自殺。自殺讚死。有何等異。諸長
<a class="t" id="t0008a28"></a>
老比丘聞。種種呵責。將至佛所以事白佛。佛
<a class="t" id="t0008a29"></a>
以是事集比丘僧。問諸比丘。汝實爾不。答言。
<a class="t" id="t0008b01"></a>
實爾世尊。佛種種呵責。汝所作非法。自殺讚
<a class="t" id="t0008b02"></a>
死。有何等異。從今是戒應如是說。若比丘。若
<a class="t" id="t0008b03"></a>
人若似人。若自殺若與刀藥殺。若教人殺。若
<a class="t" id="t0008b04"></a>
教自殺。譽死讚死。咄人用惡活為。死勝生。作
<a class="t" id="t0008b05"></a>
是心隨心殺。如是種種因緣。彼因是死。是比
<a class="t" id="t0008b06"></a>
丘得波羅夷不共住。</p>
<a class="t" id="t0008b07"></a>
<p>
<a class="sc" id="5"></a>
<a class="t-linehead" id="t-linehead0008b07"></a>
入母胎已後至四十九日名為似人。過此已
<a class="t" id="t0008b08"></a>
後盡名為人。自以手足刀杖毒藥等殺。是名
<a class="t" id="t0008b09"></a>
自殺。彼欲自殺。求殺具與之。是名與刀藥
<a class="t" id="t0008b10"></a>
殺。使人殺。是名教人殺。教人取死。是名教
<a class="t" id="t0008b11"></a>
自殺。言死勝生。是名譽死讚死。隨心遣諸鬼
<a class="t" id="t0008b12"></a>
神殺。是名作是心隨心殺。</p>
<a class="t" id="t0008b13"></a>
<p>
<a class="sc" id="6"></a>
<a class="t-linehead" id="t-linehead0008b13"></a>
是中犯者。自殺遣使展轉使重遣使指示言
<a class="t" id="t0008b14"></a>
說眠時說向眠說醉時說向醉說狂時說向狂
<a class="t" id="t0008b15"></a>
說亂心說向亂心說病壞心說向病壞心說遣
<a class="t" id="t0008b16"></a>
書作相手語相似語獨獨想不獨獨想獨不獨
<a class="t" id="t0008b17"></a>
想戲語色聲香味觸優波頭優波奢優波害。</p>
<a class="t" id="t0008b18"></a>
<p>
<a class="sc" id="7"></a>
<a class="t-linehead" id="t-linehead0008b18"></a>
自殺者。自以手足刀杖等殺。彼人死者波羅
<a class="t" id="t0008b19"></a>
夷。遣使者。遣使殺彼人。彼人死者波羅夷。展
<a class="t" id="t0008b20"></a>
轉使者。遣某甲殺。某甲不自殺。轉使乙殺。
<a class="t" id="t0008b21"></a>
死者波羅夷。重遣者。始受使人不得殺。還報
<a class="t" id="t0008b22"></a>
比丘。比丘更遣使殺。死者波羅夷。指示者。指
<a class="t" id="t0008b23"></a>
示日月星宿。語人言。汝福應生彼。汝可自殺。
<a class="t" id="t0008b24"></a>
從而死者波羅夷。言說者。說生過惡讚歎死。
<a class="t" id="t0008b25"></a>
好因此死者波羅夷。眠時說者。比丘眠中
<a class="t" id="t0008b26"></a>
說先所念言。汝功德已成應可自殺。彼人聞
<a class="t" id="t0008b27"></a>
已。待覺問言。汝何故說此。答言我眠中欲利
<a class="t" id="t0008b28"></a>
益汝故作是語。汝今覺亦作是語。汝可隨我
<a class="t" id="t0008b29"></a>
語死。彼因是死者波羅夷。向眠說者。向眠
<a class="t" id="t0008c01"></a>
人作是語。汝功德已成。可以刀等自殺。鬼神
<a class="t" id="t0008c02"></a>
令眠中聞。即覺問言。汝何故說此。答言。汝眠
<a class="t" id="t0008c03"></a>
時我欲利益汝故作是語。汝今覺亦作是語。
<a class="t" id="t0008c04"></a>
汝可隨我語死。因是死者波羅夷。醉時說者。
<a class="t" id="t0008c05"></a>
醉中說先所念言。汝功德已成。應以刀等自
<a class="t" id="t0008c06"></a>
殺。彼人聞已。待醒問言。汝何故說此。答言。我
<a class="t" id="t0008c07"></a>
醉時欲利益汝故作是語。今醒亦作是語。汝
<a class="t" id="t0008c08"></a>
可隨我語死。因是死者波羅夷。向醉說者。作
<a class="t" id="t0008c09"></a>
是言。汝功德已成。汝可以刀等自殺。醉醒已
<a class="t" id="t0008c10"></a>
問言。汝何故說此。答言。我欲利益汝故。汝醉
<a class="t" id="t0008c11"></a>
時作是語。汝今醒亦作是語。汝可隨我語死。
<a class="t" id="t0008c12"></a>
因此死者波羅夷。狂時說向狂說。亂心說向
<a class="t" id="t0008c13"></a>
亂心說。病壞心說向病壞心說亦如是。遣書
<a class="t" id="t0008c14"></a>
者。比丘遣書令殺。彼作書。字字偷羅遮。書至
<a class="t" id="t0008c15"></a>
彼。彼因是殺。死者波羅夷。作相者。比丘語人
<a class="t" id="t0008c16"></a>
言。汝看我坐起舉手下手口言寒暑時便殺
<a class="t" id="t0008c17"></a>
彼。彼見相便殺。死者波羅夷。手語者。作手語
<a class="t" id="t0008c18"></a>
教人殺彼隨此殺。死者波羅夷。相似語者。比
<a class="t" id="t0008c19"></a>
丘作相似語教人殺彼隨此殺。死者波羅夷。
<a class="t" id="t0008c20"></a>
獨獨想者突吉羅。不獨獨想獨不獨想者偷
<a class="t" id="t0008c21"></a>
羅遮。戲語者。比丘戲笑語。汝功德已成。可應
<a class="t" id="t0008c22"></a>
自殺。彼人問言。何故說此。比丘答言。我先雖
<a class="t" id="t0008c23"></a>
是戲言。今意實爾。汝可自殺。因此死者波羅
<a class="t" id="t0008c24"></a>
夷。色者。若比丘作<span class="gaiji">呪<!--gaiji,咒,1[口*兄],2&#x546A;,3-->
</span>術。召惡色鬼神。使恐
<a class="t" id="t0008c25"></a>
怖人。因此死者波羅夷。聲者。若比丘作是
<a class="t" id="t0008c26"></a>
語。汝父母兒女已死。財物破散。作如是語。欲
<a class="t" id="t0008c27"></a>
令憂惱自殺。因此死者波羅夷。香者。以毒合
<a class="t" id="t0008c28"></a>
和諸香令嗅便死。因是死者波羅夷。味者。以
<a class="t" id="t0008c29"></a>
毒著食中令食。因是死者波羅夷。觸者。以迦
<a class="t" id="t0009a01"></a>
毘毒藥塗身殺。因是死者波羅夷。優波頭者。
<a class="t" id="t0009a02"></a>
為一切眾生作<span class="gaiji">穽<!--gaiji,阱,1[穴/井],2&#x7A7D;,3-->
</span>殺。若人墮死波羅夷。非人
<a class="t" id="t0009a03"></a>
墮死偷羅遮。畜生墮死波逸提。優波奢者。作
<a class="t" id="t0009a04"></a>
弱床薄覆其。上下安殺具使人坐上。因是死
<a class="t" id="t0009a05"></a>
者波羅夷。優波害者。作蠱毒殺。因是死者
<a class="t" id="t0009a06"></a>
波羅夷。若比丘作是念。我當殺彼人。發心時
<a class="t" id="t0009a07"></a>
突吉羅。作方便時偷羅遮。死者波羅夷。若殺
<a class="t" id="t0009a08"></a>
非人偷羅遮。若殺畜生波逸提。比丘尼亦如
<a class="t" id="t0009a09"></a>
是。式叉摩那沙彌沙彌尼突吉羅。不犯者。慈
<a class="t" id="t0009a10"></a>
愍心無殺心。<span class="rule-number">第三事竟</span></p>
<a class="t" id="t0009a11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>