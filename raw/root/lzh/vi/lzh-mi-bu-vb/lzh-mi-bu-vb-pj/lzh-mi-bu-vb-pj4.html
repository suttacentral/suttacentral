<!DOCTYPE html>
<html data-prev="lzh-mi-bu-vb-pj3" data-next="lzh-mi-bu-vb-ss1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-pj4">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pārājika 4</span>
<span class="mirror-right">得波羅夷四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0009a11"></a>
佛在毘舍離。時世飢饉乞食難得。諸比丘入
<a class="t" id="t0009a12"></a>
城分衛。都無所獲。爾時世尊告諸比丘。汝
<a class="t" id="t0009a13"></a>
等各隨知識就彼安居。莫住於此受飢饉苦。
<a class="t" id="t0009a14"></a>
比丘受教。有往摩竭國者。有往婆求末河邊
<a class="t" id="t0009a15"></a>
聚落中者。往河邊諸比丘集共議言。今乞食
<a class="t" id="t0009a16"></a>
難得。此聚落中有信樂者。我等當共更相讚
<a class="t" id="t0009a17"></a>
歎。某得初禪我亦得之。某得二禪三禪四禪
<a class="t" id="t0009a18"></a>
四無量處四無色定我亦如是。某得四念處
<a class="t" id="t0009a19"></a>
乃至八正道分三解脫門我亦如是。某得八
<a class="t" id="t0009a20"></a>
解脫九次第定十一切入十直道我亦如是。
<a class="t" id="t0009a21"></a>
某得堅信堅法四沙門果三明六神通我亦如
<a class="t" id="t0009a22"></a>
是。諸居士聞。必生希有心。作是語。我得善
<a class="t" id="t0009a23"></a>
利。乃有如是得道聖人安居我邑。便當具諸
<a class="t" id="t0009a24"></a>
餚<span class="gaiji">饍<!--gaiji,膳,1[飢-几+善],2&#x994D;,3-->
</span>供養我等。我等無乏得安樂住。議已即
<a class="t" id="t0009a25"></a>
便入城到諸富家共相稱讚如上所說語言。
<a class="t" id="t0009a26"></a>
汝得大利。聖眾福田依汝聚落。諸居士聞生
<a class="t" id="t0009a27"></a>
希有心歎未曾遇。皆減己分不復祭祠。斷施
<a class="t" id="t0009a28"></a>
餘人并以供養。諸佛常法。二時大會春夏末
<a class="t" id="t0009a29"></a>
月。諸方比丘皆來問訊。摩竭國諸比丘安居
<a class="t" id="t0009b01"></a>
竟。羸瘦憔悴來詣佛所。頂禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="t0009b02"></a>
諸佛常法。客比丘來皆加慰問。問言汝等安
<a class="t" id="t0009b03"></a>
居和合乞食易得道路不疲耶。諸比丘言。安
<a class="t" id="t0009b04"></a>
居和合道路不疲。但乞食難得。時佛為說種
<a class="t" id="t0009b05"></a>
種妙法示教利喜。令隨所住。婆求末河諸比
<a class="t" id="t0009b06"></a>
丘身體充悅。來詣佛所頂禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="t0009b07"></a>
佛亦如上慰問。諸比丘白言。安居和合乞食
<a class="t" id="t0009b08"></a>
易得道路不疲。佛即問言。今世飢饉乞求難
<a class="t" id="t0009b09"></a>
得。汝等云何而獨言易。諸比丘白佛。我等在
<a class="t" id="t0009b10"></a>
彼以乞食難得。更相讚歎具說如上。佛即問
<a class="t" id="t0009b11"></a>
言。汝等讚歎為實為虛。比丘白佛。有實有虛。
<a class="t" id="t0009b12"></a>
佛種種呵責虛者。汝等非法不隨順道。出家
<a class="t" id="t0009b13"></a>
之人所不應作。寧噉燒石吞飲洋銅。不以虛
<a class="t" id="t0009b14"></a>
妄食人信施。汝等豈不聞我毀呰妄語之罪
<a class="t" id="t0009b15"></a>
種種讚歎不妄語德耶。而今云何為利養故。
<a class="t" id="t0009b16"></a>
虛誑自說得過人法。復呵責言。諸比丘世間
<a class="t" id="t0009b17"></a>
有五大賊。一者作百人至千人主破城聚落
<a class="t" id="t0009b18"></a>
害人取物。二者有惡比丘將諸比丘遊行人
<a class="t" id="t0009b19"></a>
間邪命說法。三者有惡比丘於佛所說法自
<a class="t" id="t0009b20"></a>
稱是我所造。四者有惡比丘不修梵行自言
<a class="t" id="t0009b21"></a>
我修梵行。五者有惡比丘為利養故空無過
<a class="t" id="t0009b22"></a>
人法自稱我得。此第五賊。名為一切世間天
<a class="t" id="t0009b23"></a>
人魔梵沙門婆羅門中之最大賊。汝等云何
<a class="t" id="t0009b24"></a>
為小利養作最大賊。如是呵責已告諸比丘。
<a class="t" id="t0009b25"></a>
以十利故。為諸比丘結戒。從今是戒應如
<a class="t" id="t0009b26"></a>
是說。若比丘不知不見過人法聖利滿足。自
<a class="t" id="t0009b27"></a>
稱我如是知如是見。後時若問若不問。為出
<a class="t" id="t0009b28"></a>
罪求清淨故。作是言。我不知言知不見言見。
<a class="t" id="t0009b29"></a>
虛誑妄語。是比丘得波羅夷不共住。</p>
<a class="t" id="t0009c01"></a>
<p>
<a class="sc" id="2"></a>
<a class="t-linehead" id="t-linehead0009c01"></a>
佛在舍衛城。有眾多少聞比丘。不學不問無
<a class="t" id="t0009c02"></a>
過人法。自謂我知我見我證。彼於後時。聞
<a class="t" id="t0009c03"></a>
諸比丘講論得道未得道相。乃悟非道生慚
<a class="t" id="t0009c04"></a>
愧心。作是念。我等先未得謂得。將無犯波羅
<a class="t" id="t0009c05"></a>
夷罪。復有少聞比丘。不學不問無過人法。自
<a class="t" id="t0009c06"></a>
謂我知我見我證。彼於後時。廣學諸經生慚
<a class="t" id="t0009c07"></a>
愧心。作是念。如我今解佛所說法。先未得謂
<a class="t" id="t0009c08"></a>
得。是增上慢。將無犯波羅夷罪。復有少聞比
<a class="t" id="t0009c09"></a>
丘。不學不問無過人法。自謂我知我見我證。
<a class="t" id="t0009c10"></a>
彼於後時。廣修梵行得入道果。生慚愧心作
<a class="t" id="t0009c11"></a>
是念。我先未得謂得。是增上慢。將無犯波羅
<a class="t" id="t0009c12"></a>
夷罪。諸比丘念已。各詣阿難。皆以問之。阿
<a class="t" id="t0009c13"></a>
難將至佛所。具以白佛。佛以是事集比丘僧。
<a class="t" id="t0009c14"></a>
各隨其事問諸比丘。汝實爾不。答言實爾世
<a class="t" id="t0009c15"></a>
尊。佛告諸比丘。有五種現過人法。一者愚
<a class="t" id="t0009c16"></a>
癡。二者亂心。三者隨惡。四者增上慢。五者
<a class="t" id="t0009c17"></a>
實有。若愚癡亂心增上慢實有。而自言我得。
<a class="t" id="t0009c18"></a>
犯波羅夷者無有是處。從今是戒應如是說。
<a class="t" id="t0009c19"></a>
若比丘不知不見過人法聖利滿足。自稱我
<a class="t" id="t0009c20"></a>
如是知如是見。是比丘後時若問若不問。為
<a class="t" id="t0009c21"></a>
出罪求清淨故。作是言。我不知言知不見言
<a class="t" id="t0009c22"></a>
見虛誑妄語。除增上慢。是比丘得波羅夷不
<a class="t" id="t0009c23"></a>
共住。</p>
<a class="t" id="t0009c24"></a>
<p>
<a class="sc" id="3"></a>
<a class="t-linehead" id="t-linehead0009c24"></a>
不知不見者。不知不見過人法。一切出要法。
<a class="t" id="t0009c25"></a>
謂諸禪解脫三昧正受諸聖道果。是名過人
<a class="t" id="t0009c26"></a>
法。於佛所說苦集滅道。已辦已足更無所
<a class="t" id="t0009c27"></a>
求。是名聖利滿足。自說我如是知見法。法亦
<a class="t" id="t0009c28"></a>
知見我。是名自稱我如是知如是見。若一月
<a class="t" id="t0009c29"></a>
乃至一歲。後問汝云何得。何處得。從誰得。以
<a class="t" id="t0010a01"></a>
何法得。若不問而自發露所犯。求戒淨心淨
<a class="t" id="t0010a02"></a>
見淨疑淨言。我不知不見苦集滅道。言知言
<a class="t" id="t0010a03"></a>
見虛誑妄語。雖作如此發露。故得波羅夷。</p>
<a class="t" id="t0010a04"></a>
<p>
<a class="sc" id="4"></a>
<a class="t-linehead" id="t-linehead0010a04"></a>
是中犯者。有二種得波羅夷。一者先作是念
<a class="t" id="t0010a05"></a>
我當虛說得過人法。二者當說時作是念我
<a class="t" id="t0010a06"></a>
今虛說得過人法。復有三種得波羅夷。二如
<a class="t" id="t0010a07"></a>
上說。三者作是念我已虛說得過人法。復有
<a class="t" id="t0010a08"></a>
四種得波羅夷。三如上說。四者異見說過人
<a class="t" id="t0010a09"></a>
法。復有五種得波羅夷。四如上說。五者異想
<a class="t" id="t0010a10"></a>
說過人法。復有六種得波羅夷。五如上說。六
<a class="t" id="t0010a11"></a>
者異忍說過人法。復有七種得波羅夷。六如
<a class="t" id="t0010a12"></a>
上說。七者異樂說過人法。復有八種得波羅
<a class="t" id="t0010a13"></a>
夷。七如上說。八者不隨問答說過人法。有
<a class="t" id="t0010a14"></a>
四種非聖語四種聖語。非聖語者。不見言見
<a class="t" id="t0010a15"></a>
不聞言聞不覺言覺不知言知。聖語者。見言
<a class="t" id="t0010a16"></a>
見聞言聞覺言覺知言知。又八種非聖語八
<a class="t" id="t0010a17"></a>
種聖語。非聖語者。不見言見見言不見不聞
<a class="t" id="t0010a18"></a>
言聞聞言不聞。不覺言覺覺言不覺不知言
<a class="t" id="t0010a19"></a>
知知言不知。反上名八聖語。又十六非聖語
<a class="t" id="t0010a20"></a>
十六聖語。非聖語者。不見言見不聞言聞不
<a class="t" id="t0010a21"></a>
覺言覺不知言知。見言不見聞言不聞覺言
<a class="t" id="t0010a22"></a>
不覺知言不知。見疑言不疑聞疑言不疑覺
<a class="t" id="t0010a23"></a>
疑言不疑知疑言不疑。見不疑言疑聞不疑
<a class="t" id="t0010a24"></a>
言疑覺不疑言疑知不疑言疑。反上名十六
<a class="t" id="t0010a25"></a>
聖語。</p>
<a class="t" id="t0010a26"></a>
<p>
<a class="sc" id="5"></a>
<a class="t-linehead" id="t-linehead0010a26"></a>
若比丘向人自稱得過人法。解者波羅夷。不
<a class="t" id="t0010a27"></a>
解者偷羅遮。向非人說偷羅遮。向畜生說突
<a class="t" id="t0010a28"></a>
吉羅。比丘尼亦如是。式叉摩那沙彌沙彌尼
<a class="t" id="t0010a29"></a>
突吉羅。不犯者實語。<span class="rule-number">第四戒竟</span></p>
<a class="t" id="t0010b01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>