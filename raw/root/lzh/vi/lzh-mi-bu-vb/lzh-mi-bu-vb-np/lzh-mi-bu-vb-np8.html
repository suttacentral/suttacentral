<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np8">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 8</span>
<span class="mirror-right">捨墮法八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0028a18"></a>
佛在舍衛城。爾時跋難陀。常出入一居士家
<a class="t" id="t0028a19"></a>
為說法。疾病官事皆為料理。有一比丘。晨朝
<a class="t" id="t0028a20"></a>
著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。遇到此家。聞其夫婦共
<a class="t" id="t0028a21"></a>
議。跋難陀於我有恩。當以如是衣直作衣與
<a class="t" id="t0028a22"></a>
之。彼比丘乞食還。語跋難陀。汝有福德。跋難
<a class="t" id="t0028a23"></a>
陀言。有何福德。答言。我今乞食到某居士家。
<a class="t" id="t0028a24"></a>
聞夫婦共議。跋難陀於我有恩。當以如是衣
<a class="t" id="t0028a25"></a>
直作衣與之。汝今往彼必得無疑。跋難陀明
<a class="t" id="t0028a26"></a>
旦食時。著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到其家。居士即出問訊。
<a class="t" id="t0028a27"></a>
跋難陀言。汝為我以如是衣直作衣耶。答言
<a class="t" id="t0028a28"></a>
如是。跋難陀言。汝自知我不著惡衣。若作好
<a class="t" id="t0028a29"></a>
衣我當自著。常憶念汝疾病官事。當相料理。
<a class="t" id="t0028b01"></a>
若不好者當與弟子。或藏器中。徒去此物無
<a class="t" id="t0028b02"></a>
施用福。時彼居士語左右言。此人無厭難養
<a class="t" id="t0028b03"></a>
難滿。我發心所與。五倍六倍猶不愜意。先雖
<a class="t" id="t0028b04"></a>
厚善於今薄矣。遂不與之。時諸長老比丘聞。
<a class="t" id="t0028b05"></a>
種種呵責。將至佛所以事白佛。佛以是事集
<a class="t" id="t0028b06"></a>
比丘僧。問跋難陀。汝實爾不。答言。實爾世尊。
<a class="t" id="t0028b07"></a>
佛種種呵責已。告諸比丘。以十利故為諸比
<a class="t" id="t0028b08"></a>
丘結戒。從今是戒應如是說。若比丘非親里
<a class="t" id="t0028b09"></a>
居士居士婦共議。當以如是衣直作衣與某
<a class="t" id="t0028b10"></a>
甲比丘。是比丘先不自恣請。便往問居士居
<a class="t" id="t0028b11"></a>
士婦言。汝為我以如是衣直作衣不。答言如
<a class="t" id="t0028b12"></a>
是。便言。善哉居士居士婦。可作如是衣與我。
<a class="t" id="t0028b13"></a>
為好故。尼薩耆波逸提。</p>
<a class="t" id="t0028b14"></a>
<p>
<a class="sc" id="2"></a>
<a class="t-linehead" id="t-linehead0028b14"></a>
先不自恣請者。先不問比丘為須何衣。為好
<a class="t" id="t0028b15"></a>
者。求令極好勝先所許。若從親里索好衣突
<a class="t" id="t0028b16"></a>
吉羅。比丘尼亦如是。式叉摩那沙彌沙彌尼
<a class="t" id="t0028b17"></a>
突吉羅。<span class="rule-number">八竟</span></p>
<a class="t" id="t0028b18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>