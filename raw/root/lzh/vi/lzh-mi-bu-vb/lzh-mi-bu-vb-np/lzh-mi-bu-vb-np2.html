<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np2">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 2</span>
<span class="mirror-right">捨墮法二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0023c10"></a>
佛在舍衛城。爾時十七群比丘。安居竟欲遊
<a class="t" id="t0023c11"></a>
行。作是念。我尋還此。一衣便足何須多為。作
<a class="t" id="t0023c12"></a>
是念已。即便<span class="gaiji">幞<!--gaiji,襆,1[噗-口+巾],2&#x5E5E;,3-->
</span>結餘衣。置於架上。寄住比
<a class="t" id="t0023c13"></a>
丘。於是而去。時六群比丘於他處還。語住比
<a class="t" id="t0023c14"></a>
丘言。差房與我。時住比丘即差十七群所置
<a class="t" id="t0023c15"></a>
衣房與之。六群比丘見架上衣問言。汝何以
<a class="t" id="t0023c16"></a>
故畜此長衣。答言。此是十七群比丘安居竟
<a class="t" id="t0023c17"></a>
遊行人間不能持去留寄我耳。時六群比丘種
<a class="t" id="t0023c18"></a>
種呵責以事白佛。佛以是事集比丘僧。問十
<a class="t" id="t0023c19"></a>
七群比丘。汝實爾不。答言。實爾世尊。佛種種
<a class="t" id="t0023c20"></a>
呵責。汝等愚癡。不聞我說。比丘應與三衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0023c21"></a>
俱。譬如鳥飛毛羽自隨耶。呵責已告諸比丘。
<a class="t" id="t0023c22"></a>
以十利故。為諸比丘結戒。從今是戒應如是
<a class="t" id="t0023c23"></a>
說。若比丘三衣竟。捨迦絺那衣已。三衣中
<a class="t" id="t0023c24"></a>
若離一一衣。宿過一夜尼薩耆波逸提。爾時
<a class="t" id="t0023c25"></a>
有一糞掃衣比丘。欲向娑竭陀邑。衣重不能
<a class="t" id="t0023c26"></a>
持去欲捨。不知云何。以是白諸比丘。諸比丘
<a class="t" id="t0024a01"></a>
將至佛所。以事白佛。佛以是事集比丘僧。告
<a class="t" id="t0024a02"></a>
諸比丘。若比丘持糞掃衣重。欲遊行餘處。不
<a class="t" id="t0024a03"></a>
能持去者。是比丘應從僧乞不失衣羯磨。脫
<a class="t" id="t0024a04"></a>
革屣頭面禮足胡跪合掌作是言。大德僧聽。
<a class="t" id="t0024a05"></a>
我某甲比丘欲遊行某處。糞掃衣重不能持
<a class="t" id="t0024a06"></a>
去欲留。今從僧乞不失衣羯磨。如是第二第
<a class="t" id="t0024a07"></a>
三乞已。僧中一比丘唱言。大德僧聽。此某甲
<a class="t" id="t0024a08"></a>
比丘欲遊行某處。糞掃衣重不能持去欲留。
<a class="t" id="t0024a09"></a>
從僧乞不失衣羯磨。今僧與作不失衣羯磨。
<a class="t" id="t0024a10"></a>
若僧時到僧忍聽。白如是。大德僧聽。此某甲
<a class="t" id="t0024a11"></a>
比丘欲遊行某處。糞掃衣重不能持去欲留。
<a class="t" id="t0024a12"></a>
從僧乞不失衣羯磨。今僧與作不失衣羯磨。
<a class="t" id="t0024a13"></a>
誰諸長老忍默然不忍者說。僧已與某甲比丘
<a class="t" id="t0024a14"></a>
作不失衣羯磨竟。僧忍默然故。是事如是持。
<a class="t" id="t0024a15"></a>
時諸比丘見世尊聽羯磨離衣。便常作羯磨離
<a class="t" id="t0024a16"></a>
衣宿。亦羯磨盡離三衣著弊壞衣行。長老比
<a class="t" id="t0024a17"></a>
丘見問言。汝何故著弊壞衣行。答言。佛聽羯
<a class="t" id="t0024a18"></a>
磨離衣。是故我等常羯磨離衣宿。亦羯磨盡
<a class="t" id="t0024a19"></a>
離三衣。諸比丘種種呵責。將至佛所以事白
<a class="t" id="t0024a20"></a>
佛。佛言。汝等不應常羯磨離衣宿及羯磨盡
<a class="t" id="t0024a21"></a>
離三衣。此二非法羯磨。比丘及僧二突吉羅。
<a class="t" id="t0024a22"></a>
以此羯磨離衣宿。一衣一宿皆犯失衣罪。今
<a class="t" id="t0024a23"></a>
聽諸比丘羯磨留衣。前安居者九月日。後安
<a class="t" id="t0024a24"></a>
居者八月日。不得羯磨留僧伽梨安陀會。
<a class="t" id="t0024a25"></a>
聽羯磨優多羅僧。有賊難處。三衣中割截衣
<a class="t" id="t0024a26"></a>
最勝者。聽隨所留。從今是戒應如是說。若比
<a class="t" id="t0024a27"></a>
丘三衣竟捨迦絺那衣已。三衣中若離一一
<a class="t" id="t0024a28"></a>
衣。宿過一夜。除僧羯磨。尼薩耆波逸提。</p>
<a class="t" id="t0024a29"></a>
<p>
<a class="sc" id="2"></a>
<a class="t-linehead" id="t-linehead0024a29"></a>
離衣者。園同界異界。屋同界異界。比丘尼精
<a class="t" id="t0024b01"></a>
舍同界異界。聚落同界異界。重屋同界異界。
<a class="t" id="t0024b02"></a>
乘同界異界。船同界異界。場同界異界。樹下
<a class="t" id="t0024b03"></a>
同界異界。露地同界異界。行道同界異界。園
<a class="t" id="t0024b04"></a>
同界者。僧羯磨作不失衣界。而於中得自在
<a class="t" id="t0024b05"></a>
往反。異界者。僧不羯磨作不失衣界。雖作而
<a class="t" id="t0024b06"></a>
於中不得自在往反。屋比丘尼精舍聚落重
<a class="t" id="t0024b07"></a>
屋亦如是。乘同界者。於中得自在。若取若舉。
<a class="t" id="t0024b08"></a>
異界者於中不得自在。若取若舉。船亦如是。
<a class="t" id="t0024b09"></a>
場同界者。踐穀麥處得自在取。異界者。不得
<a class="t" id="t0024b10"></a>
自在取。樹下同界者。樹蔭所覆處。異界者。樹
<a class="t" id="t0024b11"></a>
蔭不覆處。露地同界者。結加趺坐面去七
<a class="t" id="t0024b12"></a>
尺。異界者。七尺之外。行道同界者。面去身
<a class="t" id="t0024b13"></a>
七弓。異界者。七弓之外至明相出。時比丘
<a class="t" id="t0024b14"></a>
還到界。乃至一<span class="gaiji">脚<!--gaiji,腳,1[腳-谷+去],2&#x811A;,3-->
</span>入界不失衣。若口言我捨
<a class="t" id="t0024b15"></a>
是衣亦不失衣。若不言捨。至明相出時。尼薩
<a class="t" id="t0024b16"></a>
耆波逸提。比丘三衣外。餘所受用衣。離宿突
<a class="t" id="t0024b17"></a>
吉羅。比丘尼亦如是。式叉摩那沙彌沙彌尼。
<a class="t" id="t0024b18"></a>
突吉羅。<span class="rule-number">二事竟</span></p>
<a class="t" id="t0024b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>