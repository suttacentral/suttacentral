<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np4">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 4</span>
<span class="mirror-right">捨墮法四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0025a08"></a>
佛在舍衛城。爾時優善那邑。有年少居士出
<a class="t" id="t0025a09"></a>
行遊戲。見一女人名蓮華色。色如桃華女相
<a class="t" id="t0025a10"></a>
具足。情相敬重即娉為婦。其後少時婦便有
<a class="t" id="t0025a11"></a>
身。送歸其家月滿生女。以婦在產不得附
<a class="t" id="t0025a12"></a>
近。遂乃私竊通于其母。蓮華色知便欲委之。
<a class="t" id="t0025a13"></a>
絕夫婦道恐累父母。顧愍嬰孩吞忍恥愧。還
<a class="t" id="t0025a14"></a>
于夫家養女八歲。然後乃去至波羅奈。飢渴
<a class="t" id="t0025a15"></a>
疲極於水邊坐。時彼長者出行遊觀。見甚重
<a class="t" id="t0025a16"></a>
愛。即問鄉居父母氏族。今為係誰而獨在此。
<a class="t" id="t0025a17"></a>
蓮華色言。我某氏女。今無所屬。長者復問。若
<a class="t" id="t0025a18"></a>
無所屬。能為我作正室不。答言。女人有夫何
<a class="t" id="t0025a19"></a>
為不可。即便載歸拜為正婦。蓮華色料理其
<a class="t" id="t0025a20"></a>
家。允和大小夫婦相重。至于八年。爾時長者
<a class="t" id="t0025a21"></a>
語其婦言。我有出息在優善那邑。不復債
<a class="t" id="t0025a22"></a>
斂於今八年。考計生長乃有億數。今欲往債
<a class="t" id="t0025a23"></a>
與汝暫乖。婦言。彼邑風俗女人放逸。君往
<a class="t" id="t0025a24"></a>
或能失丈夫操。財物糞土亦何足計。答言。
<a class="t" id="t0025a25"></a>
吾雖短闇不至此亂。婦復言。若必宜去思聞
<a class="t" id="t0025a26"></a>
一誓。答言甚善。便言。若我發此至還入門。一
<a class="t" id="t0025a27"></a>
生邪心與念同滅。於是別去到于彼邑。債斂
<a class="t" id="t0025a28"></a>
處多遂經年歲。去家日久思室轉深。作是思
<a class="t" id="t0025a29"></a>
惟。我當云何。不違先誓而遂今情。復作是
<a class="t" id="t0025b01"></a>
念。我若邪婬乃負本誓。更取別室不為違
<a class="t" id="t0025b02"></a>
要。於是推訪。遇見一女。顏容雅妙視瞻不
<a class="t" id="t0025b03"></a>
邪。甚相敬愛。便往求婚。父以長者才明大富。
<a class="t" id="t0025b04"></a>
歡喜與之。債索既畢。將還本國安處別宅。然
<a class="t" id="t0025b05"></a>
後乃歸。晨出暮反異于在昔。蓮華色怪之。
<a class="t" id="t0025b06"></a>
密問從人。從人答言。外有少婦是故如此。其
<a class="t" id="t0025b07"></a>
夫暮還。蓮華色問。君有新室何故藏隱。不令
<a class="t" id="t0025b08"></a>
我見。答言。恐卿見恨。是故留外。婦言。我無
<a class="t" id="t0025b09"></a>
嫌<span class="gaiji">妬<!--gaiji,妒,1[女*石],2&#x59AC;,3-->
</span>。神明鑒識。便可呼歸。助君料理。即便將
<a class="t" id="t0025b10"></a>
還。乃是其女。母子相見不復相識。後因沐頭
<a class="t" id="t0025b11"></a>
諦觀形相。乃疑是女。便問。鄉邦父母姓族。女
<a class="t" id="t0025b12"></a>
具以答。爾乃知之。母驚惋曰。昔與母共夫。
<a class="t" id="t0025b13"></a>
今與女同婿。生死迷亂乃至於此。不斷愛欲
<a class="t" id="t0025b14"></a>
出家學道。如此倒惑何由得息。便委而去到
<a class="t" id="t0025b15"></a>
祇洹門。飢渴疲極坐一樹下。爾時世尊。與
<a class="t" id="t0025b16"></a>
無央數眾圍遶說法。蓮華色見眾多人往反
<a class="t" id="t0025b17"></a>
出入。謂是節會當有飲食。便入精舍。見佛世
<a class="t" id="t0025b18"></a>
尊為眾說法。聞法開解飢渴消除。於是世尊。
<a class="t" id="t0025b19"></a>
遍觀眾會誰應得度。唯蓮華色應得道果。即
<a class="t" id="t0025b20"></a>
為說四真諦法苦集盡道。便於坐上遠塵離
<a class="t" id="t0025b21"></a>
垢得法眼淨。既得果已。一心合掌向佛而住。
<a class="t" id="t0025b22"></a>
佛說法已眾會各還。蓮華色前禮佛足長跪
<a class="t" id="t0025b23"></a>
合掌白佛言。於佛法中願得出家。佛即許之。
<a class="t" id="t0025b24"></a>
告波闍波提比丘尼。汝今可度此女為道。受
<a class="t" id="t0025b25"></a>
教。即度與出家受戒。勤行精進遂成羅漢。
<a class="t" id="t0025b26"></a>
成羅漢已遊戲諸禪解脫。顏容光發倍勝於
<a class="t" id="t0025b27"></a>
昔。到時持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。一婆羅門見生樂著。
<a class="t" id="t0025b28"></a>
心作是念。此比丘尼今不可得。唯當尋其住
<a class="t" id="t0025b29"></a>
處方便圖之。蓮華色乞食畢。還安陀園入
<a class="t" id="t0025c01"></a>
所住房。彼婆羅門。隨後察之知其住處。後
<a class="t" id="t0025c02"></a>
日時到復行乞食。彼婆羅門。於後逃入伏其
<a class="t" id="t0025c03"></a>
床下。是日諸比丘尼竟夜說法。疲極還房仰
<a class="t" id="t0025c04"></a>
臥熟眠。於是婆羅門。從床下出作不淨行。比
<a class="t" id="t0025c05"></a>
丘尼即覺踊升虛空。時婆羅門。便於床上生
<a class="t" id="t0025c06"></a>
入地獄。蓮華色因從空中往詣佛所。頭面禮
<a class="t" id="t0025c07"></a>
足以是白佛。佛問。汝當爾時。意為云何。答
<a class="t" id="t0025c08"></a>
言。如燒鐵爍身。佛言。如此無罪。復白佛言。
<a class="t" id="t0025c09"></a>
獨宿當有犯不。佛言。得道者無犯。時有群賊
<a class="t" id="t0025c10"></a>
聚共議言。我等當於何處分物用易美食又
<a class="t" id="t0025c11"></a>
得好色。咸言。此安陀園比丘尼住處必有好
<a class="t" id="t0025c12"></a>
色亦當多有上美供養。往彼分物必得所欲。
<a class="t" id="t0025c13"></a>
時彼賊帥信樂佛法。聞此不悅。即作是念。
<a class="t" id="t0025c14"></a>
此諸人等。必當惱亂諸比丘尼。我當密遣一
<a class="t" id="t0025c15"></a>
人先往告語。即便遣之語比丘尼言。暮當
<a class="t" id="t0025c16"></a>
有惡人往。恐必相惱。幸可避去。諸比丘尼聞。
<a class="t" id="t0025c17"></a>
即入舍衛城。彼城大臣。先以一宅施比丘僧。
<a class="t" id="t0025c18"></a>
而無僧住。諸比丘尼暮到往宿。時彼群賊。
<a class="t" id="t0025c19"></a>
夜入安陀園。都無所見。賊帥歡喜念言。比
<a class="t" id="t0025c20"></a>
丘尼脫此艱難。何其快哉。即以最上衣盛滿
<a class="t" id="t0025c21"></a>
生熟上美飲食。懸著樹枝。念言。若有得道神
<a class="t" id="t0025c22"></a>
通比丘尼。取此衣食。於是蓮華色比丘尼。如
<a class="t" id="t0025c23"></a>
力士屈伸臂頃。從舍衛城往安陀園樹上取
<a class="t" id="t0025c24"></a>
之。明日食時。以所得食。為長老優波斯那
<a class="t" id="t0025c25"></a>
及跋難陀設供。時至皆往。下種種食。食訖
<a class="t" id="t0025c26"></a>
行水。取小床於眾前坐。請說妙法。優波斯那。
<a class="t" id="t0025c27"></a>
為說法已從坐而去。跋難陀留後。語蓮華色
<a class="t" id="t0025c28"></a>
言。姊妹何從得此美食。蓮華色具以事答。
<a class="t" id="t0025c29"></a>
跋難陀言。可示我衣。即以示之。跋難陀見便
<a class="t" id="t0026a01"></a>
生貪著。即從索之。蓮華色言。此不可得。何以
<a class="t" id="t0026a02"></a>
故。女人薄福應畜五衣。跋難陀言。如人以象
<a class="t" id="t0026a03"></a>
馬布施不與鞍韉。汝亦如是。云何種種餚<span class="gaiji">饍<!--gaiji,膳,1[飢-几+善],2&#x994D;,3-->
</span>
<a class="t" id="t0026a04"></a>
供養。惜此一衣而不見與。如是無數方便苦
<a class="t" id="t0026a05"></a>
索。遂不獲已便持與之。跋難陀得衣還歸所
<a class="t" id="t0026a06"></a>
住。諸比丘見語言。汝福德人得此好衣。答言。
<a class="t" id="t0026a07"></a>
我無福德。強說比丘尼僅乃得之。諸比丘聞。
<a class="t" id="t0026a08"></a>
種種呵責。汝云何強說奪比丘尼衣。</p>
<a class="t" id="t0026a09"></a>
<p>
<a class="sc" id="2"></a>
<a class="t-linehead" id="t-linehead0026a09"></a>
爾時世尊。患於四眾來往憒鬧。告諸比丘。我
<a class="t" id="t0026a10"></a>
今欲三月入靜室。不聽有人來至我所。除一
<a class="t" id="t0026a11"></a>
送食比丘。汝等亦當相與立制。奉教即立。從
<a class="t" id="t0026a12"></a>
今不聽輒至佛所。唯除一送食比丘。犯者
<a class="t" id="t0026a13"></a>
波逸提。時長老優波斯那。不聞僧制。後到舍
<a class="t" id="t0026a14"></a>
衛城問異比丘。佛在何房。比丘指示。即至房
<a class="t" id="t0026a15"></a>
前以手叩房。佛自為開。前禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一
<a class="t" id="t0026a16"></a>
面。佛問優波斯那。汝眾清淨威儀具足。云何
<a class="t" id="t0026a17"></a>
教化而得如此。答言。若人從我求出家者。教
<a class="t" id="t0026a18"></a>
行十二頭陀。汝當盡形壽作阿練若乞食一
<a class="t" id="t0026a19"></a>
坐食一種食一受食次第乞食塚間糞掃衣
<a class="t" id="t0026a20"></a>
三衣隨敷坐樹下坐露坐。世尊。若人能盡形
<a class="t" id="t0026a21"></a>
壽行如此法。得入我眾。我與作師。佛歎言。善
<a class="t" id="t0026a22"></a>
哉善哉。如汝可謂善教徒眾。復問。汝知此眾
<a class="t" id="t0026a23"></a>
僧有制不。答言不知。何以故。我從佛聞。佛未
<a class="t" id="t0026a24"></a>
制不得輒制。已制應奉行。佛具以上事語之。
<a class="t" id="t0026a25"></a>
答言。我不能隨僧制波逸提悔過。佛言。善哉
<a class="t" id="t0026a26"></a>
如汝所說。時舊住比丘住立房前。待優波斯
<a class="t" id="t0026a27"></a>
那出語言。汝犯僧制。應作波逸提悔過。答言。
<a class="t" id="t0026a28"></a>
我犯何波逸提。諸比丘具說上事。答言。我不
<a class="t" id="t0026a29"></a>
隨僧制悔過。何以故。我親從佛聞。佛若不制
<a class="t" id="t0026b01"></a>
僧不得制。若佛制已僧不得違。於是佛自出。
<a class="t" id="t0026b02"></a>
語諸比丘。從今若有阿練若比丘如優波斯
<a class="t" id="t0026b03"></a>
那。聽至我所。諸比丘聞已作是念。我亦當行
<a class="t" id="t0026b04"></a>
此頭陀可得輒至佛所。便各修行。時諸居士
<a class="t" id="t0026b05"></a>
所設房舍供養。無復人受。以是白佛。佛語諸
<a class="t" id="t0026b06"></a>
比丘。今聽四眾自在見我。時波闍波提比丘
<a class="t" id="t0026b07"></a>
尼。聞佛此教。便與五百比丘尼來向佛所。中
<a class="t" id="t0026b08"></a>
路逢優波斯那。優波斯那眾中一比丘衣<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<a class="t" id="t0026b09"></a>
弊壞。問言。長老何故著此。答言無有餘衣。比
<a class="t" id="t0026b10"></a>
丘尼便指己衣語言。能著此不。答言能。又問。
<a class="t" id="t0026b11"></a>
長老所著能與我不。答言能。即便易之。前至
<a class="t" id="t0026b12"></a>
佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛問瞿曇彌。汝何
<a class="t" id="t0026b13"></a>
故著此弊壞衣。答以上事。佛為說法遣還所
<a class="t" id="t0026b14"></a>
住。佛以是事集比丘僧。問彼比丘。汝實以<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<a class="t" id="t0026b15"></a>
弊衣與比丘尼易好衣不。答言。實爾世尊。佛
<a class="t" id="t0026b16"></a>
種種呵責。汝愚癡人不應多欲。諸比丘因此。
<a class="t" id="t0026b17"></a>
以跋難陀事白佛。佛問跋難陀。汝實爾不。答
<a class="t" id="t0026b18"></a>
言。實爾世尊。佛種種訶責已。告諸比丘。以十
<a class="t" id="t0026b19"></a>
利故為諸比丘結戒。從今是戒應如是說。若
<a class="t" id="t0026b20"></a>
比丘從比丘尼取衣。尼薩耆波逸提。有諸比
<a class="t" id="t0026b21"></a>
丘。有親里比丘尼。多諸知識能得衣物。而諸
<a class="t" id="t0026b22"></a>
比丘著<span class="gaiji">麁<!--gaiji,麤,1[色-巴+鹿],2&#x9E81;,3-->
</span>弊衣。諸比丘尼問言。何故著此惡
<a class="t" id="t0026b23"></a>
衣。答言。無有得處。語言何不就我取。答言。
<a class="t" id="t0026b24"></a>
佛制不聽就比丘尼取衣。諸比丘尼言。唯親
<a class="t" id="t0026b25"></a>
知可取知可與。願以白佛。諸比丘即以白佛。
<a class="t" id="t0026b26"></a>
佛以是事集比丘僧。種種讚少欲知足讚戒
<a class="t" id="t0026b27"></a>
讚持戒已告諸比丘。從今是戒應如是說。若
<a class="t" id="t0026b28"></a>
比丘從非親里比丘尼取衣。尼薩耆波逸提。
<a class="t" id="t0026b29"></a>
爾時舍衛城比丘比丘尼。共得衣施便共分
<a class="t" id="t0026c01"></a>
之。或比丘宜著比丘尼得。或比丘尼宜著比
<a class="t" id="t0026c02"></a>
丘得。諸比丘尼白諸比丘。與我易衣。答言。
<a class="t" id="t0026c03"></a>
佛不聽我取非親里比丘尼衣。諸比丘尼言。
<a class="t" id="t0026c04"></a>
以衣易衣如何言取。便往白佛。佛以是事集
<a class="t" id="t0026c05"></a>
比丘僧。種種讚少欲知足讚戒讚持戒已告
<a class="t" id="t0026c06"></a>
諸比丘。從今是戒應如是說。若比丘從非親
<a class="t" id="t0026c07"></a>
里比丘尼取衣。除貿易。尼薩耆波逸提。</p>
<a class="t" id="t0026c08"></a>
<p>
<a class="sc" id="3"></a>
<a class="t-linehead" id="t-linehead0026c08"></a>
非親里者。於父母乃至七世無親。貿易者。彼
<a class="t" id="t0026c09"></a>
此有益。又各隨所宜。從式叉摩那沙彌尼取
<a class="t" id="t0026c10"></a>
衣突吉羅。若親里犯戒邪見。從取衣突吉羅。
<a class="t" id="t0026c11"></a>
沙彌從比丘尼式叉摩那沙彌尼取衣突吉
<a class="t" id="t0026c12"></a>
羅。若無心求自布施。知彼有長乃取。不犯
<a class="t" id="t0026c13"></a>
。<span class="rule-number">四竟</span></p>
<a class="t" id="t0026c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>