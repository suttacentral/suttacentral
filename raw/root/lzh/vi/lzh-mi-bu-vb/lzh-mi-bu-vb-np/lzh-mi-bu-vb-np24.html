<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np24">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 24</span>
<span class="mirror-right">捨墮法二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0035b11"></a>
佛在拘舍彌城。爾時跋耆諸比丘作是念。佛
<a class="t" id="t0035b12"></a>
聽我等用二分純黑羺羊毛第三分白第四分
<a class="t" id="t0035b13"></a>
下作臥具。便多乞三色毛自作使人作。於所
<a class="t" id="t0035b14"></a>
住處無處不有。諸居士來看見。而問言。此是
<a class="t" id="t0035b15"></a>
誰物。答言跋耆比丘。諸居士譏呵。如長<span class="gaiji">鉢<!--gaiji,缽,1[金*本],2&#x9262;,3-->
</span>中
<a class="t" id="t0035b16"></a>
說。長老比丘聞種種呵責。以是白佛。佛以是
<a class="t" id="t0035b17"></a>
事集比丘僧。問彼比丘。汝等實爾不。答言。實
<a class="t" id="t0035b18"></a>
爾世尊。佛種種呵責已告諸比丘。以十利故
<a class="t" id="t0035b19"></a>
為諸比丘結戒。從今是戒應如是說。若比丘
<a class="t" id="t0035b20"></a>
作新臥具。應六年畜。未滿六年若捨若不
<a class="t" id="t0035b21"></a>
捨。更作新臥具。尼薩耆波逸提。爾時一比丘
<a class="t" id="t0035b22"></a>
畜糞掃臥具見中利。欲從舍衛城至娑竭陀
<a class="t" id="t0035b23"></a>
邑。臥具重不能持去。不知云何。以是白諸比
<a class="t" id="t0035b24"></a>
丘。諸比丘將到佛所。以是白佛。佛以是事集
<a class="t" id="t0035b25"></a>
比丘僧。告諸比丘。此比丘欲至娑竭陀邑。臥
<a class="t" id="t0035b26"></a>
具重見中利不能捨。復不能持去。僧應白二
<a class="t" id="t0035b27"></a>
羯磨與易輕者。彼比丘應從僧乞言。我某甲
<a class="t" id="t0035b28"></a>
比丘。自畜臥具見中利。今欲遊行某處。以
<a class="t" id="t0035b29"></a>
重故不能持去。願僧與我易僧輕者。如是第
<a class="t" id="t0035c01"></a>
二第三乞。僧中應一比丘白。大德僧聽。此某
<a class="t" id="t0035c02"></a>
甲比丘自畜臥具見中利。今欲遊行某處。以
<a class="t" id="t0035c03"></a>
重故不能持去。從僧乞易輕者。僧今與易。若
<a class="t" id="t0035c04"></a>
僧時到僧忍聽。白如是。大德僧聽。此某甲比
<a class="t" id="t0035c05"></a>
丘自畜臥具見中利。欲遊行某處。以重故不
<a class="t" id="t0035c06"></a>
能持去。從僧乞易輕者。僧今與易。誰諸長老
<a class="t" id="t0035c07"></a>
忍默然不忍者說。僧已與某甲比丘易僧輕
<a class="t" id="t0035c08"></a>
臥具竟。僧忍默然故。是事如是持。從今是戒
<a class="t" id="t0035c09"></a>
應如是說。若比丘作新臥具。應六年畜。未滿
<a class="t" id="t0035c10"></a>
六年若捨若不捨。更作新臥具。除僧羯磨。尼
<a class="t" id="t0035c11"></a>
薩耆波逸提。六年者。數日滿六年。餘如純黑
<a class="t" id="t0035c12"></a>
羊毛臥具中說。<span class="rule-number">二十四竟</span></p>
<a class="t" id="t0035c13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>