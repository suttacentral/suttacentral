<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np23">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 23</span>
<span class="mirror-right">捨墮法二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0035a25"></a>
佛在拘舍彌城。爾時跋耆諸比丘作黑羺羊
<a class="t" id="t0035a26"></a>
毛臥具著少白色及下色毛。便言已淨時諸
<a class="t" id="t0035a27"></a>
長老比丘見問言。汝不聞佛制純黑羺羊毛
<a class="t" id="t0035a28"></a>
作臥具耶。答言聞。但我已著白色及下色毛。
<a class="t" id="t0035a29"></a>
非復純黑。諸比丘言。純黑少雜何足為異。種
<a class="t" id="t0035b01"></a>
種呵責。以是白佛。佛以是事集比丘僧。問彼
<a class="t" id="t0035b02"></a>
比丘。汝實爾不。答言。實爾世尊。佛告諸比
<a class="t" id="t0035b03"></a>
丘。從今聽諸比丘作臥具用二分純黑羺羊
<a class="t" id="t0035b04"></a>
毛。第三分白第四分下。以十利故為諸比丘
<a class="t" id="t0035b05"></a>
結戒。從今是戒應如是說。若比丘作新臥具。
<a class="t" id="t0035b06"></a>
應用二分純黑羺羊毛第三分白第四分下。
<a class="t" id="t0035b07"></a>
若過是作。尼薩耆波逸提。若比丘作四十波
<a class="t" id="t0035b08"></a>
羅臥具。應用二十波羅純黑十波羅白十波
<a class="t" id="t0035b09"></a>
羅下。若黑長一波羅。尼薩耆波逸提。餘如純
<a class="t" id="t0035b10"></a>
黑羊毛臥具中說。<span class="rule-number">二十三竟</span></p>
<a class="t" id="t0035b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>