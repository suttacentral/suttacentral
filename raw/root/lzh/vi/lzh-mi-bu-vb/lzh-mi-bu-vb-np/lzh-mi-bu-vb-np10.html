<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np10">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 10</span>
<span class="mirror-right">捨墮法十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0028c10"></a>
佛在王舍城。爾時王舍大臣。語左右人言。汝
<a class="t" id="t0028c11"></a>
往跋難陀所。以我名字作禮問訊。持此衣直
<a class="t" id="t0028c12"></a>
而供養之。使受<span class="gaiji">勅<!--gaiji,敕,1[束*力],2&#x52C5;,3-->
</span>。至跋難陀所語言。某甲大
<a class="t" id="t0028c13"></a>
臣問訊起居。送此衣直供養大德。大德受
<a class="t" id="t0028c14"></a>
之。跋難陀言。我不應受此衣直。若得淨衣當
<a class="t" id="t0028c15"></a>
手受持。使言。大德。有執事人不。跋難陀即
<a class="t" id="t0028c16"></a>
指示處。使便到執事人所語言。某甲大臣送
<a class="t" id="t0028c17"></a>
此衣直與跋難陀。汝為受作。來取便與。使既
<a class="t" id="t0028c18"></a>
與已。還跋難陀所白言。大德所示執事人。我
<a class="t" id="t0028c19"></a>
已與竟。大德須衣便可往取。白已便還。大臣
<a class="t" id="t0028c20"></a>
後時。復更遣信問跋難陀。我近遣使送衣直
<a class="t" id="t0028c21"></a>
付某執事。大德為已著此衣未。跋難陀言。我
<a class="t" id="t0028c22"></a>
未取著。還白如此。大臣作是念。我作衣已。久
<a class="t" id="t0028c23"></a>
而猶未取。必薄我衣故致如此。即復遣信語
<a class="t" id="t0028c24"></a>
跋難陀言。我送衣已。久何故不著。若不須者
<a class="t" id="t0028c25"></a>
可以還我。跋難陀言。我甚須之。便於非時。到
<a class="t" id="t0028c26"></a>
執事人所語言。我今須衣。可以見與。答言小
<a class="t" id="t0028c27"></a>
待。今眾人會。我應往赴。若不及期。便應罰我
<a class="t" id="t0028c28"></a>
金錢五百。跋難陀言。汝常信樂勤於法緣。今
<a class="t" id="t0028c29"></a>
日何故忽重俗事彼聞此語便作是念。正使
<a class="t" id="t0029a01"></a>
彼罰要當付衣。然後乃去。即便料理與之。
<a class="t" id="t0029a02"></a>
事畢星馳已遂稽後。眾人問言。汝來何晚。
<a class="t" id="t0029a03"></a>
答言。跋難陀索衣。料理還之。所以致此。眾人
<a class="t" id="t0029a04"></a>
咸言。為一比丘而輕眾制。理不可恕。即便罰
<a class="t" id="t0029a05"></a>
之彼既得罰。便瞋恨言。沙門釋子。自言有道
<a class="t" id="t0029a06"></a>
利益於物。而今乃反令我得罰。不信樂佛法
<a class="t" id="t0029a07"></a>
者。咸皆語言。汝信敬沙門致此重罰。若復親
<a class="t" id="t0029a08"></a>
近方當劇是。惡名流布遍舍衛城。諸長老比
<a class="t" id="t0029a09"></a>
丘聞。種種呵責。將至佛所以事白佛。佛以是
<a class="t" id="t0029a10"></a>
事集比丘僧。問跋難陀。汝實爾不。答言。實爾
<a class="t" id="t0029a11"></a>
世尊。佛種種呵責已。告諸比丘。以十利故為
<a class="t" id="t0029a12"></a>
諸比丘結戒。從今是戒應如是說。若王若大
<a class="t" id="t0029a13"></a>
臣婆羅門居士。為比丘故遣使送衣直。使到
<a class="t" id="t0029a14"></a>
比丘所言。大德彼王大臣婆羅門居士。送此
<a class="t" id="t0029a15"></a>
衣直。大德受之。是比丘言。我不應受衣直。若
<a class="t" id="t0029a16"></a>
得淨衣當手受持。便言。大德有執事人不。
<a class="t" id="t0029a17"></a>
比丘即指示處。使便到執事所語言。某王大
<a class="t" id="t0029a18"></a>
臣。送此衣直與某甲比丘。汝為受作。取便與
<a class="t" id="t0029a19"></a>
之。使既與已。還比丘所白言。大德所示執事
<a class="t" id="t0029a20"></a>
人。我已與竟。大德須衣便可往取。是比丘二
<a class="t" id="t0029a21"></a>
返三返。到執事所語言。我須衣我須衣。若得
<a class="t" id="t0029a22"></a>
者善。若不得。四返五返六返到執事前默然
<a class="t" id="t0029a23"></a>
立。若得者善。若過求得者。尼薩耆波逸提。
<a class="t" id="t0029a24"></a>
若不得衣。隨使來處。若自往若遣信。語言。
<a class="t" id="t0029a25"></a>
汝為某甲比丘送衣直。是比丘竟不得。汝還
<a class="t" id="t0029a26"></a>
自索莫使失。是事應爾。比丘尼亦如是。式叉
<a class="t" id="t0029a27"></a>
摩那沙彌沙彌尼突吉羅。<span class="rule-number">十竟</span></p>
<a class="t" id="t0029a28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>