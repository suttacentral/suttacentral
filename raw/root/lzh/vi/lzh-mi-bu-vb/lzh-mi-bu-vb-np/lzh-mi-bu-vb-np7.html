<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-np7">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 7</span>
<span class="mirror-right">捨墮法七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0027c22"></a>
佛在舍衛城。爾時眾多比丘從波利邑來向
<a class="t" id="t0027c23"></a>
佛所。遇劫失衣共作是言。佛雖聽五事因緣
<a class="t" id="t0027c24"></a>
得從非親里居士居士婦乞衣。我今不知當從
<a class="t" id="t0027c25"></a>
誰乞。時六群比丘作是念。此諸比丘失衣。不
<a class="t" id="t0027c26"></a>
知從誰乞。我當為索。若有長者當自取之。念
<a class="t" id="t0027c27"></a>
已。即以是語語失衣比丘。失衣比丘言大善。
<a class="t" id="t0027c28"></a>
於是六群比丘。遍語城中諸居士居士婦言。
<a class="t" id="t0027c29"></a>
有諸比丘從波利邑來。欲覲世尊。遇劫失衣。
<a class="t" id="t0028a01"></a>
汝等可共減割施之。諸居士居士婦聞已。各
<a class="t" id="t0028a02"></a>
各減割大得衣服。人人皆足。失衣比丘言。我
<a class="t" id="t0028a03"></a>
等已足不須更乞。六群比丘言。汝等有乞衣
<a class="t" id="t0028a04"></a>
因緣。而我等無聽。我以汝因緣更有所乞。
<a class="t" id="t0028a05"></a>
失衣比丘言。隨長老意。時六群比丘復更遍
<a class="t" id="t0028a06"></a>
乞。得衣甚多。時諸居士集共議言。失衣比丘
<a class="t" id="t0028a07"></a>
未有幾人。我等城中男女大小減割布施已
<a class="t" id="t0028a08"></a>
應過足。何以復索。將無欲以積畜販賣貨易
<a class="t" id="t0028a09"></a>
不修梵行耶。時諸長老比丘聞。種種呵責。
<a class="t" id="t0028a10"></a>
以事白佛。佛以是事集比丘僧。問六群比丘。
<a class="t" id="t0028a11"></a>
汝實爾不。答言。實爾世尊。佛種種呵責已。告
<a class="t" id="t0028a12"></a>
諸比丘。以十利故為諸比丘結戒。從今是戒
<a class="t" id="t0028a13"></a>
應如是說。若比丘奪衣失衣燒衣漂衣衣壞。
<a class="t" id="t0028a14"></a>
從非親里居士居士婦乞衣。若居士居士婦
<a class="t" id="t0028a15"></a>
欲多與衣。是比丘應受二衣。若過是受。尼薩
<a class="t" id="t0028a16"></a>
耆波逸提。比丘尼亦如是。式叉摩那沙彌沙
<a class="t" id="t0028a17"></a>
彌尼突吉羅。<span class="rule-number">七竟</span></p>
<a class="t" id="t0028a18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>