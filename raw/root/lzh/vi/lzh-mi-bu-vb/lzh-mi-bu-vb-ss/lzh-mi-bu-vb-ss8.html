<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss8">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 8</span>
<span class="mirror-right">僧伽婆尸沙八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0015a03"></a>
佛在王舍城。爾時瓶沙王。日日次請五百僧
<a class="t" id="t0015a04"></a>
食城內。臣民亦復如是。時諸比丘各各行
<a class="t" id="t0015a05"></a>
道。未有專知差次請者。六群比丘常往好處。
<a class="t" id="t0015a06"></a>
諸人問言。我等為僧次第設食。何故長老常
<a class="t" id="t0015a07"></a>
來不見餘人。如是呵責。而猶不已。時陀婆
<a class="t" id="t0015a08"></a>
力士子年十四出家為道。在靜處作是念。今
<a class="t" id="t0015a09"></a>
瓶沙王日日次請五百僧食城內。臣民亦復
<a class="t" id="t0015a10"></a>
如是。而僧無有差次會者。致使六群選擇好
<a class="t" id="t0015a11"></a>
處以失眾望喪人施意。若我二十受具足戒
<a class="t" id="t0015a12"></a>
得阿羅漢獲六神通。當為眾僧作差會及分臥
<a class="t" id="t0015a13"></a>
具人。至年十六便成羅漢得六神通年滿二
<a class="t" id="t0015a14"></a>
十受具足戒。便作是念。我先願為眾僧作差
<a class="t" id="t0015a15"></a>
會及分臥具人。今時已至便應作之。即詣王
<a class="t" id="t0015a16"></a>
舍城諸比丘所說先所願。諸比丘即以白佛。
<a class="t" id="t0015a17"></a>
佛以是事集比丘僧。問陀婆。汝實欲為僧作
<a class="t" id="t0015a18"></a>
差會及分臥具人不。答言實爾世尊。佛種種
<a class="t" id="t0015a19"></a>
讚少欲知足讚戒讚持戒已。告諸比丘。今聽
<a class="t" id="t0015a20"></a>
陀婆為僧作差會及分臥具人。僧應白二羯
<a class="t" id="t0015a21"></a>
磨。差一比丘白言。大德僧聽。今此陀婆比丘
<a class="t" id="t0015a22"></a>
欲為僧作差會及分臥具人。若僧時到僧忍
<a class="t" id="t0015a23"></a>
聽。白如是。大德僧聽。此陀婆比丘欲為僧作
<a class="t" id="t0015a24"></a>
差會及分臥具人。誰諸長老忍默然若不忍
<a class="t" id="t0015a25"></a>
者說。僧已聽陀婆比丘作差會及分臥具人
<a class="t" id="t0015a26"></a>
竟僧忍默然故。是事如是持。</p>
<a class="t" id="t0015a27"></a>
<p>
<a class="sc" id="2"></a>
<a class="t-linehead" id="t-linehead0015a27"></a>
於是陀婆。即為僧作差會及分臥具。分臥具
<a class="t" id="t0015a28"></a>
時。少欲知足少欲知足共。樂靜樂靜共。誦
<a class="t" id="t0015a29"></a>
修多羅誦修多羅共。持律持律共。法師法
<a class="t" id="t0015b01"></a>
師共。唄<span class="gaiji">［口＊匿］<!--gaiji,,1[口*匿],2&#x20F4B;,3-->
</span>唄<span class="gaiji">［口＊匿］<!--gaiji,,1[口*匿],2&#x20F4B;,3-->
</span>共。阿練若阿練若共。乞食乞
<a class="t" id="t0015b02"></a>
食共。坐禪坐禪共。如是等眾行不同。各得其
<a class="t" id="t0015b03"></a>
類。隨宜示導諸房舍處。一切比丘咸得所安。
<a class="t" id="t0015b04"></a>
諸方比丘有暮至者。輒詣陀婆求住止處。陀
<a class="t" id="t0015b05"></a>
婆即入火光三昧。左手出光右手示臥具處。
<a class="t" id="t0015b06"></a>
莫不允合。時諸遠方聞陀婆比丘。為王舍城
<a class="t" id="t0015b07"></a>
僧差會及分臥具有如是德。皆作是念。我當
<a class="t" id="t0015b08"></a>
往彼問訊世尊并見陀婆及<span class="gaiji">覩<!--gaiji,睹,1[者*見],2&#x89A9;,3-->
</span>神力。於是發
<a class="t" id="t0015b09"></a>
來投暮到城。至陀婆所求住止處。陀婆皆悉
<a class="t" id="t0015b10"></a>
如法安處。次差會人亦復如是。</p>
<a class="t" id="t0015b11"></a>
<p>
<a class="sc" id="3"></a>
<a class="t-linehead" id="t-linehead0015b11"></a>
時王舍城有善飯長者。見法得果。日為二比
<a class="t" id="t0015b12"></a>
丘作上美食自來請之。慈地兄弟並薄福德
<a class="t" id="t0015b13"></a>
分。臥具差會時。常得<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡階次。幸遇差至其
<a class="t" id="t0015b14"></a>
家。善飯知已便生是念。此等惡人無清淨行。
<a class="t" id="t0015b15"></a>
云何受我上美供養。即便還歸語其婦言。汝
<a class="t" id="t0015b16"></a>
可更作<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡之食。慈地等來。門外敷座使婢
<a class="t" id="t0015b17"></a>
下之。婦即受教。設辦<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡。慈地兄弟至時
<a class="t" id="t0015b18"></a>
持<span class="gaiji">鉢<!--gaiji,缽,1[金*本],2&#x9262;,3-->
</span>到善飯家就座而坐。群婢於是持<span class="gaiji">麁<!--gaiji,麤,1[色-巴+鹿],2&#x9E81;,3-->
</span>食
<a class="t" id="t0015b19"></a>
出。慈地見便問言。姊妹汝家常作好食。今何
<a class="t" id="t0015b20"></a>
故<span class="gaiji">麁<!--gaiji,麤,1[色-巴+鹿],2&#x9E81;,3-->
</span>。婢言我是下人不知所以。食訖便還。道
<a class="t" id="t0015b21"></a>
中行罵陀婆力士子。要當令汝受苦劇。我到
<a class="t" id="t0015b22"></a>
所住已向諸上座言。陀婆力士子隨愛瞋癡
<a class="t" id="t0015b23"></a>
畏。若畏與好不畏與惡。諸比丘言。汝等莫作
<a class="t" id="t0015b24"></a>
是語。陀婆比丘隨愛恚癡畏。何以故。陀婆
<a class="t" id="t0015b25"></a>
比丘得阿羅漢備六神通。隨愛恚癡畏無有
<a class="t" id="t0015b26"></a>
是處。慈地言。正以得神通故。觀見諸家有
<a class="t" id="t0015b27"></a>
好有惡。好與餘人惡輒差我。是故我言。隨愛
<a class="t" id="t0015b28"></a>
恚癡畏。作是語已。出於餘處。先為陀婆作
<a class="t" id="t0015b29"></a>
惡名聲。然後至王舍城。到其妹尼彌多羅
<a class="t" id="t0015c01"></a>
所。彌多羅見二兄來。迎禮問訊。慈地兄弟皆
<a class="t" id="t0015c02"></a>
不共語。彌多羅言。不憶犯。兄何故如此。慈地
<a class="t" id="t0015c03"></a>
答言。汝不助我。故致使陀婆苦我如是。彌
<a class="t" id="t0015c04"></a>
多羅言。兄欲令我云何相助。答言。汝若助我。
<a class="t" id="t0015c05"></a>
可到佛所白言。世尊。無恐懼中反致怖畏。我
<a class="t" id="t0015c06"></a>
今無處而得安隱。本謂陀婆是梵行人。忽來
<a class="t" id="t0015c07"></a>
污我犯波羅夷。彌多羅言。陀婆清淨。我若謗
<a class="t" id="t0015c08"></a>
之。僧必當作自言擯我。我既出眾。當何所
<a class="t" id="t0015c09"></a>
依。慈地等言。我當證汝擯於陀婆。何緣使汝
<a class="t" id="t0015c10"></a>
得自言擯。彌多羅言。若僧擯陀婆。我豈得異。
<a class="t" id="t0015c11"></a>
慈地等言。但令世尊斥逐陀婆為吾受擯。亦
<a class="t" id="t0015c12"></a>
復何苦。我等自當好相安處。妹敬重兄不敢
<a class="t" id="t0015c13"></a>
違命。便到佛所如上白佛。爾時陀婆及羅<span class="gaiji">睺<!--gaiji,,1[目*侯],2&#x777A;,3-->
</span>
<a class="t" id="t0015c14"></a>
羅在佛左右。佛問陀婆。汝聞彌多羅所說不。
<a class="t" id="t0015c15"></a>
答言。已聞佛自知之。如是三問答亦如是。於
<a class="t" id="t0015c16"></a>
是羅<span class="gaiji">睺<!--gaiji,,1[目*侯],2&#x777A;,3-->
</span>羅白佛言。世尊。何須三問陀婆。但當
<a class="t" id="t0015c17"></a>
斥擯此比丘尼。佛言。若彌多羅。以此謗汝。汝
<a class="t" id="t0015c18"></a>
當云何。答言。當言此事佛自知之。佛言。汝可
<a class="t" id="t0015c19"></a>
如是。陀婆亦然乎。佛語陀婆。汝起自明。今非
<a class="t" id="t0015c20"></a>
默時。汝當憶念。有當言有。無當言無。不得直
<a class="t" id="t0015c21"></a>
言佛自知之。陀婆便從座起。更整衣服長跪
<a class="t" id="t0015c22"></a>
合掌。白佛言。世尊。我從生來。未曾夢中有此
<a class="t" id="t0015c23"></a>
念想。於今云何得有憶知。佛讚言。善哉善哉。
<a class="t" id="t0015c24"></a>
汝快自明。欲自明者應當如此。佛告諸比丘。
<a class="t" id="t0015c25"></a>
應與陀婆憶念比丘不應舉事。應與彌多羅
<a class="t" id="t0015c26"></a>
白四羯磨自言滅擯。一比丘唱言。大德僧聽。
<a class="t" id="t0015c27"></a>
此彌多羅比丘尼自言陀婆污我。僧今與自
<a class="t" id="t0015c28"></a>
言滅擯。若僧時到僧忍聽。白如是。大德僧聽。
<a class="t" id="t0015c29"></a>
此彌多羅比丘尼自言陀婆污我。僧今與自
<a class="t" id="t0016a01"></a>
言滅擯。誰諸長老忍默然若不忍者說。如是
<a class="t" id="t0016a02"></a>
第二第三。僧已與彌多羅比丘尼自言滅擯
<a class="t" id="t0016a03"></a>
竟。僧忍默然故。是事如是持。</p>
<a class="t" id="t0016a04"></a>
<p>
<a class="sc" id="4"></a>
<a class="t-linehead" id="t-linehead0016a04"></a>
彌多羅比丘尼被滅擯已。出遊人間。慈地兄
<a class="t" id="t0016a05"></a>
弟猶語諸比丘言。陀婆力士子壞我妹梵行
<a class="t" id="t0016a06"></a>
故致使如是。諸比丘復以白佛。佛以是事集
<a class="t" id="t0016a07"></a>
比丘僧。告諸比丘。汝等應撿問慈地。汝言
<a class="t" id="t0016a08"></a>
陀婆壞汝妹梵行。為實為虛。諸比丘受教。即
<a class="t" id="t0016a09"></a>
問慈地。慈地答言。我言是實。僧復問。汝何處
<a class="t" id="t0016a10"></a>
見何時見云何見。答言。我某處見某時見如
<a class="t" id="t0016a11"></a>
是見。僧次問陀婆。汝爾時為在何處。答言。我
<a class="t" id="t0016a12"></a>
在某處。僧復語慈地。處不相應時不相應。汝
<a class="t" id="t0016a13"></a>
云何言某處某時如是見耶。復語慈地。若於
<a class="t" id="t0016a14"></a>
一堅信比丘前妄語。罪重傷殺無數眾生。於
<a class="t" id="t0016a15"></a>
一堅法其所獲罪。過百堅信。如是展轉於僧
<a class="t" id="t0016a16"></a>
前妄語。其罪重於百阿羅漢。又語慈地。僧今
<a class="t" id="t0016a17"></a>
集會。不隨愛恚癡畏。汝可更說。為實為虛。慈
<a class="t" id="t0016a18"></a>
地言。陀婆隨愛恚癡畏故我作是語。諸比丘
<a class="t" id="t0016a19"></a>
種種呵責。將至佛所以事白佛。佛以是事集
<a class="t" id="t0016a20"></a>
比丘僧。問慈地。汝實以無根波羅夷謗陀婆
<a class="t" id="t0016a21"></a>
不。答言。實爾世尊。佛種種呵責。汝愚癡人。
<a class="t" id="t0016a22"></a>
云何以無根波羅夷謗於清淨梵行比丘。汝
<a class="t" id="t0016a23"></a>
豈不聞三種人墮地獄耶。一者犯戒無沙門
<a class="t" id="t0016a24"></a>
法自言已有。不修梵行自言已修。於佛法中
<a class="t" id="t0016a25"></a>
猶如敗種。二者作如是見如是說婬欲非惡
<a class="t" id="t0016a26"></a>
而為放逸。三者以無根波羅夷謗於清淨梵
<a class="t" id="t0016a27"></a>
行比丘。此三種人必墮地獄。汝今云何作此
<a class="t" id="t0016a28"></a>
惡事。佛更種種呵責已。告諸比丘。以十利故。
<a class="t" id="t0016a29"></a>
為諸比丘結戒。從今是戒應如是說。若比丘
<a class="t" id="t0016b01"></a>
自不如法。惡瞋故。以無根波羅夷。謗無波羅
<a class="t" id="t0016b02"></a>
夷比丘。欲破彼梵行。是比丘後時。若問若不
<a class="t" id="t0016b03"></a>
問。言我是事無根住瞋故謗。僧伽婆尸沙。</p>
<a class="t" id="t0016b04"></a>
<p>
<a class="sc" id="5"></a>
<a class="t-linehead" id="t-linehead0016b04"></a>
自不如法者自已事事不如法惡瞋者九惱
<a class="t" id="t0016b05"></a>
也。無根者。不見不聞不疑。無波羅夷者。於四
<a class="t" id="t0016b06"></a>
波羅夷一一無犯。欲破彼梵行者。欲使還俗
<a class="t" id="t0016b07"></a>
若作外道。後時若問若不問者。後撿挍何處
<a class="t" id="t0016b08"></a>
何時云何見也。事有四種。言諍事教誡諍
<a class="t" id="t0016b09"></a>
事犯罪諍事事諍事。若比丘不見不聞不
<a class="t" id="t0016b10"></a>
疑他犯波羅夷。若以此謗僧伽婆尸沙。見疑
<a class="t" id="t0016b11"></a>
聞疑疑疑見忘聞忘疑忘。而以無根法謗僧
<a class="t" id="t0016b12"></a>
伽婆尸沙。若面前謗解者僧伽婆尸沙。不解
<a class="t" id="t0016b13"></a>
者偷羅遮。若書使相相似語手語謗解者偷
<a class="t" id="t0016b14"></a>
羅遮。不解者突吉羅。若謗比丘尼式叉摩那
<a class="t" id="t0016b15"></a>
沙彌沙彌尼突吉羅。比丘尼謗比丘尼僧伽
<a class="t" id="t0016b16"></a>
婆尸沙。謗比丘波逸提謗式叉摩那沙彌沙
<a class="t" id="t0016b17"></a>
彌尼突吉羅。式叉摩那沙彌沙彌尼謗五眾
<a class="t" id="t0016b18"></a>
皆突吉羅。<span class="rule-number">八事竟</span></p>
<a class="t" id="t0016b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>