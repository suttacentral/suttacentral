<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss2">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 2</span>
<span class="mirror-right">僧伽婆尸沙二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0010c25"></a>
佛在舍衛城。爾時長老優陀夷。為欲火所燒。
<a class="t" id="t0010c26"></a>
作是念。故出不淨世尊已制。今當方便與女
<a class="t" id="t0010c27"></a>
人相觸取細滑樂。便掃灑房內敷好床座。取
<a class="t" id="t0010c28"></a>
一小床於露地坐。有諸女人同來遊觀。語優
<a class="t" id="t0010c29"></a>
陀夷言。我等故來欲看房舍。答言。姊妹隨意
<a class="t" id="t0011a01"></a>
看之。便將入房。閉戶開<span class="gaiji">窓<!--gaiji,窗,1[穴/ㄙ/心],2&#x7A93;,3-->
</span>種種摩觸。或捉或
<a class="t" id="t0011a02"></a>
抱或案或摩。或舉上或舉下。或騎或越。其中
<a class="t" id="t0011a03"></a>
喜者便語之言。何不正作徒用此為。優陀夷
<a class="t" id="t0011a04"></a>
言。佛不聽我作根本事。其不喜者便瞋恚言。
<a class="t" id="t0011a05"></a>
本謂此處安隱。而今反成恐怖之地。水中火
<a class="t" id="t0011a06"></a>
然未足為喻。白衣在家猶恥此事。云何比丘
<a class="t" id="t0011a07"></a>
乃作是惡。即歸其家。人人宣語諸不信樂佛
<a class="t" id="t0011a08"></a>
法者。種種呵罵言。我等白衣摩觸女身。沙門
<a class="t" id="t0011a09"></a>
釋子亦復如是。徒剃此頭與我何異。無沙門
<a class="t" id="t0011a10"></a>
行破沙門法。如是惡名流布天下。復有一婆
<a class="t" id="t0011a11"></a>
羅門將婦遊觀。次到優陀夷房語言。我欲與
<a class="t" id="t0011a12"></a>
婦同看房舍。優陀夷言。不得一時。可前後入。
<a class="t" id="t0011a13"></a>
婆羅門言。若不得俱。聽婦先入。婦既入房。優
<a class="t" id="t0011a14"></a>
陀夷亦復如前種種摩觸。久久乃出。夫語婦
<a class="t" id="t0011a15"></a>
言。何以乃久。不復欲看餘房舍耶。婦言。止
<a class="t" id="t0011a16"></a>
止莫作是語。但入一房垂死得出。何應復看
<a class="t" id="t0011a17"></a>
諸餘房舍。夫問所以。婦具以答。時婆羅門即
<a class="t" id="t0011a18"></a>
便罵言。沙門釋子云何乃作如此惡業。入舍
<a class="t" id="t0011a19"></a>
衛城四衢道中街巷市里。處處唱言。沙門釋
<a class="t" id="t0011a20"></a>
子摩觸我婦。諸不信佛法者。種種呵罵沙門
<a class="t" id="t0011a21"></a>
釋子行惡如此。云何自稱淨修梵行。諸長老
<a class="t" id="t0011a22"></a>
比丘聞。種種呵責。具以白佛。佛以是事集比
<a class="t" id="t0011a23"></a>
丘僧。問優陀夷。汝實爾不。答言實爾世尊。佛
<a class="t" id="t0011a24"></a>
種種呵責已告諸比丘。以十利故與諸比丘
<a class="t" id="t0011a25"></a>
結戒。從今是戒應如是說。若比丘欲盛變心
<a class="t" id="t0011a26"></a>
觸女人身。若捉手若捉髮若捉一一身
<a class="t" id="t0011a27"></a>
分。摩著細滑僧伽婆尸沙。</p>
<a class="t" id="t0011a28"></a>
<p>
<a class="sc" id="2"></a>
<a class="t-linehead" id="t-linehead0011a28"></a>
欲盛變心者。向欲心深發心事幾成。變善法
<a class="t" id="t0011a29"></a>
無記法墮不善處。女人者。人女乃至初生。觸
<a class="t" id="t0011b01"></a>
者。身上處處種種摩觸乃至一髮。比丘五事
<a class="t" id="t0011b02"></a>
觸女人僧伽婆尸沙。女女想人女活女心染。
<a class="t" id="t0011b03"></a>
以親近情摩觸覺而受乃至觸髮亦如是。五
<a class="t" id="t0011b04"></a>
事觸女人偷羅遮。女女想人女活女心染。不
<a class="t" id="t0011b05"></a>
以親近情摩觸覺而受乃至觸髮亦如是。女
<a class="t" id="t0011b06"></a>
人觸比丘亦如是。五事觸女人不犯。女女想
<a class="t" id="t0011b07"></a>
人女活女心染。不以親近情。而女人捉比丘。
<a class="t" id="t0011b08"></a>
比丘作方便求脫。雖覺觸而不受乃至觸髮
<a class="t" id="t0011b09"></a>
亦如是。又女女想女疑女無根想女二根想
<a class="t" id="t0011b10"></a>
觸僧伽婆尸沙。女男想女黃門想觸偷羅遮。
<a class="t" id="t0011b11"></a>
男男想男疑男黃門想觸突吉羅。男女想男
<a class="t" id="t0011b12"></a>
無根想男二根想觸偷羅遮。黃門亦如是。無
<a class="t" id="t0011b13"></a>
根無根想無根疑無根二根想無根女想觸僧
<a class="t" id="t0011b14"></a>
伽婆尸沙。無根男想無根黃門想觸偷羅遮。
<a class="t" id="t0011b15"></a>
二根亦如是。比丘與無衣女人相觸僧伽婆
<a class="t" id="t0011b16"></a>
尸沙。與有衣女人相觸偷羅遮。女人捉無衣
<a class="t" id="t0011b17"></a>
比丘僧伽婆尸沙。捉有衣比丘偷羅遮。比丘
<a class="t" id="t0011b18"></a>
與女人俱有衣相觸突吉羅。比丘捉女人衣。
<a class="t" id="t0011b19"></a>
女人捨衣與比丘偷羅遮。女人捉比丘衣。比
<a class="t" id="t0011b20"></a>
丘不捨衣與女人突吉羅。比丘觸死人女非
<a class="t" id="t0011b21"></a>
人女偷羅遮。捉畜生女突吉羅。沙彌突吉
<a class="t" id="t0011b22"></a>
羅。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>