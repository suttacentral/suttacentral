<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss12">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 12</span>
<span class="mirror-right">僧伽婆尸沙十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0021b05"></a>
佛在拘舍彌國。爾時闡陀比丘數數犯罪。
<a class="t" id="t0021b06"></a>
入白衣舍上床下床皆不如法。別眾食數數
<a class="t" id="t0021b07"></a>
食非時入聚落不白善比丘。諸比丘見語言。
<a class="t" id="t0021b08"></a>
汝犯如是。如是罪。汝應見罪悔過。莫不清淨
<a class="t" id="t0021b09"></a>
修於梵行。無得長夜受諸苦惱。勿令施主失
<a class="t" id="t0021b10"></a>
大功德。答言。大德。汝等不應教我。我應教
<a class="t" id="t0021b11"></a>
汝。何以故。聖師法王是我之主。法出於我無
<a class="t" id="t0021b12"></a>
豫大德。譬如大風吹諸草穢并聚一處。諸大
<a class="t" id="t0021b13"></a>
德等。種種姓種種家種種國出家亦復如是。
<a class="t" id="t0021b14"></a>
云何而欲教誡於我。諸大德。莫語我若好若
<a class="t" id="t0021b15"></a>
惡。我亦不語大德若好若惡。諸比丘復語闡
<a class="t" id="t0021b16"></a>
陀。莫作自我不可共語。汝當語諸比丘若好
<a class="t" id="t0021b17"></a>
若惡。諸比丘亦當語汝若好若惡。如是展轉
<a class="t" id="t0021b18"></a>
相教轉相出罪成如來眾。諸比丘如是諫。堅
<a class="t" id="t0021b19"></a>
持不捨將至佛所。以事白佛。佛以是事集比
<a class="t" id="t0021b20"></a>
丘僧。問闡陀。汝實爾不。答言。實爾世尊。佛
<a class="t" id="t0021b21"></a>
種種呵責。汝愚癡人不應作不可共語。諸比
<a class="t" id="t0021b22"></a>
丘見汝犯罪。欲不共汝布薩自恣羯磨常所行
<a class="t" id="t0021b23"></a>
事。哀愍汝故呵諫於汝。汝今云何而不信受。
<a class="t" id="t0021b24"></a>
佛種種呵責已語諸比丘。應差一比丘與闡陀
<a class="t" id="t0021b25"></a>
親善者往諫如上。次眾多比丘次僧。諸比丘
<a class="t" id="t0021b26"></a>
受教。三反不受。以是白佛。佛以是事集比丘
<a class="t" id="t0021b27"></a>
僧。更種種遙責闡陀已。告諸比丘。以十利故。
<a class="t" id="t0021b28"></a>
為諸比丘結戒。從今是戒應如是說。若比丘
<a class="t" id="t0021b29"></a>
惡性難共語。與諸比丘同學經戒數數犯罪。
<a class="t" id="t0021c01"></a>
諸比丘如法如律諫其所犯。答言。大德。汝莫
<a class="t" id="t0021c02"></a>
語我若好若惡。我亦不以好惡語汝。諸比丘
<a class="t" id="t0021c03"></a>
復語言。汝莫作自我不可共語。汝當為諸比
<a class="t" id="t0021c04"></a>
丘說如法。諸比丘亦當為汝說如法。如是展
<a class="t" id="t0021c05"></a>
轉相教轉相出罪成如來眾。如是諫堅持不
<a class="t" id="t0021c06"></a>
捨。應第二第三諫。第二第三諫。捨是事善。不
<a class="t" id="t0021c07"></a>
捨者僧伽婆尸沙。惡性難共語者。不受教誨
<a class="t" id="t0021c08"></a>
無恭敬心。自是非彼。同學經戒者。經謂一切
<a class="t" id="t0021c09"></a>
佛教。戒謂波羅提木叉。差一親厚諫若捨一
<a class="t" id="t0021c10"></a>
突吉羅悔乃至不諫自捨皆如上說。<span class="rule-number">十二竟</span></p>
<a class="t" id="t0021c11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>