<!DOCTYPE html>
<html data-prev="lzh-mi-bu-vb-ss12" data-next="lzh-mi-bu-vb-an1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bu-vb-ss13">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 13</span>
<span class="mirror-right">僧伽婆尸沙十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0021c11"></a>
佛在舍衛城。爾時吉羅邑有二比丘。一名頞
<a class="t" id="t0021c12"></a>
髀二名分那婆。藪行惡行污他家。作種種非
<a class="t" id="t0021c13"></a>
威儀事。自結華鬘亦教人結。自著教人著。與
<a class="t" id="t0021c14"></a>
女人同床坐。共槃食飲酒噉肉歌舞伎樂。作
<a class="t" id="t0021c15"></a>
諸鳥獸種種之聲。亦作鳥獸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍時像蒱博
<a class="t" id="t0021c16"></a>
嬉戲倒行擲絕彈指眴眼。向於女人角戾面
<a class="t" id="t0021c17"></a>
目吐舌張口。作如是等身口意惡。破於戒見
<a class="t" id="t0021c18"></a>
威儀正命。時五百比丘威儀具足。從迦夷國
<a class="t" id="t0021c19"></a>
來到此邑。至時持<span class="gaiji">鉢<!--gaiji,缽,1[金*本],2&#x9262;,3-->
</span>入村乞食。諸居士見咸
<a class="t" id="t0021c20"></a>
作是言。此諸比丘從何處來。低頭默然狀如
<a class="t" id="t0021c21"></a>
孝子。不知與人交接言語。我此自有二賢比
<a class="t" id="t0021c22"></a>
丘。多才多藝善悅人心。何用此輩久留邑里。
<a class="t" id="t0021c23"></a>
並不與食空<span class="gaiji">鉢<!--gaiji,缽,1[金*本],2&#x9262;,3-->
</span>而出。時舍利弗目連。亦從迦
<a class="t" id="t0021c24"></a>
夷來向此邑。頞髀等聞作是念。此二人來。必
<a class="t" id="t0021c25"></a>
為我等作惡名聲斷我供養。便往語諸居士
<a class="t" id="t0021c26"></a>
言。須臾當有二比丘來。一名目連。善知幻術
<a class="t" id="t0021c27"></a>
現種種變。二名舍利弗。善知<span class="gaiji">呪<!--gaiji,咒,1[口*兄],2&#x546A;,3-->
</span>法巧言惑人。
<a class="t" id="t0021c28"></a>
汝若同心不為彼惑。我當住此。若不能者正
<a class="t" id="t0021c29"></a>
爾便去。諸居士言。長老安住。我終不為彼之
<a class="t" id="t0022a01"></a>
所惑。二人既到。諸居士皆將大小迎逆問訊
<a class="t" id="t0022a02"></a>
頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。於是目連為現神變。分
<a class="t" id="t0022a03"></a>
身百千還合為一。石壁皆過履水如地。坐
<a class="t" id="t0022a04"></a>
臥空中如鳥飛翔。身至梵天手捫日月。身上
<a class="t" id="t0022a05"></a>
出火身下出水。身上出水身下出火。或現半
<a class="t" id="t0022a06"></a>
身或現全身。東踊西沒西踊東沒。南踊北
<a class="t" id="t0022a07"></a>
沒北踊南沒。中踊邊沒邊踊中沒。現神變
<a class="t" id="t0022a08"></a>
已還坐本處。時諸居士竊相謂言。目連善知
<a class="t" id="t0022a09"></a>
幻術。此則然矣。於是舍利弗為說妙法。初中
<a class="t" id="t0022a10"></a>
後善善義善味具足清白梵行之相。說是法
<a class="t" id="t0022a11"></a>
已默然而住。時諸居士亦復相語。舍利弗善
<a class="t" id="t0022a12"></a>
知<span class="gaiji">呪<!--gaiji,咒,1[口*兄],2&#x546A;,3-->
</span>法。亦復驗矣。於是眾人都不信受。無有
<a class="t" id="t0022a13"></a>
供養。爾時彼邑有二優婆塞。一名富闍。二
<a class="t" id="t0022a14"></a>
名優樓伽。信樂佛法見諦得果。常好布施供
<a class="t" id="t0022a15"></a>
養沙門。聞舍利弗目連從迦夷來。共出迎之
<a class="t" id="t0022a16"></a>
頭面禮足。為說妙法示教利喜。聞法已白舍
<a class="t" id="t0022a17"></a>
利弗言。此邑有二比丘。常作種種非威儀事。
<a class="t" id="t0022a18"></a>
廣說如上。近有五百比丘。威儀庠序入村乞
<a class="t" id="t0022a19"></a>
食。空<span class="gaiji">鉢<!--gaiji,缽,1[金*本],2&#x9262;,3-->
</span>而出唯願大德。以此白佛。於是二人。
<a class="t" id="t0022a20"></a>
為優婆塞更說妙法示教利喜已。還舍衛城。
<a class="t" id="t0022a21"></a>
具以白佛。佛以是事集比丘僧。告阿難。汝往
<a class="t" id="t0022a22"></a>
彼邑與二比丘作驅出羯磨。阿難白佛。彼惡
<a class="t" id="t0022a23"></a>
比丘非沙門。自言沙門常作不淨。心已敗壞。
<a class="t" id="t0022a24"></a>
我若獨往。彼必肆惡隨意惱我。佛告阿難。如
<a class="t" id="t0022a25"></a>
是如是如汝所說。汝今便可將諸比丘隨意
<a class="t" id="t0022a26"></a>
多少到彼集眾。然後乃舉頞髀等罪。白四羯
<a class="t" id="t0022a27"></a>
磨驅出彼邑。一比丘唱言。大德僧聽。此某甲
<a class="t" id="t0022a28"></a>
比丘行惡行污他家。行惡行皆見聞知。污
<a class="t" id="t0022a29"></a>
他家亦見聞知。僧今驅出此邑。若僧時到僧
<a class="t" id="t0022b01"></a>
忍聽。白如是。大德僧聽。此某甲比丘。行惡行
<a class="t" id="t0022b02"></a>
污他家。行惡行皆見聞知。污他家亦見聞知。
<a class="t" id="t0022b03"></a>
僧今驅出此邑。誰諸長老忍默然不忍者說。
<a class="t" id="t0022b04"></a>
如是第二第三。僧已驅出某甲竟。僧忍默然
<a class="t" id="t0022b05"></a>
故是事如是持。阿難受教。將五百比丘往到
<a class="t" id="t0022b06"></a>
彼邑。諸居士聞阿難與五百比丘來。出迎問
<a class="t" id="t0022b07"></a>
訊頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。阿難即集眾乃至羯
<a class="t" id="t0022b08"></a>
磨。羯磨竟。彼二比丘猶故不去。諸比丘問。汝
<a class="t" id="t0022b09"></a>
何故不去。答言。阿難等隨愛恚癡畏。是故不
<a class="t" id="t0022b10"></a>
去。何以故。有如是等同罪比丘。有驅者有不
<a class="t" id="t0022b11"></a>
驅者。諸比丘言。汝莫說阿難等隨愛恚癡畏。
<a class="t" id="t0022b12"></a>
有如是等同罪比丘。有驅者有不驅者。汝等
<a class="t" id="t0022b13"></a>
行惡行污他家。行惡行皆見聞知。污他家亦
<a class="t" id="t0022b14"></a>
見聞知。汝出去不應住此。諸比丘如是諫。堅
<a class="t" id="t0022b15"></a>
持不捨。以是事白佛。佛以是事集比丘僧。種
<a class="t" id="t0022b16"></a>
種遙責彼比丘已語諸比丘。應差一與彼親厚
<a class="t" id="t0022b17"></a>
比丘往諫如上。次眾多比丘次僧。諸比丘受
<a class="t" id="t0022b18"></a>
教。三反不受。以是白佛。佛以是事集比丘僧。
<a class="t" id="t0022b19"></a>
重遙責已告諸比丘。以十利故。為諸比丘結
<a class="t" id="t0022b20"></a>
戒。從今是戒應如是說。若比丘依聚落住。行
<a class="t" id="t0022b21"></a>
惡行污他家。行惡行皆見聞知。污他家亦見
<a class="t" id="t0022b22"></a>
聞知。諸比丘語彼比丘。汝行惡行污他家。行
<a class="t" id="t0022b23"></a>
惡行皆見聞知。污他家亦見聞知。汝出去不
<a class="t" id="t0022b24"></a>
應此中住。彼比丘言。諸大德。隨愛恚癡畏。何
<a class="t" id="t0022b25"></a>
以故。有如是等同罪比丘。有驅者有不驅者。
<a class="t" id="t0022b26"></a>
諸比丘復語言。汝莫作是語。諸大德隨愛恚
<a class="t" id="t0022b27"></a>
癡畏。有如是等同罪比丘。有驅者有不驅者。
<a class="t" id="t0022b28"></a>
汝行惡行污他家。行惡行皆見聞知。污他家
<a class="t" id="t0022b29"></a>
亦見聞知。汝捨是隨愛恚癡畏語。汝出去不
<a class="t" id="t0022c01"></a>
應此中住。如是諫堅持不捨。應第二第三諫。
<a class="t" id="t0022c02"></a>
第二第三諫。捨是事善。不捨者僧伽婆尸沙。</p>
<a class="t" id="t0022c03"></a>
<p>
<a class="sc" id="2"></a>
<a class="t-linehead" id="t-linehead0022c03"></a>
行惡行者。作身口意惡行。污他家者。令他家
<a class="t" id="t0022c04"></a>
不復信樂佛法。見者眼自見。聞者從可信人
<a class="t" id="t0022c05"></a>
聞。知者遠近皆知。差一親厚諫。若捨一突
<a class="t" id="t0022c06"></a>
吉羅悔。乃至不諫自捨。皆如上說。<span class="rule-number">十三竟</span></p>
<a class="t" id="t0022c07"></a>
<p class="endsection">
<span class="t-juanname">五分律卷第三</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>