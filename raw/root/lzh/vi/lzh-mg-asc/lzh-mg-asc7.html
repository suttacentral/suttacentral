<!DOCTYPE html>
<html data-prev="lzh-mg-asc-vagga6" data-next="lzh-mg-bi-vb-pj1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-asc-vagga7">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Abhisamācārika</span>
<span class="mirror-right">威儀法</span> </p>
<h1 class="mirror-row">
<span class="mirror-left latin">Vagga 7. Padīpa</span>
<span class="mirror-right">燈</span> </h1>
</div>
<p>
<a class="sc" id="1"></a>
<a class="t-linehead" id="t-linehead0512c11"></a>
佛住舍衛城。爾時諸比丘闇中入禪坊倒地。
<a class="t" id="t0512c12"></a>
諸比丘以是因緣往白世尊。佛言。從今日聽
<a class="t" id="t0512c13"></a>
然燈。時六群比丘當直然燈。以口吹滅以手
<a class="t" id="t0512c14"></a>
扇滅以衣扇滅。復放下風擾亂諸坐禪比丘。
<a class="t" id="t0512c15"></a>
比丘以是因緣往白世尊。佛言。從今已後然
<a class="t" id="t0512c16"></a>
燈法應如是。云何如是。應從最下次第當直
<a class="t" id="t0512c17"></a>
當直人應預辦木鑽牛屎於食屋中宿火不得
<a class="t" id="t0512c18"></a>
頓然燈。當置火一邊漸次然之然燈時當先
<a class="t" id="t0512c19"></a>
然照舍利及形像前燈。禮拜已當出滅之。次
<a class="t" id="t0512c20"></a>
然廁屋中。若坐禪時至者。應然禪坊中。應
<a class="t" id="t0512c21"></a>
唱言。諸大德<span class="gaiji">呪<!--gaiji,咒,1[口*兄],2&#x546A;,3-->
</span>願燈隨喜。次然道經行處次
<a class="t" id="t0512c22"></a>
然閣道頭。若多油者廁屋中當竟夜然若油
<a class="t" id="t0512c23"></a>
少者人行斷當滅。滅已次滅道經行處。次滅
<a class="t" id="t0512c24"></a>
閣道頭。次滅禪坊中燈。滅禪坊中燈時
<a class="t" id="t0512c25"></a>
不得卒滅。當言諸大德敷褥欲滅燈。便以手
<a class="t" id="t0512c26"></a>
遮唱言。燈欲滅燈欲滅。不聽用口吹滅手扇
<a class="t" id="t0512c27"></a>
滅及衣扇滅當<span class="gaiji">敧<!--gaiji,敧,1[敲-高+(立/(可-一))],2,3-->
</span>折頭燋去。至後夜時當復
<a class="t" id="t0512c28"></a>
起先然廁屋。次然道經行處。次然閣道頭。
<a class="t" id="t0512c29"></a>
次然禪坊中。然禪坊中時不得卒入然。當
<a class="t" id="t0513a01"></a>
唱言。諸大德燈欲入燈欲入。次唱說偈曉欲
<a class="t" id="t0513a02"></a>
滅時。當先滅閣道頭。次滅行處。次滅廁屋中。
<a class="t" id="t0513a03"></a>
次滅禪坊中燈。然燈法應如是。若不如是
<a class="t" id="t0513a04"></a>
越威儀法也。</p>
<a class="t" id="t0513a05"></a>
<p>
<a class="sc" id="2"></a>
<a class="t-linehead" id="t-linehead0513a05"></a>
佛住舍衛城。爾時諸比丘禪坊中坐禪低
<a class="t" id="t0513a06"></a>
仰而睡。諸比丘以是因緣往白世尊。佛言。從
<a class="t" id="t0513a07"></a>
今已後。應行禪杖。六群比丘行禪杖時。擣比
<a class="t" id="t0513a08"></a>
丘<span class="gaiji">脇<!--gaiji,脅,1[月*劦],2&#x8107;,3-->
</span>肋。彼即驚喚殺我長老諸比丘以是因
<a class="t" id="t0513a09"></a>
緣往白世尊乃至佛言。從今日後。應如是行
<a class="t" id="t0513a10"></a>
禪杖。作禪杖法應用竹若<span class="gaiji">［竺－二＋韋］<!--gaiji,,1[竺-二+韋],2&#x25BE4;,3-->
</span>長八肘物。裹兩
<a class="t" id="t0513a11"></a>
頭。下坐應行。行時不得覆頭覆右肩著革屣。
<a class="t" id="t0513a12"></a>
當偏袒右肩。若有睡者不得卒急喚起。不得
<a class="t" id="t0513a13"></a>
擣<span class="gaiji">脇<!--gaiji,脅,1[月*劦],2&#x8107;,3-->
</span>。當併邊以杖拄前三搖復不覺者。若
<a class="t" id="t0513a14"></a>
在左邊當拄右膝。若在右邊當拄左膝。覺
<a class="t" id="t0513a15"></a>
已當起取杖而行。亦不得覆頭覆右肩。當偏
<a class="t" id="t0513a16"></a>
袒而行。若睡者眾多。不得如牛一時併起應
<a class="t" id="t0513a17"></a>
兩人三人起。年少應行杖。若和上阿闍梨睡。
<a class="t" id="t0513a18"></a>
亦應令起。恭敬法故。應起取杖。弟子不得
<a class="t" id="t0513a19"></a>
與杖當自行。行杖人不得隨瞋愛而求其過。
<a class="t" id="t0513a20"></a>
當攝六情一心思惟。若有睡眠者應與彼取
<a class="t" id="t0513a21"></a>
杖人不得嫌恨。當作是念。彼今與我除陰蓋。
<a class="t" id="t0513a22"></a>
益我不少。念已應起行。若有睡者應與。行
<a class="t" id="t0513a23"></a>
禪杖法應如是。若不如是越威儀法也。</p>
<a class="t" id="t0513a24"></a>
<p>
<a class="sc" id="3"></a>
<a class="t-linehead" id="t-linehead0513a24"></a>
佛住舍衛城。爾時比丘行禪杖。天寒手戰。諸
<a class="t" id="t0513a25"></a>
比丘以是因緣往白世尊。佛言。從今日後應
<a class="t" id="t0513a26"></a>
作丸。六群比丘行丸時。擲胸擲面。比丘驚言
<a class="t" id="t0513a27"></a>
殺我諸比丘以是因緣往白世尊。佛言。從今
<a class="t" id="t0513a28"></a>
日後。作丸法擲丸法應如是。云何如是。作丸
<a class="t" id="t0513a29"></a>
法應用若線若毛若<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>作。不得令太堅。不
<a class="t" id="t0513b01"></a>
得太軟。行法當先與中央人。若有睡者不得
<a class="t" id="t0513b02"></a>
趣擲頭面。當擲前前人。恭敬法故應起取。
<a class="t" id="t0513b03"></a>
取已還坐。若和上阿闍梨睡者不得置亦應
<a class="t" id="t0513b04"></a>
與丸。彼恭敬法故應起。弟子應代行丸。彼應
<a class="t" id="t0513b05"></a>
還坐不得俠恨求過。得丸者當作是念。彼今
<a class="t" id="t0513b06"></a>
與我除陰覆饒益不少。行丸法應如是。若不
<a class="t" id="t0513b07"></a>
如是越威儀法。</p>
<a class="t" id="t0513b08"></a>
<p>
<a class="sc" id="4"></a>
<a class="t-linehead" id="t-linehead0513b08"></a>
佛住舍衛城。爾時六群比丘禪坊戶前脫革
<a class="t" id="t0513b09"></a>
屣。以底相拍。如提乾魚而入。亂坐禪比丘。
<a class="t" id="t0513b10"></a>
諸比丘以是因緣往白世尊。乃至佛言。從今
<a class="t" id="t0513b11"></a>
已後。禪坊中脫革屣應如是。云何如是。不
<a class="t" id="t0513b12"></a>
聽禪坊戶前拍革屣。若地有覆者。當脫持
<a class="t" id="t0513b13"></a>
入。不得如提乾魚。當以底相搭。衣覆而入。
<a class="t" id="t0513b14"></a>
當著右邊尼師檀下。若地無覆者。當徐徐著
<a class="t" id="t0513b15"></a>
入。脫已而坐。禪坊內革屣應如是。若不如
<a class="t" id="t0513b16"></a>
是越威儀法。</p>
<a class="t" id="t0513b17"></a>
<p>
<a class="sc" id="5"></a>
<a class="t-linehead" id="t-linehead0513b17"></a>
佛住舍衛城。爾時六群比丘禪坊內立。抖
<a class="t" id="t0513b18"></a>
擻尼師檀作聲。亂諸比丘。諸比丘以是因緣
<a class="t" id="t0513b19"></a>
往白世尊。佛言。從今已後。禪坊中尼師
<a class="t" id="t0513b20"></a>
檀應如是。云何如是。不得禪坊中抖擻尼
<a class="t" id="t0513b21"></a>
師檀。當中襞褻置左肩上而去。到已中
<a class="t" id="t0513b22"></a>
屈疊敷而坐來時亦當襞褻著肩上而還。若
<a class="t" id="t0513b23"></a>
欲置常處者當中掩之。還時當徐舒而坐。禪
<a class="t" id="t0513b24"></a>
坊中尼師檀應如是。若不如是越威儀法。</p>
<a class="t" id="t0513b25"></a>
<p>
<a class="sc" id="6"></a>
<a class="t-linehead" id="t-linehead0513b25"></a>
佛住舍衛城。爾時六群比丘禪坊中故大謦
<a class="t" id="t0513b26"></a>
欬作聲。亂諸比丘。諸比丘以是因緣往白世
<a class="t" id="t0513b27"></a>
尊。乃至佛言。從今已後。禪坊中謦欬應如
<a class="t" id="t0513b28"></a>
是。云何如是。若欲謦欬時不得放恣故大作
<a class="t" id="t0513b29"></a>
聲。當掩口徐徐作聲。若大不可制當起出。
<a class="t" id="t0513c01"></a>
出已欬竟還入。若猶故不止者。當語知事人
<a class="t" id="t0513c02"></a>
已去。謦欬法應如是。若不如是越威儀法。</p>
<a class="t" id="t0513c03"></a>
<p>
<a class="sc" id="7"></a>
<a class="t-linehead" id="t-linehead0513c03"></a>
佛住舍衛城。爾時六群比丘以草根以縷以
<a class="t" id="t0513c04"></a>
屑。散著鼻中連啑作聲。亂坐禪比丘。諸比丘
<a class="t" id="t0513c05"></a>
以是因緣往白世尊。佛言。從今已後。啑應
<a class="t" id="t0513c06"></a>
如是。云何如是。禪坊中啑者不得放恣大
<a class="t" id="t0513c07"></a>
啑。若啑來時當忍以手掩鼻。若不可忍者。應
<a class="t" id="t0513c08"></a>
手遮鼻而啑。勿使涕唾污濺比坐。若有啑者
<a class="t" id="t0513c09"></a>
不得言語。若上座啑者應言和南。下坐者默
<a class="t" id="t0513c10"></a>
然。啑法應如是。若不如是越威儀法。</p>
<a class="t" id="t0513c11"></a>
<p>
<a class="sc" id="8"></a>
<a class="t-linehead" id="t-linehead0513c11"></a>
佛住舍衛城。爾時六群比丘禪坊中欠呿。
<a class="t" id="t0513c12"></a>
張口舒臂頻申骨節作聲。亂諸比丘。諸比丘
<a class="t" id="t0513c13"></a>
以是因緣往白世尊。乃至佛言。從今已後。
<a class="t" id="t0513c14"></a>
頻申欠呿法應如是。云何如是。若坐禪坊內
<a class="t" id="t0513c15"></a>
坐欠呿欲來時。不得放恣大欠呿頻申作聲。
<a class="t" id="t0513c16"></a>
應當自制。若不可忍者。當手覆口徐徐欠。
<a class="t" id="t0513c17"></a>
不得亂比坐。頻申時當先舉一手下已次舉
<a class="t" id="t0513c18"></a>
一手。欠呿頻申法應如是。若不如是越威儀
<a class="t" id="t0513c19"></a>
法。</p>
<a class="t" id="t0513c20"></a>
<p>
<a class="sc" id="9"></a>
<a class="t-linehead" id="t-linehead0513c20"></a>
佛住舍衛城。爾時六群比丘禪房中坐。把搔
<a class="t" id="t0513c21"></a>
擖擖作聲。亂諸比丘。諸比丘以是因緣往
<a class="t" id="t0513c22"></a>
白世尊。乃至佛言。從今已後。應如是把
<a class="t" id="t0513c23"></a>
搔。云何如是。不得大把搔令擖擖作聲。不
<a class="t" id="t0513c24"></a>
得用指甲及木把搔。若大痒者當以手摩若
<a class="t" id="t0513c25"></a>
指頭刮。把搔法應如是。若不如是越威儀法。</p>
<a class="t" id="t0513c26"></a>
<p>
<a class="sc" id="10"></a>
<a class="t-linehead" id="t-linehead0513c26"></a>
佛住舍衛城爾時六群比丘<span class="gaiji">飡<!--gaiji,餐,1[冰-水+食],2&#x98E1;,3-->
</span>
<span class="gaiji">麨<!--gaiji,,1[麩-夫+少],2&#x9EA8;,3-->
</span>噉豆多飲酪
<a class="t" id="t0513c27"></a>
漿。在禪坊中四角頭坐。迭互放氣<span class="gaiji">麁<!--gaiji,麤,1[色-巴+鹿],2&#x9E81;,3-->
</span>細作
<a class="t" id="t0513c28"></a>
聲而言。長老。此聲調和甚好不。以手把氣
<a class="t" id="t0513c29"></a>
而拄他鼻言。長老香不。諸比丘以是因緣
<a class="t" id="t0514a01"></a>
往白世尊。乃至佛言。從今已後。下風事應如
<a class="t" id="t0514a02"></a>
是。云何如是。不得故食多氣物用作調戲。禪
<a class="t" id="t0514a03"></a>
房中若急下風來者當制。若不可忍者。當向
<a class="t" id="t0514a04"></a>
下坐。若下坐處有僧上座者。應還向上座。放
<a class="t" id="t0514a05"></a>
氣時不得令大作聲擾亂比坐。若食上下風
<a class="t" id="t0514a06"></a>
來者亦向下坐。勿令擾亂比坐。若和上阿闍
<a class="t" id="t0514a07"></a>
梨長老比丘前者。當出去在下風勿令臭熏。
<a class="t" id="t0514a08"></a>
若共賈客道行。不得在前縱氣。若氣來不可
<a class="t" id="t0514a09"></a>
忍者當下道在下風放之。放下風法應如是。
<a class="t" id="t0514a10"></a>
若不如是越威儀法。</p>
<a class="t" id="t0514a11"></a>
<blockquote class="gatha">
<p>
然燈行禪杖　　擲丸持革屣
<a class="t" id="t0514a12"></a>
<br>
尼師檀謦欬　　啑及頻申欠
<a class="t" id="t0514a13"></a>
<br>
把搔及下風　　第七跋渠竟</p>
</blockquote>
<a class="t" id="t0514a14"></a>
<p>
<a class="sc" id="11"></a>
<a class="t-linehead" id="t-linehead0514a14"></a>
云何是威儀非威儀。威儀者二部比尼隨順
<a class="t" id="t0514a15"></a>
行。是名威儀。不隨順行是名非威儀。威儀
<a class="t" id="t0514a16"></a>
眾學越惡心無心觸女人一切心悔越比
<a class="t" id="t0514a17"></a>
尼威儀竟。</p>
<a class="t" id="t0514a18"></a>
<p class="endsection">
<span class="t-juanname">摩訶僧祇律卷第三十五</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>