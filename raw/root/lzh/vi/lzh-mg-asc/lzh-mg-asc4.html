<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-asc-vagga4">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Abhisamācārika</span>
<span class="mirror-right">威儀法</span> </p>
<h1 class="mirror-row">
<span class="mirror-left latin">Vagga 4. Āgantuka</span>
<span class="mirror-right">客比丘</span> </h1>
</div>
<p>
<a class="sc" id="1"></a>
<a class="t-linehead" id="t-linehead0507b04"></a>
佛住舍衛城爾時六群比丘閉僧坊門共坐
<a class="t" id="t0507b05"></a>
言談。客比丘來打門喚不聞。即便踰牆入。
<a class="t" id="t0507b06"></a>
舊比丘問言。長老從何處入。答言踰牆入。舊
<a class="t" id="t0507b07"></a>
比丘言。汝何故踰牆入。客比丘言。汝何故閉
<a class="t" id="t0507b08"></a>
門喚而不應。如是共諍往白世尊。佛言。從今
<a class="t" id="t0507b09"></a>
已後。不得閉門語話。亦不得踰牆而入。從今
<a class="t" id="t0507b10"></a>
已後。客比丘應如是。舊比丘應如是。云何如
<a class="t" id="t0507b11"></a>
是。客比丘行時。應持戶鉤漉水囊針筒。行伴
<a class="t" id="t0507b12"></a>
一人有者一切無罪。乃至都無者。舉眾有罪。
<a class="t" id="t0507b13"></a>
道路若有病者。當代擔衣<span class="gaiji">鉢<!--gaiji,缽,1[金*本],2&#x9262;,3-->
</span>。不得在前遠
<a class="t" id="t0507b14"></a>
去。應扶持而去。若不能行者。當借索乘致
<a class="t" id="t0507b15"></a>
之。若道中有露濕者。年少當在前。若畏賊虎
<a class="t" id="t0507b16"></a>
狼時。老者應在中央。若欲使賊起慈心者。應
<a class="t" id="t0507b17"></a>
老者在前。若經聚落路邊見有支提者。當按
<a class="t" id="t0507b18"></a>
常道行。不得下道左旋右旋。暮欲宿時。當先
<a class="t" id="t0507b19"></a>
遣二年少比丘在前求宿處。索非時漿及塗
<a class="t" id="t0507b20"></a>
足油前食後食。去者當著衣鉤紐。白非時入
<a class="t" id="t0507b21"></a>
聚落。得已應還報言。已得住處。若有池水井
<a class="t" id="t0507b22"></a>
水。當澡浴著衣紐。展轉相白而入。若欲飲
<a class="t" id="t0507b23"></a>
石蜜漿者當在外飲。勿使人生疑呼出家人
<a class="t" id="t0507b24"></a>
非時食。不得擔荷而入。當分衣物徐持共入。
<a class="t" id="t0507b25"></a>
若得唱言隨所安者。後人不白入者無罪。不
<a class="t" id="t0507b26"></a>
得餘道去。若道上有覆無罪。若聚落中有精
<a class="t" id="t0507b27"></a>
舍者應往。若阿練若處者。邊有池水井水亦
<a class="t" id="t0507b28"></a>
應當澡洗而入。不得擔荷。當共分張衣物
<a class="t" id="t0507b29"></a>
脫革屣杖貫。若有支提者當右旋。不得高大
<a class="t" id="t0507c01"></a>
語大聲入。見舊比丘。不得唱咄咄汝故在此
<a class="t" id="t0507c02"></a>
也。汝此中生還此中死。不離此野干食。舊比
<a class="t" id="t0507c03"></a>
丘不得言。咄咄如囚脫枷鎖。已四五年不可
<a class="t" id="t0507c04"></a>
得見。客比丘不得言。汝幾歲我應得此房。不
<a class="t" id="t0507c05"></a>
得問明日誰作前食後食有好食不。舊比丘
<a class="t" id="t0507c06"></a>
不得閉門語話。若欲舍後泥作及作餘事者。
<a class="t" id="t0507c07"></a>
當使園民若沙彌維那守門。若閉門者客比
<a class="t" id="t0507c08"></a>
丘不得踰牆而入。應持門鉤開入。若喚開門
<a class="t" id="t0507c09"></a>
入已。舊比丘應問汝幾歲。應答言。我爾許
<a class="t" id="t0507c10"></a>
歲。舊比丘言。若爾許歲者。得如是床褥。當問
<a class="t" id="t0507c11"></a>
大小行處。不得臨時方問。次應問眾僧制限。
<a class="t" id="t0507c12"></a>
舊比丘應語僧一切制限。某甲家覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨
<a class="t" id="t0507c13"></a>
莫往。某甲家狗惡。某甲家不信。客比丘早起
<a class="t" id="t0507c14"></a>
不得便乞食去。應問是住處。有前食後食不。
<a class="t" id="t0507c15"></a>
舊比丘應語。長老莫乞食。乞食疲苦或不如
<a class="t" id="t0507c16"></a>
意。此中有前食後食。若行伴已去者。不得語
<a class="t" id="t0507c17"></a>
言。長老賈客已去故可及。應語。長老可小停
<a class="t" id="t0507c18"></a>
息正爾復有伴耳。若有急事必欲去者。應給
<a class="t" id="t0507c19"></a>
糧食囑累行伴。如是客比丘舊比丘法當如
<a class="t" id="t0507c20"></a>
是。若不如是越威儀法。</p>
<a class="t" id="t0507c21"></a>
<p>
<a class="sc" id="2"></a>
<a class="t-linehead" id="t-linehead0507c21"></a>
佛住舍衛城。爾時六群比丘洗<span class="gaiji">脚<!--gaiji,腳,1[腳-谷+去],2&#x811A;,3-->
</span>而並俗話
<a class="t" id="t0507c22"></a>
弄水。諸比丘以是因緣往白世尊。佛言。從
<a class="t" id="t0507c23"></a>
今日後。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>應當如舍利弗法也。</p>
<a class="t" id="t0507c24"></a>
<p>
<a class="sc" id="3"></a>
<a class="t-linehead" id="t-linehead0507c24"></a>
佛住王舍城迦蘭陀竹園。時舍利弗著入聚
<a class="t" id="t0507c25"></a>
落衣。持<span class="gaiji">鉢<!--gaiji,缽,1[金*本],2&#x9262;,3-->
</span>入城次行乞食。威儀庠審來去
<a class="t" id="t0507c26"></a>
視瞻。屈伸俯仰著衣持<span class="gaiji">鉢<!--gaiji,缽,1[金*本],2&#x9262;,3-->
</span>。守攝諸根心不外
<a class="t" id="t0507c27"></a>
亂。似得妙法潤澤之相婆羅門見已作是念。
<a class="t" id="t0507c28"></a>
是沙門釋子在於人間現持威儀。至屏處已
<a class="t" id="t0507c29"></a>
必無法則。我當逐看。若見放恣當以手拍頭。
<a class="t" id="t0508a01"></a>
即便尋後。於是舍利弗在聚落中及阿練若
<a class="t" id="t0508a02"></a>
處威儀不改。到住處已持<span class="gaiji">鉢<!--gaiji,缽,1[金*本],2&#x9262;,3-->
</span>置一處。抖擻僧
<a class="t" id="t0508a03"></a>
伽梨襞褻置常處。敷坐床。持洗<span class="gaiji">脚<!--gaiji,腳,1[腳-谷+去],2&#x811A;,3-->
</span>板及甖水
<a class="t" id="t0508a04"></a>
自近而坐復取革屣抖擻放地。次取巾拭膞。
<a class="t" id="t0508a05"></a>
還取革屣以底相搭。合捉以巾拂之。次以水
<a class="t" id="t0508a06"></a>
漬巾。拭一隻革屣鼻及綱紐。次拭根。次拭第
<a class="t" id="t0508a07"></a>
二者亦如是。還復拭初捉者<span class="gaiji">脚<!--gaiji,腳,1[腳-谷+去],2&#x811A;,3-->
</span>指處。次拭<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="t0508a08"></a>
跟處。還拭第二者亦爾。次浣巾捩已曬之。
<a class="t" id="t0508a09"></a>
次洗手。洗手已以右手瀉水。左手洗左膞。
<a class="t" id="t0508a10"></a>
次洗右膞次洗<span class="gaiji">脚<!--gaiji,腳,1[腳-谷+去],2&#x811A;,3-->
</span>。婆羅門見已發歡喜心言。
<a class="t" id="t0508a11"></a>
尊者淨潔如是。此殘水亦當可飲。我婆羅門
<a class="t" id="t0508a12"></a>
事淨水法不及是淨。時舍利弗因婆羅門發
<a class="t" id="t0508a13"></a>
歡喜心而為說法。得法眼淨。諸比丘白佛言。
<a class="t" id="t0508a14"></a>
世尊。甚善婆羅門。見舍利弗洗<span class="gaiji">脚<!--gaiji,腳,1[腳-谷+去],2&#x811A;,3-->
</span>威儀淨故
<a class="t" id="t0508a15"></a>
發歡喜心乃至如是。佛言非但今日歡喜。過
<a class="t" id="t0508a16"></a>
去世時已曾如是。如生經中廣說。爾時長者
<a class="t" id="t0508a17"></a>
子舍利弗是。爾時賊者今婆羅門是。時諸天
<a class="t" id="t0508a18"></a>
見已而說偈言。</p>
<a class="t" id="t0508a19"></a>
<blockquote class="gatha">
<p>
<a class="sc" id="4"></a>
淨潔好威儀　　因是得善利
<a class="t" id="t0508a20"></a>
<br>
如水淨影現　　學威儀最勝
<a class="t" id="t0508a21"></a>
<br>
來時懷惡心　　既見反歡喜
<a class="t" id="t0508a22"></a>
<br>
不學善威儀　　必為賊所害</p>
</blockquote>
<a class="t" id="t0508a23"></a>
<p>
<a class="sc" id="5"></a>
<a class="t-linehead" id="t-linehead0508a23"></a>
若比丘聚落中還時。應脫入聚落衣抖擻襞
<a class="t" id="t0508a24"></a>
褻著常處。著園中衣。敷坐床。聚洗<span class="gaiji">脚<!--gaiji,腳,1[腳-谷+去],2&#x811A;,3-->
</span>板
<a class="t" id="t0508a25"></a>
盛水甖自近。以巾拂<span class="gaiji">脚<!--gaiji,腳,1[腳-谷+去],2&#x811A;,3-->
</span>塵土。次捉革屣以底
<a class="t" id="t0508a26"></a>
相搭。持巾拂之。次漬巾拭一隻鼻綱紐。次拭
<a class="t" id="t0508a27"></a>
根。次拭第二隻亦如是。還復取初捉者。先
<a class="t" id="t0508a28"></a>
拭<span class="gaiji">脚<!--gaiji,腳,1[腳-谷+去],2&#x811A;,3-->
</span>指間。次拭<span class="gaiji">脚<!--gaiji,腳,1[腳-谷+去],2&#x811A;,3-->
</span>跟處。次拭第二者亦爾。
<a class="t" id="t0508a29"></a>
次浣巾絞捩曬之。莫使塵生蟲食。然後洗
<a class="t" id="t0508b01"></a>
手。若水器在右邊。應先洗左膞次洗右膞
<a class="t" id="t0508b02"></a>
然後洗<span class="gaiji">脚<!--gaiji,腳,1[腳-谷+去],2&#x811A;,3-->
</span>。不得以捉水手揩<span class="gaiji">脚<!--gaiji,腳,1[腳-谷+去],2&#x811A;,3-->
</span>。應一手瀉水
<a class="t" id="t0508b03"></a>
一手摩。若二人者。一人澆一人洗。不得太
<a class="t" id="t0508b04"></a>
多用水棄。當籌量用。不得覆頭覆右肩。當
<a class="t" id="t0508b05"></a>
偏袒坐。不得洗<span class="gaiji">脚<!--gaiji,腳,1[腳-谷+去],2&#x811A;,3-->
</span>時坐禪睡眠不淨觀及誦
<a class="t" id="t0508b06"></a>
經。竟當避去勿妨餘人。若最在後洗者。得誦
<a class="t" id="t0508b07"></a>
經無罪。若水盡者。不得默然置之。當語知
<a class="t" id="t0508b08"></a>
水家令益。若不能者。乃至自益一澡罐水。
<a class="t" id="t0508b09"></a>
使得一人用直。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>法應如是。若不如是越
<a class="t" id="t0508b10"></a>
威儀法也。</p>
<a class="t" id="t0508b11"></a>
<p>
<a class="sc" id="6"></a>
<a class="t-linehead" id="t-linehead0508b11"></a>
佛住舍衛城。爾時六群比丘洗<span class="gaiji">脚<!--gaiji,腳,1[腳-谷+去],2&#x811A;,3-->
</span>。濕<span class="gaiji">脚<!--gaiji,腳,1[腳-谷+去],2&#x811A;,3-->
</span>著革
<a class="t" id="t0508b12"></a>
屣。革屣染色。脫著<span class="gaiji">脚<!--gaiji,腳,1[腳-谷+去],2&#x811A;,3-->
</span>污僧床褥。諸比丘以是
<a class="t" id="t0508b13"></a>
因緣往白世尊。佛言呼六群比丘來。來已
<a class="t" id="t0508b14"></a>
佛問比丘。汝實爾不。答言。實爾世尊。佛言。
<a class="t" id="t0508b15"></a>
從今日已後。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>時應如是。當<span class="gaiji">竪<!--gaiji,豎,1[豎-豆+立],2&#x7AEA;,3-->
</span>革屣耳令
<a class="t" id="t0508b16"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>乾已乃著革屣若多人待者。當以手捋水
<a class="t" id="t0508b17"></a>
以巾拭之然後著革屣。不得以濕<span class="gaiji">脚<!--gaiji,腳,1[腳-谷+去],2&#x811A;,3-->
</span>蹈僧淨
<a class="t" id="t0508b18"></a>
好作地。當令燥已乃入。若是一人洗處者不
<a class="t" id="t0508b19"></a>
應拭當待燥已著革屣應護塵土。若急欲坐
<a class="t" id="t0508b20"></a>
禪誦經經行者。乃至手拭巾拂塵土而去。洗
<a class="t" id="t0508b21"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>法應如是。若不如是越威儀法。</p>
<a class="t" id="t0508b22"></a>
<p>
<a class="sc" id="7"></a>
<a class="t-linehead" id="t-linehead0508b22"></a>
佛住舍衛城。爾時僧淨水。蔓荼羅。諸比丘
<a class="t" id="t0508b23"></a>
取水洗<span class="gaiji">脚<!--gaiji,腳,1[腳-谷+去],2&#x811A;,3-->
</span>洗手面洗<span class="gaiji">鉢<!--gaiji,缽,1[金*本],2&#x9262;,3-->
</span>。用已繚繫瓮頭印
<a class="t" id="t0508b24"></a>
封戶。而入聚落乞食。後有客比丘來瞋嫌言。
<a class="t" id="t0508b25"></a>
何故閉淨水屋印封而去。時諸比丘以是因
<a class="t" id="t0508b26"></a>
緣往白世尊。乃至佛言。從今已後。春月當如
<a class="t" id="t0508b27"></a>
是安水。若大瓮小瓮若瓶當以淨物覆口
<a class="t" id="t0508b28"></a>
以繩繚繫之。若瓦若石若木作蓋覆上。內應
<a class="t" id="t0508b29"></a>
置<span class="gaiji">［戀－心＋廾］<!--gaiji,,1[戀-心+廾],2&#x22376;,3-->
</span>水器水中應著波多梨華瞻婆華須摩
<a class="t" id="t0508c01"></a>
那華。如是比令水香美。有名水。如巴連弗邑
<a class="t" id="t0508c02"></a>
有輸奴水。王舍城有溫泉水。波羅奈城有佛
<a class="t" id="t0508c03"></a>
遊行池水。瞻婆國有恒水。舍衛城有石蜜水。
<a class="t" id="t0508c04"></a>
沙祇國有懸注水。僧伽施國有石蜜水。摩偷
<a class="t" id="t0508c05"></a>
羅國有。遙扶那水。如是比水不聽洗<span class="gaiji">脚<!--gaiji,腳,1[腳-谷+去],2&#x811A;,3-->
</span>手面
<a class="t" id="t0508c06"></a>
及<span class="gaiji">鉢<!--gaiji,缽,1[金*本],2&#x9262;,3-->
</span>。若病須水應與滿<span class="gaiji">鉢<!--gaiji,缽,1[金*本],2&#x9262;,3-->
</span>。若食上欲行水者。
<a class="t" id="t0508c07"></a>
當先淨水洗手洗器然後行水。受水人當護
<a class="t" id="t0508c08"></a>
左手令淨受水。若手污者當澆。若以葉承取
<a class="t" id="t0508c09"></a>
亦用葉拭膩口。飲時不得沒脣。不得使器緣
<a class="t" id="t0508c10"></a>
著額。當拄脣而飲。飲時不得盡飲。當留少許。
<a class="t" id="t0508c11"></a>
掏盪已從口處棄之。行水人當好護淨器。若
<a class="t" id="t0508c12"></a>
見沒脣著額者。當放置一處。以草作識令人
<a class="t" id="t0508c13"></a>
知不淨。若能以水洗者可更行。若非時行飲
<a class="t" id="t0508c14"></a>
者。行飲人先淨洗手洗器而行。受飲人亦應
<a class="t" id="t0508c15"></a>
淨洗手受。若不洗者當以葉若淨衣承器底
<a class="t" id="t0508c16"></a>
受如上。乃至口處棄。若浴室中行飲者。當
<a class="t" id="t0508c17"></a>
以葉承器底拄脣而飲。餘如上說。若禪坊中
<a class="t" id="t0508c18"></a>
行飲時。地有覆者應持器承。若坐相離者。一
<a class="t" id="t0508c19"></a>
人行器一人行水。餘如上說。如是名好水。不
<a class="t" id="t0508c20"></a>
得用洗<span class="gaiji">脚<!--gaiji,腳,1[腳-谷+去],2&#x811A;,3-->
</span>手面盪<span class="gaiji">鉢<!--gaiji,缽,1[金*本],2&#x9262;,3-->
</span>。亦不得作餘用棄之。
<a class="t" id="t0508c21"></a>
若有作衣<span class="gaiji">鉢<!--gaiji,缽,1[金*本],2&#x9262;,3-->
</span>事須者。可權貸用還償。若水自
<a class="t" id="t0508c22"></a>
恣用者隨意取無罪。水應如是用。若不如是
<a class="t" id="t0508c23"></a>
越威儀法也。</p>
<a class="t" id="t0508c24"></a>
<p>
<a class="sc" id="8"></a>
<a class="t-linehead" id="t-linehead0508c24"></a>
佛住王舍城耆域童子菴婆羅園。爾時耆域
<a class="t" id="t0508c25"></a>
童子往至佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面白佛言。
<a class="t" id="t0508c26"></a>
世尊。願聽諸比丘溫室浴。能除冷陰得安樂
<a class="t" id="t0508c27"></a>
住。佛言。聽溫室浴。復次佛住舍衛城。爾時世
<a class="t" id="t0508c28"></a>
尊聽溫室浴。時六群比丘聞打洗浴揵椎時。
<a class="t" id="t0508c29"></a>
便先入浴室。頓著薪炭已閉戶取汗而住。外
<a class="t" id="t0509a01"></a>
比丘索開戶。不肯與開而言。諸長老且住待
<a class="t" id="t0509a02"></a>
火然。便多用薪炭屑水都盡。方開戶而喚言。
<a class="t" id="t0509a03"></a>
諸長老可入。諸比丘既入。復於外閉戶。諸比
<a class="t" id="t0509a04"></a>
丘熱悶喚索開戶。答言。長老。且住取汗能愈
<a class="t" id="t0509a05"></a>
疥癬。而復於外用水屑都盡。以器覆地然後
<a class="t" id="t0509a06"></a>
開戶言。長老可出。出已熱悶求水。復語言。長
<a class="t" id="t0509a07"></a>
老。稍用如世尊所說。乃至水亦當節量用。諸
<a class="t" id="t0509a08"></a>
比丘以是因緣往白世尊。乃至佛言。浴室應
<a class="t" id="t0509a09"></a>
如是作。浴法應如是浴。室應方作若圓作。當
<a class="t" id="t0509a10"></a>
安戶作向。向法內寬外小。若一若二安開向
<a class="t" id="t0509a11"></a>
物通<span class="gaiji">烟<!--gaiji,煙,1[火*因],2&#x70DF;,3-->
</span>道。屋內應以塼石。砌底作<span class="gaiji">竈<!--gaiji,灶,1[穴/土/黽],2&#x7AC8;,3-->
</span>令底廣
<a class="t" id="t0509a12"></a>
上狹。去地半肘通<span class="gaiji">烟<!--gaiji,煙,1[火*因],2&#x70DF;,3-->
</span>道邊安火朼。若<span class="gaiji">竈<!--gaiji,灶,1[穴/土/黽],2&#x7AC8;,3-->
</span>在右
<a class="t" id="t0509a13"></a>
邊。左邊安戶扇。若在左邊。右邊安戶扇。短作
<a class="t" id="t0509a14"></a>
戶扂令易開閉。前應作衣屋安龍牙撅懸衣
<a class="t" id="t0509a15"></a>
處。若欲浴時。使園民先掃屋間塵埃蟲網。以
<a class="t" id="t0509a16"></a>
水灑地淨掃。應辦薪炭釜鑊<span class="gaiji">瓫<!--gaiji,盆,1[分/瓦],2&#x74EB;,3-->
</span>瓮。先安薪
<a class="t" id="t0509a17"></a>
炭然後打揵椎。不得太早。著火令然盡乃
<a class="t" id="t0509a18"></a>
打揵椎。打揵椎時。應知為浴一切僧為浴
<a class="t" id="t0509a19"></a>
徒眾。為別屋隨事應去若一切浴者應次第
<a class="t" id="t0509a20"></a>
去。應各自以腰帶繫衣作識安衣架上。入時
<a class="t" id="t0509a21"></a>
不得掉兩臂而入。一手遮前而入。一人入一
<a class="t" id="t0509a22"></a>
人出。有後入者先人應與處。不得越器物
<a class="t" id="t0509a23"></a>
及長老比丘上過。當徐徐入。若和上阿闍
<a class="t" id="t0509a24"></a>
梨在內者不得在外待言何時出。應當脫
<a class="t" id="t0509a25"></a>
衣入與揩洗。若欲與人揩者。當白和上阿
<a class="t" id="t0509a26"></a>
闍梨。若先白者無罪。若火熾者年少當近火。
<a class="t" id="t0509a27"></a>
若火弱者長老應近。當徐徐用水。不得污濺
<a class="t" id="t0509a28"></a>
邊人。若弟子揩時不得一時舉兩手。當先令
<a class="t" id="t0509a29"></a>
揩一臂。一手覆前竟已次揩一臂。內水已閉
<a class="t" id="t0509b01"></a>
戶而坐令身汗。當行油。若以盞子。若以手等
<a class="t" id="t0509b02"></a>
行。屑末亦爾。若檀越言自恣與。當籌量用
<a class="t" id="t0509b03"></a>
水。若甖量分用者。當齊所得器。不得長用
<a class="t" id="t0509b04"></a>
餘分。若言各自辦水者。有水者得入。無者不
<a class="t" id="t0509b05"></a>
得入。若有弟子言和上阿闍梨但入我當與
<a class="t" id="t0509b06"></a>
水。亦當籌量用。若優婆塞園民言但入我當
<a class="t" id="t0509b07"></a>
與水。雖爾亦應節用。若近池水得自恣用無
<a class="t" id="t0509b08"></a>
罪。不聽露地裸浴。若水齊腰腋得用無罪。
<a class="t" id="t0509b09"></a>
若坐水中至臍亦得出已。自取衣著他衣正
<a class="t" id="t0509b10"></a>
理而去。洗浴已若直欲去。應語園民應舉
<a class="t" id="t0509b11"></a>
浴器物若比丘後來言長老但去我自舉者。
<a class="t" id="t0509b12"></a>
應去。後者摒擋舉物覆火。浴法應如是。若
<a class="t" id="t0509b13"></a>
不如是越威儀法也。</p>
<a class="t" id="t0509b14"></a>
<p>
<a class="sc" id="9"></a>
<a class="t-linehead" id="t-linehead0509b14"></a>
佛住舍衛城。爾時世尊五日一行諸比丘房。
<a class="t" id="t0509b15"></a>
見淨<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>器物處處狼藉。佛知而故問。是何器
<a class="t" id="t0509b16"></a>
物狼藉乃爾。乃至佛言。從今日後。不得令
<a class="t" id="t0509b17"></a>
器物縱橫如是。若摩摩帝若直月。當使園民
<a class="t" id="t0509b18"></a>
若沙彌摒擋。若摩摩帝若直月不用意見者。
<a class="t" id="t0509b19"></a>
便應使淨人摒擋。若銅鐵釜鑊銚器。應使淨
<a class="t" id="t0509b20"></a>
人淨洗以泥塗上覆著淨<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>屋內。若瓦釜銚
<a class="t" id="t0509b21"></a>
鑊亦爾。覆地以塼瓦。鎮之。木瓮木杓亦應
<a class="t" id="t0509b22"></a>
洗淨舉之。若簟席當應日曬懸舉竹篋。簸
<a class="t" id="t0509b23"></a>
箕漉米箕亦應懸舉勿使蟲噉。飯篋飯朼
<a class="t" id="t0509b24"></a>
淨洗懸舉。囊襆及漉水囊亦應懸舉勿令蟲
<a class="t" id="t0509b25"></a>
食。擣藥杵臼不得用已放地。當淨洗覆著
<a class="t" id="t0509b26"></a>
常處。食<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>淨屋不得視穿漏不治。若草覆草
<a class="t" id="t0509b27"></a>
補乃至泥覆者當泥補。穿壞者當塞。當數掃
<a class="t" id="t0509b28"></a>
除。若內燋薪時當摒擋著一處。煮染器及
<a class="t" id="t0509b29"></a>
盛染<span class="gaiji">瓫<!--gaiji,盆,1[分/瓦],2&#x74EB;,3-->
</span>不得用已捨去。當淨洗治覆置常處。
<a class="t" id="t0509c01"></a>
浣衣木<span class="gaiji">瓫<!--gaiji,盆,1[分/瓦],2&#x74EB;,3-->
</span>用已。亦當淨洗舉置常處。曬衣繩
<a class="t" id="t0509c02"></a>
亦不得用已繚亂放地。當<span class="gaiji">［糸＊爭］<!--gaiji,,1[糸*爭],2&#x42EB;,3-->
</span>卷置常處。釿
<a class="t" id="t0509c03"></a>
斧鋸鑿鍬钁梯橙。此是四方僧物。用已當
<a class="t" id="t0509c04"></a>
摒擋著常處。後人須者取易得不致疲苦。若
<a class="t" id="t0509c05"></a>
須用者當與。若二人一時索者當先與上座。
<a class="t" id="t0509c06"></a>
若上座用久。年少小用者。當先與年少。若
<a class="t" id="t0509c07"></a>
二人俱小用者。當先與上座。器物法應如是。
<a class="t" id="t0509c08"></a>
若不如是越威儀法也。</p>
<a class="t" id="t0509c09"></a>
<p>
<a class="sc" id="10"></a>
<a class="t-linehead" id="t-linehead0509c09"></a>
佛住舍衛城。爾時眾多比丘共一房住。時有
<a class="t" id="t0509c10"></a>
比丘衣架上自取衣。拽他衣墮地餘比丘夜
<a class="t" id="t0509c11"></a>
出大小行。<span class="gaiji">脚<!--gaiji,腳,1[腳-谷+去],2&#x811A;,3-->
</span>蹈衣上。衣主求衣不見。乃至
<a class="t" id="t0509c12"></a>
於地得之。諸比丘以是因緣往白世尊。佛言。
<a class="t" id="t0509c13"></a>
從今已後。衣應如是。若眾多人共一房住者。
<a class="t" id="t0509c14"></a>
衣應各自襞褻以葉著內。若他衣架上。以
<a class="t" id="t0509c15"></a>
腰繩繫之。復不得持和上衣阿闍梨衣裹
<a class="t" id="t0509c16"></a>
己衣。當持己衣覆和上阿闍梨衣。若春時
<a class="t" id="t0509c17"></a>
多塵土者。當持己衣覆上若夏地濕者。當
<a class="t" id="t0509c18"></a>
持己衣著下。不得使房中有塵土。當數數水
<a class="t" id="t0509c19"></a>
灑之巨摩塗地。不得持衣捻捉唾壺大小便
<a class="t" id="t0509c20"></a>
器捉革屣。不得盛糞掃拾巨摩若有垢膩當
<a class="t" id="t0509c21"></a>
數浣染縫。視衣當如皮想。衣法應如是。若不
<a class="t" id="t0509c22"></a>
如是越威儀法。</p>
<a class="t" id="t0509c23"></a>
<blockquote class="gatha">
<p>
客比丘并舊　　洗足并拭足
<a class="t" id="t0509c24"></a>
<br>
淨水及飲法　　溫室亦洗浴
<a class="t" id="t0509c25"></a>
<br>
淨<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>并衣法　　第四跋渠竟</p>
</blockquote>
<a class="t" id="t0509c26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>