<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali18">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">Campeyyapucchā</span>
<span class="mirror-right">問瞻波法</span> </h1>
</div>
<p>
<a class="sc" id="1"></a>
<a class="t-linehead" id="t-linehead0402b21"></a>
問若睡眠比丘眾僧擯。得名擯不。答若聞白<a class="t" id="t0402b22"></a>已睡眠得名擯。問若眾僧睡眠擯一比丘。是<a class="t" id="t0402b23"></a>比丘得名擯不。答若眾僧聞白已睡眠得名<a class="t" id="t0402b24"></a>擯。問若亂語憒<span class="gaiji">閙<!--gaiji,鬧,1[門@市],2&#x9599;,3-->
</span>時擯比丘。得名擯不。答<a class="t" id="t0402b25"></a>乃至四比丘聞白聲得名擯。問賊住比丘。擯<a class="t" id="t0402b26"></a>比丘。不共住人種種不共住人別住比丘狂<a class="t" id="t0402b27"></a>人散亂心人病壞心人足數。擯比丘。得名<a class="t" id="t0402b28"></a>擯不。答不得。若癡比丘未作癡羯磨。諸<a class="t" id="t0402b29"></a>比丘不得離作布薩及諸羯磨。若作癡羯磨<a class="t" id="t0402c01"></a>已若來不來。諸比丘隨意作布薩及諸羯<a class="t" id="t0402c02"></a>磨。問頗比丘眾僧事未訖從坐處起不得波<a class="t" id="t0402c03"></a>逸提耶。答有。若大小行若不離聞處是問<a class="t" id="t0402c04"></a>如佛言比丘不現前不應作羯磨。若作。<a class="t" id="t0402c05"></a>諸比丘得罪。頗有比丘。不現前作羯磨。不<a class="t" id="t0402c06"></a>得罪耶。答有。諸比丘尼。為比丘不現前。與<a class="t" id="t0402c07"></a>作不禮拜不共語不問訊不供養羯磨是。問<a class="t" id="t0402c08"></a>如佛言不自首不應作羯磨。頗有不自首得<a class="t" id="t0402c09"></a>作羯磨耶。答有。若比丘不自首。比丘尼僧。<a class="t" id="t0402c10"></a>得作不禮拜不共語不問訊不供養羯磨。諸<a class="t" id="t0402c11"></a>比丘在地。有事人在高上。得作羯磨不。答<a class="t" id="t0402c12"></a>不得。諸比丘在高上。有事人在地。得作羯<a class="t" id="t0402c13"></a>磨不。答不得。諸比丘在界內。有事人在界<a class="t" id="t0402c14"></a>外。得作羯磨不。答不得。諸比丘在界外。<a class="t" id="t0402c15"></a>有事人在界內。得作羯磨不。答不得。諸比<a class="t" id="t0402c16"></a>丘有事人俱在界內。若坐若立。得作羯磨。<a class="t" id="t0402c17"></a>問受法比丘。與不受法比丘作羯磨。得羯<a class="t" id="t0402c18"></a>磨不。答不得。不受法比丘。與受法比丘作<a class="t" id="t0402c19"></a>羯磨。得羯磨不。答不得。受法比丘。以不受<a class="t" id="t0402c20"></a>法比丘足數作羯磨。得羯磨不。答不得。不<a class="t" id="t0402c21"></a>受法比丘。以受法比丘足數作羯磨。得羯<a class="t" id="t0402c22"></a>磨不。答不得。問頗有界內一時四處作羯<a class="t" id="t0402c23"></a>磨不得罪耶。答有。四處展轉與欲得。問頗<a class="t" id="t0402c24"></a>一比丘。於四住處中作羯磨。不得罪耶。答<a class="t" id="t0402c25"></a>有。若床榻材木連接四界得。問頗一足數<a class="t" id="t0403a01"></a>比丘。足四住處作羯磨。不得罪耶。答有。若<a class="t" id="t0403a02"></a>床榻材木連接四界。若坐若立得。<span class="rule-number">瞻波法竟</span></p>
<a class="t" id="t0403a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>