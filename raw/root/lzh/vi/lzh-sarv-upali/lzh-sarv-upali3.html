<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali3">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">Third section of questions</span>
<span class="mirror-right">問殺事第三</span> </h1>
</div>
<a class="t" id="t0381b03"></a>
<p>
<a class="sc" id="1"></a>
<a class="t-linehead" id="t-linehead0381b03"></a>
優波離問佛。若比丘以<span class="gaiji">呪<!--gaiji,咒,1[口*兄],2&#x546A;,3-->
</span>術。變身作畜生形。<a class="t" id="t0381b04"></a>奪人命。得波羅夷不。答若自憶念我是比丘。<a class="t" id="t0381b05"></a>得波羅夷。若不憶念偷蘭遮。問頗有比丘殺<a class="t" id="t0381b06"></a>母得大福不得罪耶。答有。愛名為母。若殺<a class="t" id="t0381b07"></a>得大福。不得罪也。問頗有比丘殺父得大福<a class="t" id="t0381b08"></a>不得罪耶。答有。漏名為父。殺得大福不得<a class="t" id="t0381b09"></a>罪也。問若比丘作方便欲殺母而殺非母。得<a class="t" id="t0381b10"></a>波羅夷并逆罪耶。答不得。得偷蘭遮。問若<a class="t" id="t0381b11"></a>比丘作方便。欲殺非母。而自殺母。得波羅<a class="t" id="t0381b12"></a>夷并逆罪耶。答不得。得偷蘭遮。若比丘作<a class="t" id="t0381b13"></a>方便。欲殺人而殺非人。得偷蘭遮。若比丘<a class="t" id="t0381b14"></a>作方便。欲殺非人而殺人。得突吉羅。問若<a class="t" id="t0381b15"></a>比丘作方便。欲殺阿羅漢。而殺非阿羅漢。<a class="t" id="t0381b16"></a>得波羅夷并逆罪耶。答不得。得偷蘭遮。問<a class="t" id="t0381b17"></a>若比丘作方便。欲殺非阿羅漢。而殺阿羅漢。<a class="t" id="t0381b18"></a>得波羅夷并逆罪耶。答不得。得偷蘭遮。問<a class="t" id="t0381b19"></a>若比丘實是阿羅漢比丘。謂非羅漢生惡心<a class="t" id="t0381b20"></a>殺。得波羅夷并逆罪耶。答得波羅夷。亦得<a class="t" id="t0381b21"></a>逆罪。問若比丘實非阿羅漢比丘。謂是阿<a class="t" id="t0381b22"></a>羅漢。生惡心殺。得波羅夷并逆罪耶。答得<a class="t" id="t0381b23"></a>波羅夷。不得逆罪。問有一女人棄加羅邏。<a class="t" id="t0381b24"></a>一女人還取用。後生子。何者是母。答先者<a class="t" id="t0381b25"></a>是也。問比丘殺何母。得波羅夷并逆罪耶。<a class="t" id="t0381b26"></a>答殺先母得波羅夷并逆罪。問若是子欲出<a class="t" id="t0381b27"></a>家應問何母。答應問後者。問頗比丘墮人胎<a class="t" id="t0381b28"></a>不犯波羅夷耶。答有。若人懷畜生是。問<a class="t" id="t0381b29"></a>頗比丘墮畜生胎犯波羅夷耶。答有。若畜<a class="t" id="t0381c01"></a>生懷人是。問若比丘欲殺父母。方便作殺<a class="t" id="t0381c02"></a>因緣。作已自投深坑。得波羅夷并逆罪耶。<a class="t" id="t0381c03"></a>答父母先死比丘後死。得波羅夷并逆罪。<a class="t" id="t0381c04"></a>若比丘先死父母後死。得偷蘭遮問頗比丘<a class="t" id="t0381c05"></a>欲殺父母。方便作殺因緣。作已持刀自殺。<a class="t" id="t0381c06"></a>得波羅夷并逆罪耶。答若父母先死比丘後<a class="t" id="t0381c07"></a>死。得波羅夷并逆罪。若比丘先死父母後死。<a class="t" id="t0381c08"></a>得偷蘭遮。問頗比丘殺父母不得波羅夷并<a class="t" id="t0381c09"></a>逆罪耶。答有。若比丘病。父母來問訊。比丘<a class="t" id="t0381c10"></a>經行倒父母上。父母若死。比丘無罪。又<a class="t" id="t0381c11"></a>復比丘病。父母扶將歸家。比丘蹴蹶倒父<a class="t" id="t0381c12"></a>母上。父母若死。比丘無罪。若比丘欲殺<a class="t" id="t0381c13"></a>父母。心生疑。是父母非。若心定。知是父母<a class="t" id="t0381c14"></a>殺。得波羅夷并逆罪。若生疑。是人非人。若<a class="t" id="t0381c15"></a>心定。知是人殺。得波羅夷。若人捉賊欲將<a class="t" id="t0381c16"></a>殺。賊得走去。若以官力。若聚落力。追逐是<a class="t" id="t0381c17"></a>賊。比丘逆道來。追者問比丘言。汝見賊不。<a class="t" id="t0381c18"></a>是比丘。先於賊有惡心瞋恨心。語言。我見<a class="t" id="t0381c19"></a>在是處。以是因緣令賊失命。比丘得波羅夷。<a class="t" id="t0381c20"></a>若人將眾多賊欲殺。是賊得走去。若以官力<a class="t" id="t0381c21"></a>若聚落力追逐。是比丘逆道來。追者問比丘<a class="t" id="t0381c22"></a>言。汝見賊不。是賊中或一人。是比丘所瞋<a class="t" id="t0381c23"></a>恨者。比丘言。我見在是處。若得殺。非所瞋<a class="t" id="t0381c24"></a>者偷蘭遮問。若比丘作非母想殺母。得波<a class="t" id="t0381c25"></a>羅夷并逆罪耶。答得波羅夷并逆罪。問比<a class="t" id="t0381c26"></a>丘作母想殺非母。得波羅夷并逆罪耶。答得<a class="t" id="t0381c27"></a>波羅夷。不得逆罪。問若比丘非人想惡心殺<a class="t" id="t0381c28"></a>人。得波羅夷不。答得波羅夷。問若比丘作<a class="t" id="t0381c29"></a>人想惡心殺非人。得波羅夷不。答不得。得<a class="t" id="t0382a01"></a>偷蘭遮。問頗比丘奪人命不得波羅夷耶。答<a class="t" id="t0382a02"></a>有。自殺身無罪。若比丘戲笑打他。若死得<a class="t" id="t0382a03"></a>突吉羅。未受具戒人作殺人方便。未受具戒<a class="t" id="t0382a04"></a>人奪命。得突吉羅。未受具戒人作殺人方<a class="t" id="t0382a05"></a>便。受具戒時奪命。得突吉羅。未受具戒人作<a class="t" id="t0382a06"></a>殺人方便。受具戒人奪命。得波羅夷。受具<a class="t" id="t0382a07"></a>戒時作殺人方便。受具戒時奪命。得突吉羅。<a class="t" id="t0382a08"></a>受具戒時作殺人方便。受具戒已奪命。得波<a class="t" id="t0382a09"></a>羅夷。受具戒人作殺人方便。受具戒人奪命。<a class="t" id="t0382a10"></a>得波羅夷。受具戒人作殺人方便。非具戒人<a class="t" id="t0382a11"></a>奪命。得偷蘭遮。問頗比丘殺人不得波羅夷<a class="t" id="t0382a12"></a>耶。答有。若先破戒若賊住若先來白衣是。<a class="t" id="t0382a13"></a>問頗有不受具戒人殺人得波羅夷耶。答有。<a class="t" id="t0382a14"></a>與學沙彌是也。</p>
<a class="t" id="t0382a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>