<!DOCTYPE html>
<html data-prev="lzh-sarv-ve11b" data-next="lzh-sarv-upali2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali1">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">First section of questions</span>
<span class="mirror-right">問婬第一</span> </h1>
</div>
<a class="t-juannumber" id="juan-52"></a>
<a class="t" id="t0379a01"></a><a class="t" id="t0379a02"></a>
<p class="suttainfo">
<span class="t-juanname">十誦律卷第五十二<span class="t-note">（第九誦之一）</span></span><br>
<a class="t" id="t0379a03"></a><a class="t" id="t0379a04"></a>
<span class="t-byline">後秦北印度三藏弗若多羅譯</span></p>
<a class="t" id="t0379a05"></a>
<a class="t" id="t0379a06"></a>
<p>
<a class="sc" id="1"></a>
<a class="t-linehead" id="t-linehead0379a06"></a>
佛在毘耶離國。長老優波離。往詣佛所頭面<a class="t" id="t0379a07"></a>禮足。於一面坐。問佛言。若比丘<span class="gaiji">呪<!--gaiji,咒,1[口*兄],2&#x546A;,3-->
</span>術自作<a class="t" id="t0379a08"></a>畜生形行婬。得波羅夷不。佛言。若自憶念<a class="t" id="t0379a09"></a>我是比丘。得波羅夷。若不憶念偷蘭遮。又<a class="t" id="t0379a10"></a>問。若二比丘<span class="gaiji">呪<!--gaiji,咒,1[口*兄],2&#x546A;,3-->
</span>術。俱作畜生形共行婬得<a class="t" id="t0379a11"></a>波羅夷不。佛言。若自憶念我是比丘。得波<a class="t" id="t0379a12"></a>羅夷。若不憶念得偷蘭遮。又問。如佛所說。<a class="t" id="t0379a13"></a>與非人女行婬。得波羅夷。云何是非人女。<a class="t" id="t0379a14"></a>答可得捉者是。又問。口中行婬齊何處得波<a class="t" id="t0379a15"></a>羅夷。答節過齒得波羅夷。又問。女人身作<a class="t" id="t0379a16"></a>兩段。比丘還續行婬。得波羅夷不。答言。得。<a class="t" id="t0379a17"></a>又問。女人頭斷口中行婬。得波羅夷不。答<a class="t" id="t0379a18"></a>言。得。又問。女人頭斷於大小便道行婬。得<a class="t" id="t0379a19"></a>波羅夷不。答言。得。又問。餘身分處作孔於<a class="t" id="t0379a20"></a>中行婬。得波羅夷不。答言。不得。得偷蘭遮。<a class="t" id="t0379a21"></a>若出精。得僧伽婆尸沙。又問。若齒外脣裏<a class="t" id="t0379a22"></a>行婬。得何罪。答得偷蘭遮。若出精。得僧<a class="t" id="t0379a23"></a>伽婆尸沙。又問。如佛所說。三道中行婬得<a class="t" id="t0379a24"></a>波羅夷。頗有比丘三道中行婬不得波羅夷<a class="t" id="t0379a25"></a>耶。答言。若不觸四邊若屈。得偷蘭遮。若出<a class="t" id="t0379a26"></a>精。得僧伽婆尸沙。又問。如佛所說。女人命<a class="t" id="t0379a27"></a>終形體不壞行婬得波羅夷。云何名形壞。<a class="t" id="t0379a28"></a>答。若女根爛若墮若乾若虫嚙。是處行婬不<a class="t" id="t0379a29"></a>得波羅夷。得偷蘭遮。若出精。得僧伽婆尸<a class="t" id="t0379b01"></a>沙。又問。云何命終形體不壞。答。若女根不<a class="t" id="t0379b02"></a>爛不墮不乾不虫嚙。是中行婬得波羅夷。又<a class="t" id="t0379b03"></a>問。如佛所說。若死女人身體不壞共行婬得<a class="t" id="t0379b04"></a>波羅夷。云何死女人身壞。答。若女根爛若<a class="t" id="t0379b05"></a>墮若乾若脹若虫嚙。是中行婬不得波羅夷。<a class="t" id="t0379b06"></a>得偷蘭遮。若出精。僧伽婆尸沙。又問。云何<a class="t" id="t0379b07"></a>死女人名不壞。答。若女根不爛不墮不乾不<a class="t" id="t0379b08"></a>脹不虫嚙。是中行婬得波羅夷。又問。若於<a class="t" id="t0379b09"></a>熱<span class="gaiji">猪<!--gaiji,豬,1[狂-王+者],2&#x732A;,3-->
</span>肉中行婬。得波羅夷不。答不得。得<a class="t" id="t0379b10"></a>偷蘭遮。若出精。僧伽婆尸沙。又問。有比丘<a class="t" id="t0379b11"></a>獨入空舍。得波羅夷不。答言有。如藍婆那<a class="t" id="t0379b12"></a>比丘弱脊比丘是。又問。若女人身破裂。比<a class="t" id="t0379b13"></a>丘還合共行婬。得波羅夷不。答不得波羅夷。<a class="t" id="t0379b14"></a>得偷蘭遮。若出精。僧伽婆尸沙。又問。如佛<a class="t" id="t0379b15"></a>所說。若比丘裹男根於三道中行婬。得波羅<a class="t" id="t0379b16"></a>夷。頗有裹而入不得波羅夷耶。答曰。有。以<a class="t" id="t0379b17"></a>厚衣厚皮厚木皮若竹<span class="gaiji">［竺－二＋韋］<!--gaiji,,1[竺-二+韋],2&#x25BE4;,3-->
</span>葉裹。如是行婬不<a class="t" id="t0379b18"></a>得波羅夷。得偷蘭遮。若出精。得僧伽婆尸<a class="t" id="t0379b19"></a>沙。又問。頗有比丘行婬不得波羅夷耶。答<a class="t" id="t0379b20"></a>有。若先破戒。若賊住。若先來白衣。又問。頗<a class="t" id="t0379b21"></a>有不受具戒人行婬得波羅夷耶。答有。與<a class="t" id="t0379b22"></a>學沙彌是也。</p>
<a class="t" id="t0379b23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>