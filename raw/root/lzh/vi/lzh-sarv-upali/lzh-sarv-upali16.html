<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali16">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">Kaṭhinapucchā</span>
<span class="mirror-right">迦絺那衣法竟</span> </h1>
</div>
<p class="suttainfo">
<span class="t-headname">問上第五誦中八法初迦絺那衣法第一</span></p>
<a class="t" id="t0401b04"></a>
<p>
<a class="sc" id="1"></a>
<a class="t-linehead" id="t-linehead0401b04"></a>
優波離問佛。無歲比丘受作迦絺那衣。得名<a class="t" id="t0401b05"></a>受衣不。答言。不得。問與學沙彌受作迦絺<a class="t" id="t0401b06"></a>那衣。得名受不。答不得。問擯人受作迦絺<a class="t" id="t0401b07"></a>那衣。得名受不。答不得。問犯僧殘別住<a class="t" id="t0401b08"></a>人。受作迦絺那衣。得名受不。答不得。問<a class="t" id="t0401b09"></a>比丘如法應量作衣。受作迦絺那衣。得受<a class="t" id="t0401b10"></a>不。答得受。問若比丘如法應量作納衣。得<a class="t" id="t0401b11"></a>受作迦絺那衣不。答得受。問受迦絺那衣<a class="t" id="t0401b12"></a>得幾種利。答得九種利。得至十夜六夜一<a class="t" id="t0401b13"></a>夜。無有五因緣留僧伽梨。無有五因緣留<a class="t" id="t0401b14"></a>雨浴衣。數數食別眾食二時不白得入聚落。<a class="t" id="t0401b15"></a>問諸比丘眾多僧坊共結一界內安居。得安<a class="t" id="t0401b16"></a>居不。答得名安居。諸比丘應住何僧坊。答<a class="t" id="t0401b17"></a>隨意住。應何處自恣。答隨意自恣。何處名<a class="t" id="t0401b18"></a>安居竟。答隨意處至地了是。問何處應與安<a class="t" id="t0401b19"></a>居衣物。答隨自恣處與。又隨安居日多處應<a class="t" id="t0401b20"></a>與。問諸比丘多僧坊。共一界內安居。諸<a class="t" id="t0401b21"></a>比丘自恣竟。受迦絺那衣。是諸比丘皆得<a class="t" id="t0401b22"></a>受不。答得受。問諸比丘眾多僧坊。共一界<a class="t" id="t0401b23"></a>內安居。是諸比丘受自恣竟。受迦絺那衣。<a class="t" id="t0401b24"></a>受已捨是大界。是諸比丘。皆名受迦絺那衣<a class="t" id="t0401b25"></a>不。答皆得。問諸比丘眾多僧坊。共一界內<a class="t" id="t0401b26"></a>安居自恣。自恣竟受迦絺那衣。受已捨是<a class="t" id="t0401b27"></a>大界。捨已捨迦絺那衣。一切比丘。皆名捨<a class="t" id="t0401b28"></a>迦絺那衣不。答隨捨者捨。不捨者不捨。問<a class="t" id="t0401b29"></a>諸比丘安居竟。眾多僧坊共結一界。受迦絺<a class="t" id="t0401c01"></a>那衣。是諸比丘。皆得名受迦絺那衣不。答<a class="t" id="t0401c02"></a>一切比丘得名受迦絺那衣。又問。諸比丘安<a class="t" id="t0401c03"></a>居竟。眾多僧坊共結一界。受迦絺那衣。受<a class="t" id="t0401c04"></a>迦絺那衣已捨是大界。是諸比丘皆名受迦<a class="t" id="t0401c05"></a>絺那衣不。答一切比丘皆得受迦絺那衣。問<a class="t" id="t0401c06"></a>諸比丘安居竟。眾多僧坊共結一界。受迦絺<a class="t" id="t0401c07"></a>那衣。受已捨是大界。捨已捨迦絺那衣。一<a class="t" id="t0401c08"></a>切比丘皆名捨迦絺那衣耶。答捨者捨。不<a class="t" id="t0401c09"></a>捨者不捨。問頗比丘。受檀越請食。前食後<a class="t" id="t0401c10"></a>到餘家。不得波逸提耶。答有。若是請處<a class="t" id="t0401c11"></a>在巷陌市肆邊。問諸比丘四邊僧坊。若八若<a class="t" id="t0401c12"></a>九若十若過。共結一界安居。是諸比丘皆得<a class="t" id="t0401c13"></a>安居不。答皆得。何處應住。答隨意。應何處<a class="t" id="t0401c14"></a>受自恣。答隨意。何處名安居竟。答隨意處<a class="t" id="t0401c15"></a>至地了是。何處應與安居衣物。答隨自恣<a class="t" id="t0401c16"></a>處應與。又隨安居日多處。問諸比丘四邊<a class="t" id="t0401c17"></a>僧坊。若八若九若十若過。共結一界安居。<a class="t" id="t0401c18"></a>諸比丘自恣竟。受迦絺那衣。是諸比丘皆得<a class="t" id="t0401c19"></a>名受不。答得受。問諸比丘四邊僧坊。若八<a class="t" id="t0401c20"></a>若九若十若過。共結一界安居。是諸比丘自<a class="t" id="t0401c21"></a>恣竟。受迦絺那衣已。捨是大界。是諸比丘。<a class="t" id="t0401c22"></a>皆得名受迦絺那衣耶。答皆得。問諸比丘四<a class="t" id="t0401c23"></a>邊僧坊。若八若九若十若過。共結一界安居<a class="t" id="t0401c24"></a>自恣。自恣竟受迦絺那衣。受已捨是大界。<a class="t" id="t0401c25"></a>捨已捨迦絺那衣。一切比丘皆名捨迦絺那<a class="t" id="t0401c26"></a>衣耶。答隨捨者捨。不捨者不捨。問諸比丘<a class="t" id="t0401c27"></a>安居竟。四邊僧坊。若八若九若十若過。共<a class="t" id="t0401c28"></a>結一界受迦絺那衣。是諸比丘皆名得受迦<a class="t" id="t0401c29"></a>絺那衣耶。答一切比丘皆得名受迦絺那衣。<a class="t" id="t0402a01"></a>又問。諸比丘安居竟。四邊僧坊。若八若九若<a class="t" id="t0402a02"></a>十若過。共結一界受迦絺那衣。受已捨是<a class="t" id="t0402a03"></a>大界。是諸比丘皆名受迦絺那衣耶。答一<a class="t" id="t0402a04"></a>切比丘皆得名受迦絺那衣。問諸比丘安居<a class="t" id="t0402a05"></a>竟。四邊僧坊若八若九若十若過。共結一界<a class="t" id="t0402a06"></a>受迦絺那衣。受已捨是大界。捨已捨迦絺<a class="t" id="t0402a07"></a>那衣。一切比丘皆名捨迦絺那衣耶。答捨者<a class="t" id="t0402a08"></a>捨。不捨者不捨。問諸比丘受迦絺那衣。官<a class="t" id="t0402a09"></a>作閏月。何時捨迦絺那衣。答隨安居日數。<a class="t" id="t0402a10"></a>問諸比丘受迦絺那衣已作十四日。客比丘<a class="t" id="t0402a11"></a>來作十五日。若舊比丘隨客比丘。是日作布<a class="t" id="t0402a12"></a>薩。若是日得布施物。應屬誰。答一切。云<a class="t" id="t0402a13"></a>何應分。答等分。第四分與沙彌。問若舊比<a class="t" id="t0402a14"></a>丘受迦絺那衣已出界。客比丘來捨迦絺那<a class="t" id="t0402a15"></a>衣。是日得施物。應屬誰。答或屬安居比丘。或<a class="t" id="t0402a16"></a>屬現前比丘。何者屬安居比丘。何者屬現前<a class="t" id="t0402a17"></a>比丘。若夏末月得屬安居比丘。餘者屬現前<a class="t" id="t0402a18"></a>比丘。問受迦絺那衣。眾僧壞為二部。一切<a class="t" id="t0402a19"></a>眾得名受迦絺那衣耶。答一切得受。問受<a class="t" id="t0402a20"></a>迦絺那衣已。僧壞為二部。一部捨迦絺那衣。<a class="t" id="t0402a21"></a>是迦絺那衣得名捨不。答如法者捨得名捨。<a class="t" id="t0402a22"></a>不如法者捨不得名捨。問不淨衣受作迦<a class="t" id="t0402a23"></a>絺那衣。得名受不。答不得。問後安居人得<a class="t" id="t0402a24"></a>受迦絺那衣不。答不得。問頗有受迦絺那衣<a class="t" id="t0402a25"></a>住處得施物。但此一處自恣比丘得分耶。答<a class="t" id="t0402a26"></a>有。若諸比丘夏末月受迦絺那衣。即夏末<a class="t" id="t0402a27"></a>月捨。是中得施物是。問如佛言。乃至在聞<a class="t" id="t0402a28"></a>處亦名捨迦絺那衣。云何是聞處。答若比<a class="t" id="t0402a29"></a>丘受迦絺那衣在界外。聞僧捨迦絺那衣聲。<a class="t" id="t0402b01"></a>得名捨迦絺那衣。<span class="rule-number">迦絺那衣法竟</span>◎</p>
<a class="t" id="t0402b02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>