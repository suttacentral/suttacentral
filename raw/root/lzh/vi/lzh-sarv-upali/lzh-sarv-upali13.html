<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali13">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">Vassapucchā</span>
<span class="mirror-right">問安居法</span> </h1>
</div>
<p>
<a class="sc" id="1"></a>
<a class="t-linehead" id="t-linehead0399c15"></a>
問若比丘安居己心生疑悔。我得安居不耶。<a class="t" id="t0399c16"></a>是人得名安居不。答言得。是人應與安居衣<a class="t" id="t0399c17"></a>不。答言。應與。問若優婆夷欲出家。遣使到<a class="t" id="t0399c18"></a>比丘所言。大德來。我欲出家。是比丘破安<a class="t" id="t0399c19"></a>居去。應去不。答得去。問比丘尼安居中。<a class="t" id="t0399c20"></a>應與憶念比尼不癡比尼。遣使到比丘所<a class="t" id="t0399c21"></a>言。大德來。今僧與我憶念比尼不癡毘尼。<a class="t" id="t0399c22"></a>是比丘應破安居去不。答得去。若是比丘中<a class="t" id="t0399c23"></a>道。聞是比丘尼命終。若反戒若入外道。若<a class="t" id="t0399c24"></a>八難中一一難起。應去不。答不應去。若去<a class="t" id="t0399c25"></a>得何罪。答得突吉羅。問諸比丘夏三月未竟<a class="t" id="t0399c26"></a>擯比丘。是人應擯不。答應擯。應與安居衣<a class="t" id="t0399c27"></a>分不。答言。不應與。若比丘自恣七日在。<a class="t" id="t0399c28"></a>受宿出界去。無罪。若六日五日四日三日二<a class="t" id="t0399c29"></a>日一日在。受宿出界去。無罪。問安居比丘<a class="t" id="t0400a01"></a>有幾自誓。答有五。<span class="gaiji">鉢<!--gaiji,缽,1[金*本],2&#x9262;,3-->
</span>自誓。衣自誓。時自誓。<a class="t" id="t0400a02"></a>安居自誓。語自誓。問頗比丘在彼房。衣亦<a class="t" id="t0400a03"></a>在彼房。名破安居。亦名離衣宿。亦名壞自<a class="t" id="t0400a04"></a>誓。得罪耶。答言有。若比丘後安居。獨入房<a class="t" id="t0400a05"></a>若置三衣。著床榻上若衣架上。不受七日<a class="t" id="t0400a06"></a>法。飛在上住至於地了。是名破安居。亦名<a class="t" id="t0400a07"></a>離衣宿。亦名違自誓。得罪。問諸比丘眾多<a class="t" id="t0400a08"></a>住處。共一界內安居。自恣竟捨是大界。各<a class="t" id="t0400a09"></a>以寺牆壁作界。是中檀越施安居眾僧現前<a class="t" id="t0400a10"></a>可分物。是物應屬誰。答雖離大界。應屬本<a class="t" id="t0400a11"></a>大界內安居眾僧。云何應分。次第等分。第<a class="t" id="t0400a12"></a>四分與沙彌。問頗有一比丘。四住處安居。<a class="t" id="t0400a13"></a>亦名安居不。答若床榻材木連接四界。是<a class="t" id="t0400a14"></a>中安居。得名安居。又問。是比丘何處應與<a class="t" id="t0400a15"></a>安居施物。答四處一切合與一分。問若比丘<a class="t" id="t0400a16"></a>虛空中受安居。得名安居不。答不得。一切<a class="t" id="t0400a17"></a>虛空無界故。一切僧事諸羯磨不成。問若比<a class="t" id="t0400a18"></a>丘船<span class="gaiji">［簿－尃＋卑］<!--gaiji,,1[簿-尃+卑],2&#x25C7C;,3-->
</span>筏上安居。得名安居不。答若是船<span class="gaiji">［簿－尃＋卑］<!--gaiji,,1[簿-尃+卑],2&#x25C7C;,3-->
</span>
<a class="t" id="t0400a19"></a>
筏上水下水不得。若繫在柱若樹若橛。若<a class="t" id="t0400a20"></a>石沈不移。得安居。是比丘何處應與安居<a class="t" id="t0400a21"></a>衣物分。答即隨船<span class="gaiji">［簿－尃＋卑］<!--gaiji,,1[簿-尃+卑],2&#x25C7C;,3-->
</span>筏上所得。問若比丘。<a class="t" id="t0400a22"></a>不受前安居。不受後安居。名為何人。答是<a class="t" id="t0400a23"></a>破安居無所得人。</p>
<a class="t" id="t0400a24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>