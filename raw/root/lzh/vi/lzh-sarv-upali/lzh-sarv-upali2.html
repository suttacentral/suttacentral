<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali2">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">Second section of questions</span>
<span class="mirror-right">問盜事第二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0379b24"></a>
佛在王舍城。優波離問佛。若比丘於二部眾。<a class="t" id="t0379b25"></a>各八十人。身在眾數中。若口語若取籌。得<a class="t" id="t0379b26"></a>何罪。佛言。得偷蘭遮。若言我在數中故妄<a class="t" id="t0379b27"></a>語。得波逸提。云何得波羅夷。答。若物從<a class="t" id="t0379b28"></a>他手入己手。得波羅夷。又問。有比丘。非錢<a class="t" id="t0379b29"></a>非衣物不覆藏取。以盜心移置異處。得波羅<a class="t" id="t0379c01"></a>夷不。答得。若樗蒲以盜心轉齒是。又問。若<a class="t" id="t0379c02"></a>比丘到賊所語賊言。去來我知物處而實不<a class="t" id="t0379c03"></a>知。得何罪。答故妄語。得波夜提。知賊不能<a class="t" id="t0379c04"></a>得彼物不應說故。得突吉羅。若示是物得五<a class="t" id="t0379c05"></a>錢。若直五錢物入手中。得波羅夷。又問。若<a class="t" id="t0379c06"></a>比丘過關邏應輸稅物而不輸。得何罪。答<a class="t" id="t0379c07"></a>得波羅夷。若估客語比丘。與我過是物。比<a class="t" id="t0379c08"></a>丘與過。若稅物直五錢以上。得波羅夷。若<a class="t" id="t0379c09"></a>估客到關邏。語比丘言。與我過是物稅直<a class="t" id="t0379c10"></a>當與比丘半。比丘若過是物稅直乃至五錢。<a class="t" id="t0379c11"></a>若直五錢得波羅夷。若估客到關。語比丘<a class="t" id="t0379c12"></a>言。與我過是物。稅直盡與汝。比丘若過是稅<a class="t" id="t0379c13"></a>物乃至五錢。若直五錢得波羅夷。若估客<a class="t" id="t0379c14"></a>到關。應輸稅物。比丘示異道令過。斷官稅物。<a class="t" id="t0379c15"></a>是稅物乃至五錢。若直五錢得波羅夷。若估<a class="t" id="t0379c16"></a>客應輸稅物未到關。比丘示異道令過。是稅<a class="t" id="t0379c17"></a>物乃至五錢。若直五錢。斷官稅物故。得偷<a class="t" id="t0379c18"></a>蘭遮。又問。頗有比丘過關應輸稅物乃至五<a class="t" id="t0379c19"></a>錢若直五錢不得波羅夷罪耶。答曰。有。若<a class="t" id="t0379c20"></a>餘人著衣囊中若針筒中。是比丘不知無罪。<a class="t" id="t0379c21"></a>若持物飛過無罪。難數物持過偷蘭遮。<a class="t" id="t0379c22"></a>不可數物持過波羅夷。非關處過偷蘭遮。<a class="t" id="t0379c23"></a>關處過波羅夷。又問。有六種取他物。苦切<a class="t" id="t0379c24"></a>取。輕慢取。以他名字取。觝突取。受寄取。<a class="t" id="t0379c25"></a>出息取。是六種取中。何等取得波羅夷。答。<a class="t" id="t0380a01"></a>除出息取。餘取得波羅夷。若具足取得波<a class="t" id="t0380a02"></a>羅夷。不具足取偷蘭遮。又問。若盜佛舍利得<a class="t" id="t0380a03"></a>何罪。答曰。偷蘭遮。若尊敬心作是念。佛<a class="t" id="t0380a04"></a>亦我師。清淨心取無罪。又問。若盜經卷得<a class="t" id="t0380a05"></a>何罪。答曰。隨計價直犯。若不直五錢偷<a class="t" id="t0380a06"></a>蘭遮。又問。若盜塔寺精舍中供養具。得波<a class="t" id="t0380a07"></a>羅夷不。答。是物若有守護。隨計直犯。若不<a class="t" id="t0380a08"></a>直五錢偷蘭遮。又問。常入出檀越家比丘<a class="t" id="t0380a09"></a>語婦言。汝夫與我爾所物。得何罪。答。若<a class="t" id="t0380a10"></a>詐稱夫語。故妄語得波夜提。若得物直五錢<a class="t" id="t0380a11"></a>已上入手。得波羅夷。若減五錢偷蘭遮。又<a class="t" id="t0380a12"></a>問。若闇處有衣。四比丘以盜心俱取。得波<a class="t" id="t0380a13"></a>羅夷不。佛言。不得。得偷蘭遮。若分割取直<a class="t" id="t0380a14"></a>五錢已上。得波羅夷。若不直五錢得偷蘭<a class="t" id="t0380a15"></a>遮。若橛上有衣物。以盜心取離本處。得波<a class="t" id="t0380a16"></a>羅夷。若選擇時得偷蘭遮。若選擇已取。乃<a class="t" id="t0380a17"></a>至五錢若直五錢物。得波羅夷。若并橛持<a class="t" id="t0380a18"></a>去。得偷蘭遮。問何時得波羅夷。答若離橛<a class="t" id="t0380a19"></a>時得波羅夷。若衣物在架上。比丘盜心取離<a class="t" id="t0380a20"></a>本處。得波羅夷。若選擇時得偷蘭遮。選擇<a class="t" id="t0380a21"></a>已乃至取五錢若直五錢物。得波羅夷。若并<a class="t" id="t0380a22"></a>架持去得偷蘭遮。問何時得波羅夷。答若離<a class="t" id="t0380a23"></a>架時得波羅夷。若比丘語餘比丘言。汝知某<a class="t" id="t0380a24"></a>甲居士有重物不。比丘言。知。是比丘語言。<a class="t" id="t0380a25"></a>汝盜取來。彼比丘隨教取離本處。得波羅<a class="t" id="t0380a26"></a>夷。若不隨教取者偷蘭遮。取者得波羅夷。<a class="t" id="t0380a27"></a>問頗有比丘取不具足物得波羅夷耶。答有。<a class="t" id="t0380a28"></a>若取不具足物價直五錢。得波羅夷。又問。<a class="t" id="t0380a29"></a>頗有比丘重物以盜心處處移轉不犯波羅夷<a class="t" id="t0380b01"></a>耶。答有。若比丘。持和上阿闍梨衣囊。移<a class="t" id="t0380b02"></a>上著下移下著上。一一重物以盜心。若疑惑<a class="t" id="t0380b03"></a>是耶非耶。若取是者波羅夷。是彼所有耶。<a class="t" id="t0380b04"></a>非彼所有耶。若取是彼所有。波羅夷。又問。<a class="t" id="t0380b05"></a>如佛所說。若比丘盜心取他物。乃至五錢若<a class="t" id="t0380b06"></a>直五錢物。得波羅夷。云何是五錢。答若一<a class="t" id="t0380b07"></a>銅錢直十六小銅錢者是。未受具戒人盜心<a class="t" id="t0380b08"></a>取是物。未受具戒人離本處。得突吉羅。未<a class="t" id="t0380b09"></a>受具戒人盜心取是物。受具戒時離本處。得<a class="t" id="t0380b10"></a>突吉羅。未受具戒人盜心取是物。受具戒人<a class="t" id="t0380b11"></a>離本處。得波羅夷。受具戒時盜心取是物。<a class="t" id="t0380b12"></a>受具戒時離本處。得突吉羅。受具戒時盜心<a class="t" id="t0380b13"></a>取是物。受戒竟離本處。得波羅夷。受具戒<a class="t" id="t0380b14"></a>人盜心取是物。受具戒人離本處。得波羅夷。<a class="t" id="t0380b15"></a>受具戒人盜心取是物。非具戒人離本處。得<a class="t" id="t0380b16"></a>偷蘭遮。問如佛所說。有二種盜取地。一相<a class="t" id="t0380b17"></a>言取。二摽相取。若相言得勝取。得波羅夷。<a class="t" id="t0380b18"></a>不勝取得偷蘭遮。若不勝已更作相。若所<a class="t" id="t0380b19"></a>得地乃至直五錢。得波羅夷。房舍亦如是。<a class="t" id="t0380b20"></a>若比丘搖樹落果。若一時墮。隨計直犯。問。<a class="t" id="t0380b21"></a>若比丘取拘耶尼人物。齊幾許得波羅夷。<a class="t" id="t0380b22"></a>答計彼物價直五錢已上。得波羅夷。弗于逮<a class="t" id="t0380b23"></a>亦如是。問。若取<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>單越物。齊幾許得波羅<a class="t" id="t0380b24"></a>夷。答。彼國人無我無所屬故無罪。問。若比<a class="t" id="t0380b25"></a>丘取鐵器銅器。隨計價直犯。問。頗比丘盜<a class="t" id="t0380b26"></a>三錢得波羅夷耶。答曰。得。若錢貴時是。問。<a class="t" id="t0380b27"></a>頗比丘盜五錢不犯波羅夷耶。答有。若錢<a class="t" id="t0380b28"></a>賤時是。若比丘先以盜。心斫衣架。後生自<a class="t" id="t0380b29"></a>心得偷蘭遮。若先以自心斫衣架。後生盜心<a class="t" id="t0380c01"></a>得波羅夷。又問。若比丘破穀倉取穀。云何得<a class="t" id="t0380c02"></a>罪。答。隨時取隨計直犯。問頗有比丘取多<a class="t" id="t0380c03"></a>物不犯波羅夷耶。答有。若取眾未分物是。若<a class="t" id="t0380c04"></a>盜木器。應隨計直犯。問。頗有比丘盜金鬘<a class="t" id="t0380c05"></a>不犯波羅夷耶。答有。取非人金鬘是。又復<a class="t" id="t0380c06"></a>若金鬘不直五錢亦是。若比丘盜水。應隨計<a class="t" id="t0380c07"></a>直犯。若決渠盜水。應隨計直犯。問。頗比丘持<a class="t" id="t0380c08"></a>戒清淨畏罪不與取千錢不得波羅夷耶。答<a class="t" id="t0380c09"></a>有。若生己物想。若同意取。若暫取用。若知<a class="t" id="t0380c10"></a>是物無所屬。若狂若心亂。若病荒錯無罪。若<a class="t" id="t0380c11"></a>居士有千錢在一處。比丘以盜心方便取。居<a class="t" id="t0380c12"></a>士言。是我物持與汝。比丘聞是語已若取。得<a class="t" id="t0380c13"></a>偷蘭遮。問。頗比丘取五錢離本處不犯波羅<a class="t" id="t0380c14"></a>夷耶。答有。若一時取一錢離本處。若二若<a class="t" id="t0380c15"></a>三若四。不一時取五錢。不犯。</p>
<a class="t" id="t0380c16"></a>
<p>
<a class="sc" id="2"></a>
<a class="t-linehead" id="t-linehead0380c16"></a>
有比丘。盜心取他物。自心覆藏。得偷蘭遮。<a class="t" id="t0380c17"></a>自心取他物。他心覆藏。得波羅夷。又問。若<a class="t" id="t0380c18"></a>諸人有五寶若似五寶。藏在地中。若比丘。<a class="t" id="t0380c19"></a>以<span class="gaiji">呪<!--gaiji,咒,1[口*兄],2&#x546A;,3-->
</span>術力若藥草力。若破壞若變色。破他利<a class="t" id="t0380c20"></a>故得何罪。答得偷蘭遮。若比丘。檀越請僧<a class="t" id="t0380c21"></a>食。次未至。自言我應去。故妄語得波夜提。<a class="t" id="t0380c22"></a>若遣使若與信若遣疏。得突吉羅。若是食。<a class="t" id="t0380c23"></a>隨計直犯。又問。若比丘取他不中用錢。得<a class="t" id="t0380c24"></a>何罪。答是錢應隨計價直犯。問頗比丘移<a class="t" id="t0380c25"></a>他重物離本處不得波羅夷耶。答有。他人若<a class="t" id="t0380c26"></a>衣<span class="gaiji">鉢<!--gaiji,缽,1[金*本],2&#x9262;,3-->
</span>若衣物在地。曳去不出界。得偷蘭遮。若<a class="t" id="t0380c27"></a>居士衣在比丘所。比丘盜心方便。作相言是<a class="t" id="t0380c28"></a>我衣。故妄語得波夜提。作方便居士來語比<a class="t" id="t0380c29"></a>丘言。此是我衣。汝欲得者當相與。知居士<a class="t" id="t0381a01"></a>捨已取得偷蘭遮。若比丘治銅作金色過關。<a class="t" id="t0381a02"></a>得偷蘭遮。若問更有物不。實有物而言無。<a class="t" id="t0381a03"></a>故妄語得波夜提。若比丘貸他物。觝言不貸。<a class="t" id="t0381a04"></a>故妄語得波夜提。若先用盡後斷當斷當已。<a class="t" id="t0381a05"></a>得波羅夷。若先斷當後離本處。離本處時得<a class="t" id="t0381a06"></a>波羅夷。若比丘受他寄物。若主問。觝言不<a class="t" id="t0381a07"></a>受。故妄語得波夜提。若先用盡後斷當斷當<a class="t" id="t0381a08"></a>已。得波羅夷。若先斷當後離本處。離本處<a class="t" id="t0381a09"></a>時得波羅夷。若比丘取錢直。應計是錢若取<a class="t" id="t0381a10"></a>似錢。亦應隨計直犯。問頗比丘取多物不得<a class="t" id="t0381a11"></a>波羅夷耶。答有。物雖多不直五錢是未受<a class="t" id="t0381a12"></a>具戒作盜方便。未受具戒人離本處。得突吉<a class="t" id="t0381a13"></a>羅。未受具戒人作盜方便。受具戒時離本處。<a class="t" id="t0381a14"></a>得突吉羅。未受具戒人作盜方便。受具戒<a class="t" id="t0381a15"></a>人離本處。得波羅夷。受具戒時作盜方便。<a class="t" id="t0381a16"></a>受具戒時離本處。得突吉羅。受具戒時作盜<a class="t" id="t0381a17"></a>方便。受具戒已離本處。得波羅夷。受具戒<a class="t" id="t0381a18"></a>人作盜方便。受具戒人離本處。得波羅夷。<a class="t" id="t0381a19"></a>受具戒人作盜方便。非具戒人離本處。得偷<a class="t" id="t0381a20"></a>蘭遮。若諸人有象馬牛羊驢騾駱駝。如是等<a class="t" id="t0381a21"></a>畜生利益人民。若比丘快心故。若截其足。<a class="t" id="t0381a22"></a>若壞餘身分。若放令去。得偷蘭遮。若諸人<a class="t" id="t0381a23"></a>有象馬牛羊驢騾駱駝。如是等畜生利益人<a class="t" id="t0381a24"></a>民。比丘快心故。解放令去。得偷蘭遮。若比<a class="t" id="t0381a25"></a>丘為盜方便。變形作比丘尼。比丘尼離本<a class="t" id="t0381a26"></a>處。得波羅夷。若比丘尼為盜方便。變形作<a class="t" id="t0381a27"></a>比丘。比丘離本處。得波羅夷。問頗比丘盜<a class="t" id="t0381a28"></a>他重物不得波羅夷耶。答有。先破戒若賊<a class="t" id="t0381a29"></a>住若先來白衣是。問頗有不受具戒人盜他<a class="t" id="t0381b01"></a>重物得波羅夷耶。答有。與學沙彌是。</p>
<a class="t" id="t0381b02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>