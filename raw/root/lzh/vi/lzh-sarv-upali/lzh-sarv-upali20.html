<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-upali20">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Upāliparipucchā</span>
<span class="mirror-right">比丘中優波離問部</span> </p>
<h1 class="mirror-row">
<span class="mirror-left latin">Samuccayapucchā</span>
<span class="mirror-right">般茶盧伽法</span> </h1>
</div>
<a class="t-juannumber" id="juan-55"></a>
<a class="t" id="t0403b21"></a><a class="t" id="t0403b22"></a><a class="t" id="t0403b23"></a><a class="t" id="t0403b24"></a>
<p class="suttainfo">
<span class="t-juanname">十誦律卷第五十五<span class="t-note">（第九誦之四）</span></span><a class="t" id="t0403b25"></a><a class="t" id="t0403b26"></a><br>
<span class="t-byline">後秦北印度三藏弗若多羅譯</span><a class="t" id="t0403b27"></a><br>
<span class="t-headname">◎問順行法第五</span></p>
<a class="t" id="t0403b28"></a>
<p>
<a class="sc" id="1"></a>
<a class="t-linehead" id="t-linehead0403b28"></a>
優波離問佛。頗有比丘。即是別住人。即是<a class="t" id="t0403b29"></a>別住竟人。即是行摩那埵人即是行摩那埵<a class="t" id="t0403c01"></a>竟人耶。答有。若比丘出精。得僧伽婆尸沙<a class="t" id="t0403c02"></a>罪。是罪不覆藏。是人從僧乞六夜行摩那埵。<a class="t" id="t0403c03"></a>僧與此比丘六夜摩那埵。是比丘六夜行摩<a class="t" id="t0403c04"></a>那埵時。爾所日已行竟。更作出精。得僧伽<a class="t" id="t0403c05"></a>婆尸沙罪。是第二罪亦不覆藏。是比丘復從<a class="t" id="t0403c06"></a>僧乞六夜行摩那埵。僧復與此比丘六夜摩<a class="t" id="t0403c07"></a>那埵。是人行六夜摩那埵時。爾所日已行竟。<a class="t" id="t0403c08"></a>更故出精。得僧伽婆尸沙罪。是罪覆藏。是<a class="t" id="t0403c09"></a>比丘隨覆藏日。從僧乞別住。是比丘隨覆藏<a class="t" id="t0403c10"></a>日行別住時。爾所日已行竟。更故出精。得<a class="t" id="t0403c11"></a>僧伽婆尸沙罪。是第二罪亦覆藏。二罪覆<a class="t" id="t0403c12"></a>藏。一罪一夜覆藏。一罪二夜覆藏。是比丘<a class="t" id="t0403c13"></a>過一夜。以一罪故。名別住人。以一罪故。名<a class="t" id="t0403c14"></a>別住竟人。以一罪故。名行摩那埵人。以一<a class="t" id="t0403c15"></a>罪故。名行摩那埵竟人。問如佛說。別住人<a class="t" id="t0403c16"></a>不得與別住人。有住處不得同一覆。無住處<a class="t" id="t0403c17"></a>不得同一覆。有僧房無僧房處。頗有別住<a class="t" id="t0403c18"></a>人。得與別住人。有住處無住處同一覆。於<a class="t" id="t0403c19"></a>僧坊若無僧坊。不得罪耶。答有。若本外<a class="t" id="t0403c20"></a>道是。問頗有人無罪亦名別住耶。答有。若<a class="t" id="t0403c21"></a>本是外道。問頗有比丘。得僧伽婆尸沙罪。<a class="t" id="t0403c22"></a>不隨覆藏日。不從僧乞別住。眾僧亦不與是<a class="t" id="t0403c23"></a>人隨覆藏日別住。是人不從僧乞六夜摩那<a class="t" id="t0403c24"></a>埵。僧亦不與是人六夜摩那埵。是人不從<a class="t" id="t0403c25"></a>僧乞出罪。僧亦不與是人出罪。是人亦名淨<a class="t" id="t0403c26"></a>不。答有。若是比丘轉根作比丘尼是。問頗<a class="t" id="t0403c27"></a>比丘尼得僧伽婆尸沙罪。不從二眾乞半月<a class="t" id="t0403c28"></a>摩那埵。二眾亦不與半月摩那埵。不從二眾<a class="t" id="t0403c29"></a>乞出罪羯磨。二眾亦不與出罪羯磨。亦名淨<a class="t" id="t0404a01"></a>不。答有。若比丘尼轉根作比丘是也。問<a class="t" id="t0404a02"></a>出罪人在地。餘比丘在高上與出罪。得名出<a class="t" id="t0404a03"></a>罪不。答不名出罪。出罪人在高上。餘比丘<a class="t" id="t0404a04"></a>在地與出罪。得名出罪不。答不名出罪。出<a class="t" id="t0404a05"></a>罪人在界內。諸比丘在界外與出罪得名出<a class="t" id="t0404a06"></a>罪不。答不名出罪。出罪人在界外。諸比丘<a class="t" id="t0404a07"></a>在界內與出罪。得名出罪不。答不名出罪。<a class="t" id="t0404a08"></a>出罪人諸比丘。俱在界內若坐若立。得名出<a class="t" id="t0404a09"></a>罪不。答得名出罪。問別住人與別住人。有<a class="t" id="t0404a10"></a>住處不得同一覆。無住處不得同一覆。別住<a class="t" id="t0404a11"></a>人與行別住竟人。與行摩那埵人別住人。與<a class="t" id="t0404a12"></a>行摩那埵竟人別住人。與不共住人。若有住<a class="t" id="t0404a13"></a>處不得同一覆。無住處不得同一覆。別住人<a class="t" id="t0404a14"></a>清淨比丘。有住處不應同一覆。無住處亦不<a class="t" id="t0404a15"></a>應同一覆。別住人別住竟人。別住人摩那埵<a class="t" id="t0404a16"></a>人。別住人摩那埵竟人。別住人不共住人。<a class="t" id="t0404a17"></a>有住處不得同一覆。無住處不得同一覆。若<a class="t" id="t0404a18"></a>別住人出界去。若能得有比丘住處可去。若<a class="t" id="t0404a19"></a>不去失是行。若言。我不能行別住法摩那<a class="t" id="t0404a20"></a>埵法。是人白僧言。我不能行。眾僧應置。<a class="t" id="t0404a21"></a>問應置幾日。答應置二十五日。問頗有人無<a class="t" id="t0404a22"></a>罪。亦從僧乞別住。眾僧與。名為善與耶。<a class="t" id="t0404a23"></a>答本外道是。問頗有不受具戒人。得僧伽婆<a class="t" id="t0404a24"></a>尸沙罪。隨覆藏日。從僧乞別住。僧與是人<a class="t" id="t0404a25"></a>隨覆藏別住。名為善與耶。從眾僧乞六夜<a class="t" id="t0404a26"></a>摩那埵。眾僧若與摩那埵。亦名善與耶。從<a class="t" id="t0404a27"></a>僧乞出罪羯磨僧與出罪羯磨。亦名善與耶。<a class="t" id="t0404a28"></a>答與學沙彌是也。<span class="rule-number">順行法竟</span></p>
<a class="t" id="t0404a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>