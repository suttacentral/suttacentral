<!DOCTYPE html>
<html data-prev="lzh-dg-kd21" data-next="lzh-dg-vs">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-kd22">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<h1 class="mirror-row">
<span class="mirror-left latin">Sattasata Khandhaka</span>
<span class="mirror-right">七百集法毘尼</span> </h1>
</div>
<a class="t" id="t0968c18"></a>
<a class="t" id="t0968c19"></a>
<p>
<a class="sc" id="1"></a>
<a class="t-linehead" id="t-linehead0968c19"></a>
爾時世尊般涅槃後百歲。毘舍離跋闍子比<a class="t" id="t0968c20"></a>丘。行十事言。是法清淨。佛所聽應兩指抄<a class="t" id="t0968c21"></a>食。得聚落間。得寺內。後聽可。得常法。得<a class="t" id="t0968c22"></a>和。得與鹽共宿。得飲闍樓羅酒。得畜不<a class="t" id="t0968c23"></a>截坐具。得受金銀。彼於布薩日。檀越布<a class="t" id="t0968c24"></a>施金銀。而共分之。時有耶舍迦那子。聞毘<a class="t" id="t0968c25"></a>舍離比丘行如是事。即往跋闍子比丘所。<a class="t" id="t0968c26"></a>見勸檀越布薩時布施眾僧金銀。僧中唱<a class="t" id="t0968c27"></a>令。與伽那子比丘。即言我不受。何以故。沙<a class="t" id="t0968c28"></a>門釋子不應受取金銀。沙門釋子捨棄珠<a class="t" id="t0968c29"></a>寶不著飾好。彼於餘日作分已。送與伽<a class="t" id="t0969a01"></a>那子比丘。伽那子比丘言。我不須。我先言。<a class="t" id="t0969a02"></a>沙門釋子。捨棄珠寶不著飾好。彼即言。毘<a class="t" id="t0969a03"></a>舍離優婆塞瞋。汝往教化令喜。時即差使<a class="t" id="t0969a04"></a>共往。耶舍伽那子比丘。至毘舍離優婆塞所。<a class="t" id="t0969a05"></a>語如是言。汝實瞋我語耶。我言。沙門釋子<a class="t" id="t0969a06"></a>不受取金銀。棄捨珍寶不著飾好。語<a class="t" id="t0969a07"></a>優婆塞言。世尊在王舍城時。王宮中王群<a class="t" id="t0969a08"></a>臣集。說如是語。沙門釋子應得受取金銀。<a class="t" id="t0969a09"></a>不捨珍寶非不著飾好。時彼眾中。有大<a class="t" id="t0969a10"></a>長者字珠髻。語諸大臣言。勿作是言。沙<a class="t" id="t0969a11"></a>門釋子受取金銀。不捨珠寶。非不著飾<a class="t" id="t0969a12"></a>好。何以故。沙門釋子不應受取金銀。棄捨<a class="t" id="t0969a13"></a>珠寶不著飾好。時珠髻長者。為諸大臣解<a class="t" id="t0969a14"></a>說各令得解歡喜。珠髻長者。後於異時。往<a class="t" id="t0969a15"></a>世尊所。頭面禮足<span class="gaiji">却
<!--gaiji,卻,1[去*ㄗ],2&#x5374;,3-->
</span>坐一面。以先因緣具<a class="t" id="t0969a16"></a>白世尊言。我即為解說。各令歡喜。世尊。我<a class="t" id="t0969a17"></a>說是言。將無違失聖旨不如法教耶。佛<a class="t" id="t0969a18"></a>言。長者。如汝所說。如法如實。不違世尊教<a class="t" id="t0969a19"></a>法何以故。沙門釋子不應受取金銀。除捨<a class="t" id="t0969a20"></a>珠寶不著飾好。其有受取金銀者。則受五<a class="t" id="t0969a21"></a>欲若受五欲。則非沙門釋子法。長者。汝若<a class="t" id="t0969a22"></a>見沙門釋子捉持金銀。決定應知非沙門<a class="t" id="t0969a23"></a>法。我作是說。聽為竹<span class="gaiji">［竺－二＋韋］
<!--gaiji,,1[竺-二+韋],2&#x25BE4;,3-->
</span>草木故求乞金<a class="t" id="t0969a24"></a>銀。終不應自受取金銀。是故離奢。以此因<a class="t" id="t0969a25"></a>緣。沙門釋子不應受取金銀。棄捨珠寶不<a class="t" id="t0969a26"></a>著飾好離奢。復於異時。世尊在祇桓中。<a class="t" id="t0969a27"></a>告諸比丘。有四事故。令日月不明。何等為<a class="t" id="t0969a28"></a>四。阿修羅<span class="gaiji">烟
<!--gaiji,煙,1[火*因],2&#x70DF;,3-->
</span>雲塵霧是。為四事令日月不<a class="t" id="t0969a29"></a>明。如是沙門婆羅門。亦有四事。污染塵穢。<a class="t" id="t0969b01"></a>令沙門婆羅門無有光顯。何等四。或有沙<a class="t" id="t0969b02"></a>門婆羅門。飲酒不能除斷。此是第一塵穢。<a class="t" id="t0969b03"></a>或有沙門婆羅門。行愛欲法不能捨離。此<a class="t" id="t0969b04"></a>是第二塵穢。或有沙門婆羅門。受取金銀<a class="t" id="t0969b05"></a>不捨飾好。此是第三塵穢。或有沙門婆<a class="t" id="t0969b06"></a>羅門。以邪命自活不能除斷。此是第四塵<a class="t" id="t0969b07"></a>穢。是為四事。以此四事故。令沙門婆羅門<a class="t" id="t0969b08"></a>污穢不明無有光顯。世尊爾時。即說偈言。</p>
<a class="t" id="t0969b09"></a>
<blockquote class="gatha">
<p>
<a class="sc" id="2"></a>
貪欲垢所污　　沙門婆羅門<a class="t" id="t0969b10"></a><br>
愚癡所覆蓋　　愛著於好色<a class="t" id="t0969b11"></a><br>
飲酒散亂心　　復行愛欲法<a class="t" id="t0969b12"></a><br>
受取金寶瓔　　此為無智者<a class="t" id="t0969b13"></a><br>
沙門婆羅門　　邪命以自活<a class="t" id="t0969b14"></a><br>
佛說此為結　　如日出雲翳<a class="t" id="t0969b15"></a><br>
無光顯威耀　　不淨純垢污<a class="t" id="t0969b16"></a><br>
盲冥闇所閉　　愛奴之所使<a class="t" id="t0969b17"></a><br>
造惡不善業　　癡何能行道<a class="t" id="t0969b18"></a><br>
怨憎甚增益　　更受未來身</p>
<a class="t" id="t0969b19"></a>
</blockquote>
<p>
<a class="sc" id="3"></a>
<a class="t-linehead" id="t-linehead0969b19"></a>
是故離奢。以此因緣故。汝等當知。沙門釋<a class="t" id="t0969b20"></a>子。不應受取金銀。除去飾好。我說是語。<a class="t" id="t0969b21"></a>汝以此事不信我耶。彼離奢言。我非為不<a class="t" id="t0969b22"></a>信。我有信樂於汝。汝可住此毘舍離。我當<a class="t" id="t0969b23"></a>供給衣服飲食醫藥所須之物。時伽那子比<a class="t" id="t0969b24"></a>丘。與諸離奢解說。令得歡喜已。與彼使<a class="t" id="t0969b25"></a>比丘俱。還婆闍子比丘所。遙見伽那子比<a class="t" id="t0969b26"></a>丘來。即問使比丘言。伽那子比丘。已解喻<a class="t" id="t0969b27"></a>諸離奢得信耶。答言爾。即言。彼已信樂伽<a class="t" id="t0969b28"></a>那子。持我等作非沙門釋子。婆闍子比丘<a class="t" id="t0969b29"></a>問言。何故耶。即具說先因緣。彼毘舍離比<a class="t" id="t0969c01"></a>丘。語伽那子比丘言。汝先罵眾僧。見罪<a class="t" id="t0969c02"></a>不。答言。我不罵眾僧。彼即和合與作舉。伽<a class="t" id="t0969c03"></a>那子比丘作是念。我此諍事。若得長老離婆<a class="t" id="t0969c04"></a>多與我作伴者。便可得如法滅。彼即問餘<a class="t" id="t0969c05"></a>人言。離婆多在何處。彼即答言。聞在婆呵<a class="t" id="t0969c06"></a>河邊。即往婆呵河邊離婆多不在。彼即問。<a class="t" id="t0969c07"></a>離婆多在何處。彼即答言。聞在伽那慰闍<a class="t" id="t0969c08"></a>國。即往彼國。既至。離婆多復不在。復問。離<a class="t" id="t0969c09"></a>婆多在何處。答言。在阿伽樓羅國。即往彼<a class="t" id="t0969c10"></a>國。而復不在。即問。離婆多在何處。答言。在<a class="t" id="t0969c11"></a>僧伽賒國。即復往彼國。見離婆多值眾僧<a class="t" id="t0969c12"></a>集。問離婆多供養弟子言。汝大德長老離婆<a class="t" id="t0969c13"></a>多。往眾僧中不。答言當往。時離婆多。往集<a class="t" id="t0969c14"></a>僧中聽說法已。夜半後捉尼師壇還屋。時<a class="t" id="t0969c15"></a>耶舍伽那子。亦在僧中。集聽法已。夜半後<a class="t" id="t0969c16"></a>捉尼師壇。往離婆多所。彼作是念。今正<a class="t" id="t0969c17"></a>是時。當具說先因緣令其得聞。彼即問離<a class="t" id="t0969c18"></a>婆多言。大德上座。得二指抄食不。彼還問<a class="t" id="t0969c19"></a>言。云何二指抄食。答言。大德長老。足食已<a class="t" id="t0969c20"></a>捨威儀不作餘食法得二指抄食食不。<a class="t" id="t0969c21"></a>離婆多言。不應爾。問言。在何處制。答言。<a class="t" id="t0969c22"></a>在舍衛國不作餘食法食。以是故制。復問<a class="t" id="t0969c23"></a>言。大德長老。得村間不。彼還問言。云何得<a class="t" id="t0969c24"></a>村間。答言大德長老。足食已捨威儀不作<a class="t" id="t0969c25"></a>餘食法往村中間得食。離婆多言。不應<a class="t" id="t0969c26"></a>爾。問言。在何處制。答言。在舍衛國不作<a class="t" id="t0969c27"></a>餘食法食以是故制。彼問言。大德長老。<a class="t" id="t0969c28"></a>得寺內不。彼還問言。云何得寺內。答言。大<a class="t" id="t0969c29"></a>德長老。在寺內得別眾羯磨。離婆多言。不<a class="t" id="t0970a01"></a>應爾。問言。在何處制。答言。在王舍城布<a class="t" id="t0970a02"></a>薩犍度中制。大德長老。得後聽可不還問<a class="t" id="t0970a03"></a>言。云何得後聽可。答言。大德長老。在界內<a class="t" id="t0970a04"></a>別眾羯磨已後聽可。離婆多言。不應爾。問<a class="t" id="t0970a05"></a>言。在何處制。答言。在王舍城布薩犍度中<a class="t" id="t0970a06"></a>制。復問。得常法不。還問言。云何得常法。答<a class="t" id="t0970a07"></a>言。大德長老。此作是已言是本來所作。彼<a class="t" id="t0970a08"></a>答言。比丘知不。應觀修多羅毘尼檢校法<a class="t" id="t0970a09"></a>律。若不觀毘尼不檢校法律。而違反於<a class="t" id="t0970a10"></a>法。若已作不應作。未作亦不應作。若觀<a class="t" id="t0970a11"></a>修多羅毘尼檢校法律。與修多羅相應。<a class="t" id="t0970a12"></a>與法律相應。不違本法。若已作若未作應<a class="t" id="t0970a13"></a>作。復問言。大德長老。得和不。彼還問言。云<a class="t" id="t0970a14"></a>何得和。答言。大德長老。足食已捨威儀以<a class="t" id="t0970a15"></a>酥油蜜生酥石蜜酪和一處得食不。答<a class="t" id="t0970a16"></a>言。不應爾。問言。在何處制。答言。在舍衛<a class="t" id="t0970a17"></a>國不作餘食法食。以是故制。復問。大德<a class="t" id="t0970a18"></a>長老。得與鹽共宿不。彼還問言。云何得與<a class="t" id="t0970a19"></a>鹽共宿。答言。大德長老。得用共宿鹽著食<a class="t" id="t0970a20"></a>中食。答言不應爾。問言在何處制。答言。<a class="t" id="t0970a21"></a>在舍衛國藥犍度中制。復問言。大德長老。<a class="t" id="t0970a22"></a>得飲闍樓羅酒不。答言。不應爾。問言。在<a class="t" id="t0970a23"></a>何處制。答言。在拘睒彌國因長老娑伽陀<a class="t" id="t0970a24"></a>比丘制。復問。大德長老。得畜不割截坐具<a class="t" id="t0970a25"></a>不。答言不應畜。問言在何處制。答言。在<a class="t" id="t0970a26"></a>舍衛國因六群比丘制復問。大德長老。得<a class="t" id="t0970a27"></a>受取金銀不。答言不應爾。問言在何處<a class="t" id="t0970a28"></a>制。答言。在王舍城因跋難陀釋子制。彼言<a class="t" id="t0970a29"></a>大德長老。毘舍離婆闍子比丘。行此十事<a class="t" id="t0970b01"></a>言。清淨如法是佛所聽。彼勸檀越。於布薩<a class="t" id="t0970b02"></a>時施眾僧金銀。令分物人分。彼言。汝莫語<a class="t" id="t0970b03"></a>餘人。何以故。恐諸比丘所見不同。而不與<a class="t" id="t0970b04"></a>和合比丘。汝可往阿吁恒河山中。彼處有<a class="t" id="t0970b05"></a>三浮陀比丘。是我同和上。與六十波羅離<a class="t" id="t0970b06"></a>子比丘共住。彼皆勇猛精進度無所畏。以<a class="t" id="t0970b07"></a>此因緣。具為彼說已共期。婆呵河邊我亦當<a class="t" id="t0970b08"></a>往。時耶舍伽那子比丘。即往彼山中。至三<a class="t" id="t0970b09"></a>浮陀所。以此因緣具向彼說之。期婆呵河<a class="t" id="t0970b10"></a>邊。大德離婆多亦當來。時毘舍離婆闍子比<a class="t" id="t0970b11"></a>丘。聞耶舍伽那子比丘往人間求索伴黨。<a class="t" id="t0970b12"></a>彼即大持毘舍離好衣。往離婆多弟子所語<a class="t" id="t0970b13"></a>言。我為大德離婆多故。持此好衣來與。今<a class="t" id="t0970b14"></a>止不復與。即迴與汝可取。彼言止止我不<a class="t" id="t0970b15"></a>受。彼復懃懃逼令受。彼遂便受。既受已。作<a class="t" id="t0970b16"></a>是言。長老。彼波夷那波梨二國比丘共諍。<a class="t" id="t0970b17"></a>世尊出在波夷那國。善哉長老。能為我白<a class="t" id="t0970b18"></a>大德上座。波夷那波梨二國比丘共諍。世尊<a class="t" id="t0970b19"></a>出在波夷那國。善哉大德。當助波夷那比<a class="t" id="t0970b20"></a>丘。彼即答言。大德長老離婆多尊重。我難不<a class="t" id="t0970b21"></a>敢言。彼即強逼之不已。便往離婆多所。白<a class="t" id="t0970b22"></a>如是言。大德。彼波夷那波梨二國比丘共諍。<a class="t" id="t0970b23"></a>世尊出在波夷那。願大德。助波夷那比丘。<a class="t" id="t0970b24"></a>彼即答言。汝癡人。持我在不淨部中。汝去。<a class="t" id="t0970b25"></a>不復須汝。彼得遣已。便往毘舍離婆闍子<a class="t" id="t0970b26"></a>比丘所。語如是言。長老我先語汝。大德離<a class="t" id="t0970b27"></a>婆多尊重。難可為言。我不能語。今大見<a class="t" id="t0970b28"></a>責。彼問言說何等。彼言已遣我。復問言汝<a class="t" id="t0970b29"></a>幾臘。答言十二歲。問言汝十二歲。猶故怖<a class="t" id="t0970c01"></a>畏遣耶。答言。不受我供養云何不畏。時彼<a class="t" id="t0970c02"></a>離婆多及諸比丘如是語。我等今當往諍所<a class="t" id="t0970c03"></a>起處。即乘船從恒水中往。時天熱疲極。住<a class="t" id="t0970c04"></a>船在岸邊蔭下息。時婆搜村有長老在道<a class="t" id="t0970c05"></a>行。作如是念。我今此諍事。當觀修多羅毘<a class="t" id="t0970c06"></a>尼知誰法語誰非法語。彼即觀修多羅毘<a class="t" id="t0970c07"></a>尼撿校法律。便知波梨國比丘是法語波夷<a class="t" id="t0970c08"></a>那比丘非法語。時有天不現身而讚言。善<a class="t" id="t0970c09"></a>哉善男子。如汝所觀。波梨比丘如法語。波夷<a class="t" id="t0970c10"></a>那比丘非法語。時諸長老。即共往毘舍離。<a class="t" id="t0970c11"></a>毘舍離有長老。字一切去。是閻浮提中最上<a class="t" id="t0970c12"></a>座。時三浮陀語離婆多言。今往一切去上<a class="t" id="t0970c13"></a>座屋中宿。具說此事。令其得聞。時二人<a class="t" id="t0970c14"></a>即共相隨。往至彼屋。時一切去長老。夜坐禪<a class="t" id="t0970c15"></a>思惟夜已久。離婆多作是念。此上座年已老<a class="t" id="t0970c16"></a>氣力羸劣。而久坐如是。況我當不作如是<a class="t" id="t0970c17"></a>坐。時離婆多即便坐思惟至夜久。一切去長<a class="t" id="t0970c18"></a>老作是念。此客比丘遠來疲極。猶故坐禪思<a class="t" id="t0970c19"></a>惟如是。況我而不久坐。時彼長老。即復久<a class="t" id="t0970c20"></a>坐思惟。夜已過多。語離婆多言。長老。汝此<a class="t" id="t0970c21"></a>夜思惟何法。答言。我先白衣時<span class="gaiji">甞
<!--gaiji,嘗,1[嘗-旨+甘],2&#x751E;,3-->
</span>習慈心。<a class="t" id="t0970c22"></a>此夜思惟入慈三昧。彼即言。汝此夜入小<a class="t" id="t0970c23"></a>定。何以故。慈心三昧是小定。即復問言。大德<a class="t" id="t0970c24"></a>一切去。此夜思惟何法。答言。我先白衣時<a class="t" id="t0970c25"></a>習空法。我此夜多入空三昧。彼言。大德此<a class="t" id="t0970c26"></a>夜思惟大人之法。何以故。大人之法入空三<a class="t" id="t0970c27"></a>昧。彼作是念。今正是時。可說先因緣令其<a class="t" id="t0970c28"></a>得知。彼問言。大德長老。得二指抄食不。問<a class="t" id="t0970c29"></a>言。云何得二指抄食。答言大德。足食已<a class="t" id="t0971a01"></a>捨威儀不作餘食法得二指抄食食。答言<a class="t" id="t0971a02"></a>不應爾。問言在何處制。答言。在舍衛國<a class="t" id="t0971a03"></a>不作餘食法食。以是故制。如是一一<a class="t" id="t0971a04"></a>說。乃至布薩時受取金銀。令分物人分如<a class="t" id="t0971a05"></a>上說。彼即言。勿語餘人。恐人心不同。不<a class="t" id="t0971a06"></a>得和合。一切去上座為第一上座。三浮陀<a class="t" id="t0971a07"></a>第二上座。離婆多第三上座。婆搜村是第四<a class="t" id="t0971a08"></a>上座。阿難皆為其和尚。時長老一切去。知<a class="t" id="t0971a09"></a>僧事時。上座即作白。大德僧聽。若僧時到<a class="t" id="t0971a10"></a>僧忍聽。今僧論法毘尼。白如是。時波夷那<a class="t" id="t0971a11"></a>比丘。語波梨比丘言。汝等今可出平當人。<a class="t" id="t0971a12"></a>彼即言。上座一切去離婆多耶舍。蘇曼那。<a class="t" id="t0971a13"></a>是平當人。波梨比丘。語波夷那比丘言。汝<a class="t" id="t0971a14"></a>等亦應出平當人。彼即言。長老三浮陀婆搜<a class="t" id="t0971a15"></a>村長老沙留不闍蘇摩。是平當人。是中有阿<a class="t" id="t0971a16"></a>夷頭比丘。堪任勸化。彼諸比丘言。持此比<a class="t" id="t0971a17"></a>丘在數中。何以故。彼在所處。當為我等<a class="t" id="t0971a18"></a>勸化。即著數中。彼諸上座作是念。我等若<a class="t" id="t0971a19"></a>在眾中問此事。恐更生餘諍事。不知誰語<a class="t" id="t0971a20"></a>是誰語非。我等今寧可差次在別處共平<a class="t" id="t0971a21"></a>論耶。彼諸長老作是念。我等於何別處而<a class="t" id="t0971a22"></a>平宜此事。即言。當於婆梨林中。時一切去<a class="t" id="t0971a23"></a>長老即作白。大德僧聽。如此為僧所舉比<a class="t" id="t0971a24"></a>丘。若僧時到僧忍聽。於婆梨林中論法毘<a class="t" id="t0971a25"></a>尼。餘比丘不在中。白如是。如是作白已。<a class="t" id="t0971a26"></a>應羯磨差二三比丘。取餘比丘。欲至婆梨<a class="t" id="t0971a27"></a>林中。時一切去上座。以此因緣集比丘僧。<a class="t" id="t0971a28"></a>如是諸上座皆集。時一切去上座即作白。大<a class="t" id="t0971a29"></a>德僧聽。若僧時到僧忍聽。今僧論法毘尼。白<a class="t" id="t0971b01"></a>如是。時離婆多即作白。大德僧聽。若僧時<a class="t" id="t0971b02"></a>到僧忍聽。僧今問一切去上座法毘尼。白如<a class="t" id="t0971b03"></a>是。時上座一切去即復作白。大德僧聽。若<a class="t" id="t0971b04"></a>僧時到僧忍聽。僧今令離婆多問我答法毘<a class="t" id="t0971b05"></a>尼。白如是。離婆多問言。大德上座。得二指<a class="t" id="t0971b06"></a>淨不。即還問言。云何二指淨。答言。大德長<a class="t" id="t0971b07"></a>老。足食已捨威儀得二指抄食食。答言不<a class="t" id="t0971b08"></a>應爾。問言在何處制。答言。在舍衛國不<a class="t" id="t0971b09"></a>作餘食法食。以是故制。此是第一事。非法<a class="t" id="t0971b10"></a>非毘尼非佛所教。別處平宜已。下一舍羅。<a class="t" id="t0971b11"></a>如是一一檢校。乃至十事。非法非毘尼非<a class="t" id="t0971b12"></a>佛所教。皆下舍羅。彼諸長老作是語。如我<a class="t" id="t0971b13"></a>等。今於別處。平宜此事已。今復欲於僧<a class="t" id="t0971b14"></a>中如是檢校。何以故。令眾人皆知故。彼諸<a class="t" id="t0971b15"></a>長老。皆往毘舍離。時一切去上座。即集比丘<a class="t" id="t0971b16"></a>僧已作白。大德僧聽。若僧時到僧忍聽。僧<a class="t" id="t0971b17"></a>今論法毘尼。白如是。長老離婆多即作白。<a class="t" id="t0971b18"></a>大德僧聽。若僧時到僧忍聽。僧今問一切<a class="t" id="t0971b19"></a>去上座法毘尼。白如是。時一切去上座即作<a class="t" id="t0971b20"></a>白。大德僧聽。若僧時到僧忍聽。僧今令離<a class="t" id="t0971b21"></a>婆多問法毘尼我答。白如是。離婆多即問<a class="t" id="t0971b22"></a>言。大德長老。得二指淨不。彼問言。云何得<a class="t" id="t0971b23"></a>二指淨。答言。大德長老。足食已捨威儀不<a class="t" id="t0971b24"></a>作餘食法得二指抄食食。答言不應爾。<a class="t" id="t0971b25"></a>問言在何處制。答言。在舍衛國不作餘食<a class="t" id="t0971b26"></a>法食是故制。此是第一事非法非毘尼非<a class="t" id="t0971b27"></a>佛所教。於僧中檢校已。下一舍羅。如是<a class="t" id="t0971b28"></a>一一檢校乃至十事。非法非毘尼非佛所<a class="t" id="t0971b29"></a>教。於僧中檢校已。皆下舍羅。在毘舍離。七<a class="t" id="t0971c01"></a>百阿羅漢集論法毘尼。故名七百集法毘<a class="t" id="t0971c02"></a>尼。</p>
<a class="t" id="t0971c03"></a>
<p class="endsection">
<span class="t-juanname">四分律卷第五十四</span></p>
<a class="t" id="t0971c04"></a><a class="t" id="t0971c05"></a><a class="t" id="t0971c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>