<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc165">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 165</span>
<span class="mirror-right">波夜提之百六十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0342c17"></a>
佛在王舍城。爾時助調達比丘尼。不自以香<a class="t" id="t0342c18"></a>塗身。復不自以香揩身。胡麻屑胡麻滓揩<a class="t" id="t0342c19"></a>身。使式叉摩尼沙彌尼白衣女揩身。是中有<a class="t" id="t0342c20"></a>比丘尼。少欲知足行頭陀。聞是事心不喜。種<a class="t" id="t0342c21"></a>種因緣呵責言。云何名比丘尼。使式叉摩尼<a class="t" id="t0342c22"></a>沙彌尼以香塗身復以香揩身胡麻屑胡麻滓<a class="t" id="t0342c23"></a>揩身種種因緣呵已向佛廣說佛以是事集<a class="t" id="t0342c24"></a>二部僧。知而故問助調達比丘尼。汝實作是<a class="t" id="t0342c25"></a>事不。答言。實作世尊。佛以種種因緣呵責言。<a class="t" id="t0342c26"></a>云何名比丘尼。使式叉摩尼沙彌尼白衣女以<a class="t" id="t0342c27"></a>香塗身復以香揩身胡麻屑胡麻滓揩身。種<a class="t" id="t0342c28"></a>種因緣呵已語諸比丘。以十利故。與比丘尼<a class="t" id="t0342c29"></a>結戒。從今是戒應如是說。若比丘尼。使人以<a class="t" id="t0343a01"></a>香塗身復以香揩身胡麻屑胡麻滓揩身。波<a class="t" id="t0343a02"></a>夜提。波夜提者。燒煮覆障。若不悔過能障<a class="t" id="t0343a03"></a>礙道。是中犯者。若比丘尼。使人以香揩身波<a class="t" id="t0343a04"></a>夜提。若使人以香塗身波夜提。胡麻屑胡麻<a class="t" id="t0343a05"></a>滓揩身。皆波夜提。隨使人揩。隨得爾所波<a class="t" id="t0343a06"></a>夜提。<span class="rule-number">一百六十五事竟</span></p>
<a class="t" id="t0343a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>