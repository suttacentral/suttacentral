<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc85">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 85</span>
<span class="mirror-right">波夜提之八十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0320b03"></a>
佛在舍衛國。爾時偷蘭難陀比丘尼。以樹膠<a class="t" id="t0320b04"></a>作男根。繫著<span class="gaiji">脚<!--gaiji,腳,1[腳-谷+去],2&#x811A;,3-->
</span>跟。後著女根中。爾時失火。燒<a class="t" id="t0320b05"></a>比丘尼房舍。偷蘭難陀比丘尼。忘不解<span class="gaiji">却<!--gaiji,卻,1[去*ㄗ],2&#x5374;,3-->
</span>走<a class="t" id="t0320b06"></a>出房外。語諸居士言。是中失火。以水澆滅。有<a class="t" id="t0320b07"></a>一估客。見偷蘭難陀有如是事。語餘人言。汝<a class="t" id="t0320b08"></a>等看是比丘尼。有如是好莊嚴具。是中有比<a class="t" id="t0320b09"></a>丘尼。少欲知足行頭陀。聞是事心不喜。種<a class="t" id="t0320b10"></a>種因緣呵責已。向佛廣說。佛以是事集二部<a class="t" id="t0320b11"></a>僧。知而故問。汝實作是事不。答言。實作世<a class="t" id="t0320b12"></a>尊。佛以種種因緣呵責言。云何名比丘尼。作<a class="t" id="t0320b13"></a>男根著女根中。種種因緣呵已語諸比丘。以<a class="t" id="t0320b14"></a>十利故。與比丘尼結戒。從今是戒應如是說。<a class="t" id="t0320b15"></a>若比丘尼作男根著女根中。波夜提。波夜提<a class="t" id="t0320b16"></a>者。燒煮覆障。若不悔過能障礙道。是中犯者。<a class="t" id="t0320b17"></a>若比丘尼。以樹膠作男根著女根中。波夜提。<a class="t" id="t0320b18"></a>若韋囊若<span class="gaiji">脚<!--gaiji,腳,1[腳-谷+去],2&#x811A;,3-->
</span>指。若肉臠若藕根。若蘿蔔根若<a class="t" id="t0320b19"></a>蕪菁根。若瓜若瓠若梨。著女根中。皆波夜<a class="t" id="t0320b20"></a>提。作時突吉羅。若著他比丘尼女根中。突<a class="t" id="t0320b21"></a>吉羅。<span class="rule-number">八十五事竟</span></p>
<a class="t" id="t0320b22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>