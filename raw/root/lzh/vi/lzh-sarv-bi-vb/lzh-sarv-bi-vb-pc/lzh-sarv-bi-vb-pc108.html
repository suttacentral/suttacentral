<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc108">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 108</span>
<span class="mirror-right">波夜提之百八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0325c11"></a>
佛在舍衛國。爾時偷蘭難陀比丘尼。畜不滿<a class="t" id="t0325c12"></a>十二歲已嫁女作眾。是中有比丘尼。少欲知<a class="t" id="t0325c13"></a>足行頭陀。聞是事心不喜。種種因緣呵責言。<a class="t" id="t0325c14"></a>云何名比丘尼。畜未滿十二歲已嫁女作眾。<a class="t" id="t0325c15"></a>種種因緣呵已向佛廣說。佛以是事集二部<a class="t" id="t0325c16"></a>僧。知而故問偷蘭難陀比丘尼。汝實作是事<a class="t" id="t0325c17"></a>不。答言。實作世尊。佛以種種因緣呵責言。云<a class="t" id="t0325c18"></a>何名比丘尼。畜未滿十二歲已嫁女作眾。種<a class="t" id="t0325c19"></a>種因緣呵已語諸比丘。以十利故。與比丘<a class="t" id="t0325c20"></a>尼結戒。從今是戒應如是說。若比丘尼。畜<a class="t" id="t0325c21"></a>未滿十二歲已嫁女作眾。波逸提。波逸提者。<a class="t" id="t0325c22"></a>燒煮覆障。若不悔過能障礙道。是中犯者。若<a class="t" id="t0325c23"></a>比丘尼。畜未滿十二歲已嫁女作。眾波逸提。<a class="t" id="t0325c24"></a>隨畜隨得爾所波逸提。<span class="rule-number">一百八事竟</span></p>
<a class="t" id="t0325c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>