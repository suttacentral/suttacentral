<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc96">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 96</span>
<span class="mirror-right">波夜提之九十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0322c14"></a>
佛在王舍城。自恣竟二月遊行他國。舍利弗<a class="t" id="t0322c15"></a>目連阿那律難提金毘羅等諸大弟子。皆從<a class="t" id="t0322c16"></a>佛遊行他國。是諸比丘尼住不去。諸居士呵<a class="t" id="t0322c17"></a>責言。佛在王舍城。自恣竟二月遊行他國。<a class="t" id="t0322c18"></a>與大弟子舍利弗目連阿那律難提金毘羅等<a class="t" id="t0322c19"></a>遊行。諸比丘尼不去。不善小女。不欲出是房<a class="t" id="t0322c20"></a>舍。是中有比丘尼。少欲知足行頭陀。聞是事<a class="t" id="t0322c21"></a>心不喜。向佛廣說。佛以是事集二部僧。知而<a class="t" id="t0322c22"></a>故問諸比丘尼。汝等實爾不。答言。實爾世尊。<a class="t" id="t0322c23"></a>佛以種種因緣呵責言。云何名比丘尼。自<a class="t" id="t0322c24"></a>恣竟不遊行餘處一宿。種種因緣呵已語諸<a class="t" id="t0322c25"></a>比丘。以十利故與比丘尼結戒。從今是戒應<a class="t" id="t0322c26"></a>如是說。若比丘尼自恣竟。不遊行餘處一宿<a class="t" id="t0322c27"></a>波夜提。波夜提者。燒煮覆障。若不悔過能障<a class="t" id="t0322c28"></a>礙道。是中犯者。若比丘尼自恣竟。不遊行餘<a class="t" id="t0322c29"></a>處一宿波夜提。隨不去隨得爾所波夜提。<span class="rule-number">九十六事竟</span>◎</p>
<a class="t" id="t0323a01"></a><a class="t" id="t0323a02"></a>
<p class="endsection">
<span class="t-juanname">十誦尼律卷第四十四</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>