<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc109">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 109</span>
<span class="mirror-right">波夜提之百九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0325c25"></a>
佛在舍衛國。爾時偷蘭難陀比丘尼。滿十二<a class="t" id="t0325c26"></a>歲已嫁女。未作屬和上尼羯磨。便畜作眾。<a class="t" id="t0325c27"></a>是中有比丘尼。少欲知足行頭陀。聞是事心<a class="t" id="t0325c28"></a>不喜。種種因緣呵責。云何名比丘尼。滿十二<a class="t" id="t0325c29"></a>歲已嫁女。未作屬和上尼。羯磨。便畜作眾。種<a class="t" id="t0326a01"></a>種因緣呵已向佛廣說。佛以是事集二部僧。<a class="t" id="t0326a02"></a>知而故問。汝實作是事不。答言。實作世尊。佛<a class="t" id="t0326a03"></a>以種種因緣呵責言。云何名比丘尼。滿十一<a class="t" id="t0326a04"></a>歲已嫁女。未作屬和上尼羯磨。便畜作眾。種<a class="t" id="t0326a05"></a>種因緣呵已語諸比丘。以十利故。與比丘尼<a class="t" id="t0326a06"></a>結戒。從今是戒應如是說。若比丘尼。滿十二<a class="t" id="t0326a07"></a>歲已嫁女。未作屬和上尼羯磨。便畜作眾。波<a class="t" id="t0326a08"></a>逸提。波逸提者。燒煮覆障。若不悔過能障礙<a class="t" id="t0326a09"></a>道。是中犯者。若比丘尼。滿十二歲已嫁女。未<a class="t" id="t0326a10"></a>作屬和上尼羯磨。便畜作眾。波逸提。隨畜隨<a class="t" id="t0326a11"></a>得爾所波逸提。<span class="rule-number">一百九事竟</span></p>
<a class="t" id="t0326a12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>