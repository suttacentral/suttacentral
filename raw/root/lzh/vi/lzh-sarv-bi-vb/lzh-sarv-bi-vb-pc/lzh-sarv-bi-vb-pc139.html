<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc139">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 139</span>
<span class="mirror-right">波夜提之百三十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0337a24"></a>
佛在舍衛國。爾時偷蘭難陀比丘尼。不囑他<a class="t" id="t0337a25"></a>房舍遊行聚落中。後失火燒僧坊。諸比丘尼<a class="t" id="t0337a26"></a>各各自出衣<span class="gaiji">鉢<!--gaiji,缽,1[金*本],2&#x9262;,3-->
</span>。共相謂言。出偷蘭難陀比丘<a class="t" id="t0337a27"></a>尼衣<span class="gaiji">鉢<!--gaiji,缽,1[金*本],2&#x9262;,3-->
</span>。有比丘尼言。偷蘭難陀惡性喜瞋。失<a class="t" id="t0337a28"></a>言不失。燒言不燒。都不與出。火燒物盡。是中<a class="t" id="t0337a29"></a>有比丘尼。少欲知足行頭陀。聞是事心不喜。<a class="t" id="t0337b01"></a>種種因緣呵責。云何名比丘尼。不囑他房舍<a class="t" id="t0337b02"></a>遊行聚落中。種種因緣呵已向佛廣說。佛以<a class="t" id="t0337b03"></a>是事集二部僧。知而故問偷蘭難陀比丘尼。<a class="t" id="t0337b04"></a>汝實作是事不。答言。實作世尊。佛以種種因<a class="t" id="t0337b05"></a>緣呵責。云何名比丘尼。不囑他房舍遊行聚<a class="t" id="t0337b06"></a>落中。種種因緣呵已語諸比丘。以十利故。與<a class="t" id="t0337b07"></a>比丘尼結戒。從今是戒應如是說。若比丘尼。<a class="t" id="t0337b08"></a>不囑他房舍至聚落中。波夜提。波夜提者。燒<a class="t" id="t0337b09"></a>煮覆障。若不悔過能障礙道。是中犯者。若比<a class="t" id="t0337b10"></a>丘尼不以房舍囑他至聚落中波夜提。隨不<a class="t" id="t0337b11"></a>囑他。隨得波夜提。<span class="rule-number">一百三十九事竟</span></p>
<a class="t" id="t0337b12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>