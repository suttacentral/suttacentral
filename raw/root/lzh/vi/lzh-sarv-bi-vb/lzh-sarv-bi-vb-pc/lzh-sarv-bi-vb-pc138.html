<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc138">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 138</span>
<span class="mirror-right">波夜提之百三十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0337a08"></a>
佛在舍衛國。爾時比丘尼僧打揵搥和合欲<a class="t" id="t0337a09"></a>斷事。優婆和比丘尼不往。遣使喚言。僧已和<a class="t" id="t0337a10"></a>合欲斷事。汝來。答言。汝遠去。我思惟是事。<a class="t" id="t0337a11"></a>非法不正。隨愛隨瞋隨怖隨癡。是故不去。<a class="t" id="t0337a12"></a>以是因緣故。僧不成斷事。是中有比丘尼。少<a class="t" id="t0337a13"></a>欲知足行頭陀。聞是事心不喜。種種因緣呵<a class="t" id="t0337a14"></a>責言。云何名比丘尼僧斷事不隨順。種種呵<a class="t" id="t0337a15"></a>已向佛廣說。佛以是事集二部僧。知而故問<a class="t" id="t0337a16"></a>優婆和比丘尼。汝實作是事不。答言。實作世<a class="t" id="t0337a17"></a>尊。佛以種種因緣呵責。云何名比丘尼僧斷<a class="t" id="t0337a18"></a>事不隨順。種種因緣呵已語諸比丘。以十利<a class="t" id="t0337a19"></a>故。與比丘尼結戒。從今是戒應如是說。若比<a class="t" id="t0337a20"></a>丘尼僧斷事時不隨順者。波夜提。波夜提者。<a class="t" id="t0337a21"></a>燒煮覆障。若不悔過能障礙道。是中犯者。若<a class="t" id="t0337a22"></a>比丘尼僧斷事時不隨順者。波夜提。隨不隨<a class="t" id="t0337a23"></a>順。隨得波夜提。<span class="rule-number">一百三十八事竟</span></p>
<a class="t" id="t0337a24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>