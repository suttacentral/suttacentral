<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc149">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 149</span>
<span class="mirror-right">波夜提之百四十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0339b07"></a>
佛在舍衛國。爾時有比丘尼。名修闍多。端正<a class="t" id="t0339b08"></a>姝好。人所喜見。有一長者兒。名<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅。舊相<a class="t" id="t0339b09"></a>知識。共語共事。是兒住憍薩羅國<span class="gaiji">鉢<!--gaiji,缽,1[金*本],2&#x9262;,3-->
</span>多羅聚<a class="t" id="t0339b10"></a>落。是比丘尼為是兒故。離有比丘住處安<a class="t" id="t0339b11"></a>居。是中有比丘尼。少欲知足行頭陀。聞是事<a class="t" id="t0339b12"></a>心不喜。種種因緣呵責言。云何名比丘尼離<a class="t" id="t0339b13"></a>有比丘住處安居。種種因緣呵已向佛廣說。<a class="t" id="t0339b14"></a>佛以是事集二部僧。知而故問修闍多。汝實<a class="t" id="t0339b15"></a>作是事不。答言實作世尊。佛以種種因緣呵<a class="t" id="t0339b16"></a>責言。云何名比丘尼。離有比丘住處安居。種<a class="t" id="t0339b17"></a>種呵已語諸比丘。以十利故。與比丘尼結戒。<a class="t" id="t0339b18"></a>從今是戒應如是說。若比丘尼。離有比丘住<a class="t" id="t0339b19"></a>處安居。波夜提。波夜提者。燒煮覆障。若不悔<a class="t" id="t0339b20"></a>過能障礙道。是中犯者。若比丘尼離有比丘<a class="t" id="t0339b21"></a>住處安居波夜提。隨離隨得波夜提。<span class="rule-number">一百四十九事竟</span></p>
<a class="t" id="t0339b22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>