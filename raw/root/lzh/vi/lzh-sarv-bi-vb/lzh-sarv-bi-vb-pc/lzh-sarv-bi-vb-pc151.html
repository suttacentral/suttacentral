<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc151">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 151</span>
<span class="mirror-right">波夜提之百五十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0339c09"></a>
佛在王舍城。爾時助調達比丘尼。半月半月<a class="t" id="t0339c10"></a>不往僧中求教誡。是中有比丘尼。少欲知<a class="t" id="t0339c11"></a>足行頭陀。聞是事心不喜種種因緣呵責言。<a class="t" id="t0339c12"></a>云何名比丘尼。半月半月不往僧中求教誡<a class="t" id="t0339c13"></a>種種因緣呵已向佛廣說。佛以是事集二部<a class="t" id="t0339c14"></a>僧。知而故問助調達比丘尼。汝實作是事不。<a class="t" id="t0339c15"></a>答言。實作世尊。佛以種種因緣呵責言。云何<a class="t" id="t0339c16"></a>名比丘尼。半月半月不往僧中求教誡。種<a class="t" id="t0339c17"></a>種因緣呵已語諸比丘。以十利故。與比丘尼<a class="t" id="t0339c18"></a>結戒。從今是戒應如是說。若比丘尼。半月半<a class="t" id="t0339c19"></a>月不往僧中求教誡。波夜提。波夜提者。燒<a class="t" id="t0339c20"></a>煮覆障。若不悔過能障礙道。是中犯者。若比<a class="t" id="t0339c21"></a>丘尼半月不往僧中求教誡波夜提。隨不求<a class="t" id="t0339c22"></a>隨得波夜提。<span class="rule-number">一百五十一事竟</span></p>
<a class="t" id="t0339c23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>