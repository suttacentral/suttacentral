<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc98">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 98</span>
<span class="mirror-right">波夜提之九十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0323b03"></a>
佛在王舍城。爾時阿闍世王國界邊。有小國<a class="t" id="t0323b04"></a>反。集四種兵。象兵馬兵車兵步兵。集四種<a class="t" id="t0323b05"></a>兵已王自往伐。諸比丘尼。從跋耆國向王舍<a class="t" id="t0323b06"></a>城。道中見王軍。是中有長老比丘尼知法。遙<a class="t" id="t0323b07"></a>見軍來言。我等避去。諸年少不知法比丘尼<a class="t" id="t0323b08"></a>言。何苦是。阿闍世王信佛法。阿婆跋陀童子<a class="t" id="t0323b09"></a>耆婆童子阿盧耶。皆信敬佛法。我等但當直<a class="t" id="t0323b10"></a>去。語已直去。為前行軍人剝脫裸形。諸比丘<a class="t" id="t0323b11"></a>尼白王言。前行軍人剝脫我等。王言。此諸兵<a class="t" id="t0323b12"></a>眾我悉供給聚落金銀廩賞爾乃<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>耳。今奪<a class="t" id="t0323b13"></a>汝等衣不可還得。今國外疑處畏處。汝等何<a class="t" id="t0323b14"></a>以遊行。若佛聞是事。必當與汝等結戒。諸<a class="t" id="t0323b15"></a>比丘尼國外疑處畏處不應遊行。是中有比<a class="t" id="t0323b16"></a>丘尼。少欲知足行頭陀。聞是事心不喜。向佛<a class="t" id="t0323b17"></a>廣說。佛以是事集二部僧。知而故問諸比丘<a class="t" id="t0323b18"></a>尼。汝實作是事不。答言。實作世尊。佛以種種<a class="t" id="t0323b19"></a>因緣呵責言。云何名比丘尼。國外疑處畏處<a class="t" id="t0323b20"></a>遊行。種種因緣呵已語諸比丘。以十利故。與<a class="t" id="t0323b21"></a>比丘尼結戒。從今是戒應如是說。若比丘尼<a class="t" id="t0323b22"></a>國外疑處畏處遊行波逸提。波逸提者。燒煮<a class="t" id="t0323b23"></a>覆障。若不悔過能障礙道。是中犯者。若比丘<a class="t" id="t0323b24"></a>尼國外疑處畏處遊行波逸提。隨遊行。隨得<a class="t" id="t0323b25"></a>爾所波逸提。<span class="rule-number">九十八事竟</span></p>
<a class="t" id="t0323b26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>