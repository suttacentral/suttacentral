<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc178">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 178</span>
<span class="mirror-right">波夜提之百七十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0345a11"></a>
佛在王舍城。爾時助調達比丘尼。喜門中立。<a class="t" id="t0345a12"></a>諸居士呵責言。諸比丘尼自言。善好有功德。<a class="t" id="t0345a13"></a>在門中立。如婬女。是中有比丘尼。少欲知足<a class="t" id="t0345a14"></a>行頭陀聞是事心不喜。向佛廣說。佛以是事<a class="t" id="t0345a15"></a>集二部僧。知而故問助調達比丘尼。汝實作<a class="t" id="t0345a16"></a>是事不。答言。實作世尊。佛以種種因緣呵責<a class="t" id="t0345a17"></a>言。云何名比丘尼。喜門中立。種種呵已語<a class="t" id="t0345a18"></a>諸比丘。以十利故。與比丘尼結戒。從今是戒<a class="t" id="t0345a19"></a>應如是說。若比丘尼在門中立波夜提。波夜<a class="t" id="t0345a20"></a>提者。燒煮覆障。若不悔過能障礙道。是中犯<a class="t" id="t0345a21"></a>者。若比丘尼在門中立波夜提。隨門中立。隨<a class="t" id="t0345a22"></a>得爾所波夜提。<span class="rule-number">一百七十八波夜提事具足竟</span></p>
<a class="t" id="t0345a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>