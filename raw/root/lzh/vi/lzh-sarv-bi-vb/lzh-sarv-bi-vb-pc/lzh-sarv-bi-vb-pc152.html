<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc152">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 152</span>
<span class="mirror-right">波夜提之百五十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0339c23"></a>
佛在王舍城。爾時助調達比丘尼。無病不往<a class="t" id="t0339c24"></a>受教誡。是中有比丘尼。少欲知足行頭陀。<a class="t" id="t0339c25"></a>聞是事心不喜。種種因緣呵責言。云何名比<a class="t" id="t0339c26"></a>丘尼。無病不往受教誡。種種因緣呵已向<a class="t" id="t0339c27"></a>佛廣說。佛以是事集二部僧。知而故問助調<a class="t" id="t0339c28"></a>達比丘尼。汝實作是事不答言。實作世尊佛<a class="t" id="t0339c29"></a>以種種因緣呵責言。云何名比丘尼。無病不<a class="t" id="t0340a01"></a>往受教誡。種種因緣呵已語諸比丘。以十利<a class="t" id="t0340a02"></a>故。與比丘尼結戒。從今是戒應如是說。若比<a class="t" id="t0340a03"></a>丘尼無病不往僧中受教誡。波夜提。波夜提<a class="t" id="t0340a04"></a>者。燒煮覆障。若不悔過能障礙道。是中犯<a class="t" id="t0340a05"></a>者。若比丘尼無病不往受教誡。波夜提。隨<a class="t" id="t0340a06"></a>無病不往受教誡。隨得波夜提。若病不犯<a class="t" id="t0340a07"></a>。<span class="rule-number">一百五十二事竟</span></p>
<a class="t" id="t0340a08"></a>
<p class="endsection">
<span class="t-juanname">十誦尼律卷第四十六</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>