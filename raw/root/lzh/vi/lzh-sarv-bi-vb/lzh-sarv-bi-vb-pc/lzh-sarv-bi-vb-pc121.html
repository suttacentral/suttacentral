<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc121">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 121</span>
<span class="mirror-right">波夜提之百二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0329b16"></a>
佛在舍衛國。爾時偷蘭難陀比丘尼。滿二十<a class="t" id="t0329b17"></a>歲童女。不二歲學六法。畜為眾。是中有比丘<a class="t" id="t0329b18"></a>尼。少欲知足行頭陀。聞是事心不喜。種種因<a class="t" id="t0329b19"></a>緣呵責言。云何名比丘尼。滿二十歲童女不<a class="t" id="t0329b20"></a>二歲學六法畜為眾。種種因緣呵已向佛廣<a class="t" id="t0329b21"></a>說。佛以是事集二部僧。知而故問偷蘭難陀<a class="t" id="t0329b22"></a>比丘尼。汝實作是事不。答言實作世尊。佛以<a class="t" id="t0329b23"></a>種種因緣呵責。云何名比丘尼滿二十歲童<a class="t" id="t0329b24"></a>女不二歲學六法畜為眾。種種因緣呵已語<a class="t" id="t0329b25"></a>諸比丘。以十利故。與比丘尼結戒。從今是<a class="t" id="t0329b26"></a>戒應如是說。若比丘尼滿二十歲童女不二<a class="t" id="t0329b27"></a>歲學六法畜為眾者。波逸提。波逸提者。燒<a class="t" id="t0329b28"></a>煮覆障。若不悔過能障礙道。是中犯者。若<a class="t" id="t0329b29"></a>比丘尼滿二十歲童女不二歲學六法畜為眾<a class="t" id="t0329c01"></a>者波逸提。隨畜隨得爾所波逸提。爾時諸<a class="t" id="t0329c02"></a>比丘尼。不知云何為六法。佛言。共四波羅夷。<a class="t" id="t0329c03"></a>及髮際至腕膝已上。受八事示貪著相是名<a class="t" id="t0329c04"></a>六法。<span class="rule-number">一百二十一事竟</span></p>
<a class="t" id="t0329c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>