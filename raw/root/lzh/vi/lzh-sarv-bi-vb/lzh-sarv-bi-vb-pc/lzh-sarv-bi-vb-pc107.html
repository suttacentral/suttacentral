<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc107">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 107</span>
<span class="mirror-right">波夜提之百七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0325b17"></a>
佛在舍衛國。爾時偷蘭難陀比丘尼。滿十二<a class="t" id="t0325b18"></a>歲欲畜眾。語諸比丘尼。我受大戒滿十二歲。<a class="t" id="t0325b19"></a>今欲畜眾。當作何等。諸比丘尼以是事白佛。<a class="t" id="t0325b20"></a>佛言。汝等當為偷蘭難陀比丘尼作畜眾羯<a class="t" id="t0325b21"></a>磨。若更有如是比丘尼。亦應與作畜眾羯磨。<a class="t" id="t0325b22"></a>畜眾羯磨法者。一心和合比丘尼僧。偷蘭難<a class="t" id="t0325b23"></a>陀比丘尼。應從坐起偏袒右肩脫革屣。胡跪<a class="t" id="t0325b24"></a>合掌作如是言。大德尼僧聽。我偷蘭難陀比<a class="t" id="t0325b25"></a>丘尼。受大戒滿十二歲。欲畜眾。我今從僧<a class="t" id="t0325b26"></a>乞畜眾羯磨。僧為我偷蘭難陀比丘尼作畜<a class="t" id="t0325b27"></a>眾羯磨。僧憐愍故。第二第三亦如是乞。爾時<a class="t" id="t0325b28"></a>一比丘尼。應僧中唱言。大德尼僧聽。是偷蘭<a class="t" id="t0325b29"></a>難陀比丘尼。受大戒滿十二歲。欲畜眾。是偷<a class="t" id="t0325c01"></a>蘭難陀比丘尼。從僧乞畜眾羯磨。若僧時到<a class="t" id="t0325c02"></a>僧忍聽。僧今與偷蘭難陀比丘尼作畜眾羯<a class="t" id="t0325c03"></a>磨。是名白。如是白四羯磨。僧與偷蘭難陀比<a class="t" id="t0325c04"></a>丘尼作畜眾羯磨竟。僧忍默然故。是事如是<a class="t" id="t0325c05"></a>持。以十利故。與比丘尼結戒。從今是戒應如<a class="t" id="t0325c06"></a>是說。若比丘尼滿十二歲。未作畜眾羯磨。畜<a class="t" id="t0325c07"></a>眾者波逸提。波逸提者。燒煮覆障。若不悔過<a class="t" id="t0325c08"></a>能障礙道。是中犯者。若比丘尼滿十二歲。未<a class="t" id="t0325c09"></a>作畜眾羯磨。畜眾者波逸提。隨畜隨得爾所<a class="t" id="t0325c10"></a>波逸提。<span class="rule-number">一百七事竟</span></p>
<a class="t" id="t0325c11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>