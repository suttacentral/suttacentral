<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc111">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 111</span>
<span class="mirror-right">波夜提之百十一</span> </h1>
</div>
<p>
<a class="t-linehead" id="t-linehead0326b04"></a>
◎六法壇文。</p>
<a class="t" id="t0326b05"></a>
<p>
<a class="sc" id="1"></a>
<a class="t-linehead" id="t-linehead0326b05"></a>
佛在舍衛國。爾時舍衛城有居士婦。名和羅<a class="t" id="t0326b06"></a>訶。大富多財田宅種種富相成就。是居士婦。<a class="t" id="t0326b07"></a>以無常因緣故。財物失盡家人分散。唯一身<a class="t" id="t0326b08"></a>在。是居士婦有娠。以憂愁失親里財物夫婿<a class="t" id="t0326b09"></a>故。身自枯瘦兒胎。縮小便作是念。我腹中<a class="t" id="t0326b10"></a>兒若死若爛又作是念。諸福德樂人。無過沙<a class="t" id="t0326b11"></a>門釋子。我當是中出家作比丘尼。便往詣王<a class="t" id="t0326b12"></a>園精舍作比丘尼。是人出家歡樂。肥故腹<a class="t" id="t0326b13"></a>漸漸大。諸比丘尼驅出僧坊。汝犯婬人莫住<a class="t" id="t0326b14"></a>此間。答言。我出家以來不作婬欲。先在家<a class="t" id="t0326b15"></a>時有娠。諸比丘尼以是事向佛廣說。佛語諸<a class="t" id="t0326b16"></a>比丘尼。汝莫說是比丘尼是事。是比丘尼非<a class="t" id="t0326b17"></a>破梵行。先白衣時有娠。從今聽沙彌尼二歲<a class="t" id="t0326b18"></a>學六法。可知有娠無娠。受六法者。若沙彌<a class="t" id="t0326b19"></a>尼初來。應教次第頭面一一禮僧足。禮已<a class="t" id="t0326b20"></a>次應乞和上尼。戒師應教言。我沙彌尼某甲。<a class="t" id="t0326b21"></a>求尊為我作和上尼。尊為我作和上尼故僧。<a class="t" id="t0326b22"></a>當與我二歲學戒。第二亦應言。我沙彌尼某<a class="t" id="t0326b23"></a>甲。求尊為和尚尼。尊為我作和尚尼故。僧<a class="t" id="t0326b24"></a>當與我二歲學戒。第三亦應言。我沙彌尼某<a class="t" id="t0326b25"></a>甲。求尊為和尚尼。尊為我作和尚尼故。僧<a class="t" id="t0326b26"></a>當與我二歲學戒。一比丘尼應問和上尼。能<a class="t" id="t0326b27"></a>為某甲作和上尼不。若言能。即應將至界場<a class="t" id="t0326b28"></a>內。著眼見處離聞處。爾時應問。僧和合不。僧<a class="t" id="t0326b29"></a>一心和合。當作僧事。是和上尼某甲。沙彌尼<a class="t" id="t0326c01"></a>某甲。僧當與二歲學戒。第二亦應言。僧一心<a class="t" id="t0326c02"></a>和合。當作僧事。是和尚尼某甲。沙彌尼某甲。<a class="t" id="t0326c03"></a>僧當與二歲學戒。第三亦應言。僧一心和合。<a class="t" id="t0326c04"></a>當作僧事。是和尚尼某甲。沙彌尼某甲。僧當<a class="t" id="t0326c05"></a>與二歲學戒。若僧一心和合者。應喚沙彌尼<a class="t" id="t0326c06"></a>來。教一一禮比丘尼僧足。頭面禮足已。次應<a class="t" id="t0326c07"></a>教令從僧乞二歲學戒作是言。我沙彌尼某<a class="t" id="t0326c08"></a>甲。因和上尼某甲。從僧乞二歲學戒。因和上<a class="t" id="t0326c09"></a>尼某甲。僧當與我二歲學戒。和上尼某甲。憐<a class="t" id="t0326c10"></a>愍故。第二亦應言。我沙彌尼某甲。因和上尼<a class="t" id="t0326c11"></a>某甲。從僧乞二歲學戒。因和上尼某甲。僧當<a class="t" id="t0326c12"></a>與我二歲學戒。和上尼某甲。憐愍故。第三亦<a class="t" id="t0326c13"></a>應言我沙彌尼某甲。因和上尼某甲。從僧乞<a class="t" id="t0326c14"></a>二歲學戒。因和上尼某甲。僧當與我二歲學<a class="t" id="t0326c15"></a>戒。和上尼某甲憐愍故。即時戒師應僧中唱<a class="t" id="t0326c16"></a>言。大德尼僧聽。是沙彌尼某甲。因和上尼某<a class="t" id="t0326c17"></a>甲。從僧乞二歲學戒。和上尼名某甲。若僧<a class="t" id="t0326c18"></a>時到僧忍聽。僧與沙彌尼某甲二歲學戒。和<a class="t" id="t0326c19"></a>上尼某甲。如是白。大德尼僧聽。是沙彌尼某<a class="t" id="t0326c20"></a>甲。從僧乞二歲學戒。和上尼某甲。僧今與沙<a class="t" id="t0326c21"></a>彌尼某甲二歲學戒。和上尼某甲。誰諸尼僧<a class="t" id="t0326c22"></a>忍。與沙彌尼某甲二歲學戒。和上尼某甲者<a class="t" id="t0326c23"></a>默然。若不忍者說。是名初羯磨。第二更說。大<a class="t" id="t0326c24"></a>德尼僧聽。是沙彌尼某甲。從僧乞二歲學戒。<a class="t" id="t0326c25"></a>和上尼某甲。僧今與沙彌尼某甲二歲學戒。<a class="t" id="t0326c26"></a>和上尼某甲。誰諸尼僧忍。與沙彌尼某甲二<a class="t" id="t0326c27"></a>歲學戒。和上尼某甲者默然。若不忍者說。是<a class="t" id="t0326c28"></a>名第二羯磨。第三更說。大德尼僧聽。是沙彌<a class="t" id="t0326c29"></a>尼某甲。從僧乞二歲學戒。和上尼某甲。僧今<a class="t" id="t0327a01"></a>與沙彌尼某甲二歲學戒。和上尼某甲。誰諸尼<a class="t" id="t0327a02"></a>僧忍。與沙彌尼某甲二歲學戒。和上尼某甲<a class="t" id="t0327a03"></a>者默然。若不忍者說。是名第三羯磨。僧已<a class="t" id="t0327a04"></a>忍。與沙彌尼某甲二歲學戒。和上尼某甲竟<a class="t" id="t0327a05"></a>僧忍默然故。是事如是持。即時為說式叉摩<a class="t" id="t0327a06"></a>尼六法。汝式叉摩尼聽。佛世尊多陀阿竭度<a class="t" id="t0327a07"></a>阿羅訶三耶三佛陀。是知者見者。說式叉摩<a class="t" id="t0327a08"></a>尼六法。汝式叉摩尼。盡形受行。佛世尊種種<a class="t" id="t0327a09"></a>因緣。呵欲欲想欲欲欲覺欲熱。佛說斷欲除<a class="t" id="t0327a10"></a>欲想滅欲熱。若式叉摩尼。入式叉摩尼法。不<a class="t" id="t0327a11"></a>捨戒戒羸不出。相隨心想受婬欲乃至共畜<a class="t" id="t0327a12"></a>生。是非式叉摩尼。非沙彌尼。非釋女。失式<a class="t" id="t0327a13"></a>叉摩尼法。是事盡形不應作。若能持者當言<a class="t" id="t0327a14"></a>能。佛世尊以種種因緣呵責偷奪。讚歎不偷<a class="t" id="t0327a15"></a>奪。乃至一條縷。一寸納一渧油。不與不應取。<a class="t" id="t0327a16"></a>是中佛制。極少至五錢。若五錢直。若式叉摩<a class="t" id="t0327a17"></a>尼隨所偷事。若王捉若打若縛若擯出。若作<a class="t" id="t0327a18"></a>是言。汝賊汝小兒汝癡汝墮官罪。若式叉摩<a class="t" id="t0327a19"></a>尼如是偷奪者。非式叉摩尼。非沙彌尼。非<a class="t" id="t0327a20"></a>釋女。失式叉摩尼法。是事盡形不應作。若能<a class="t" id="t0327a21"></a>持者當言能。佛世尊種種因緣呵責殺生。讚<a class="t" id="t0327a22"></a>歎離殺。乃至蟻子向不應故奪命。何況於人。<a class="t" id="t0327a23"></a>若式叉摩尼。故自手奪人命。若與刀若教死<a class="t" id="t0327a24"></a>歎死。作是言。咄人用惡活為。死勝生。隨是人<a class="t" id="t0327a25"></a>意。種種因緣教死歎死。若作憂多殺。作頭多<a class="t" id="t0327a26"></a>殺。作網作弶作撥。若作毘陀羅殺。若<a class="t" id="t0327a27"></a>作似毘陀羅殺。若斷氣殺。若墮胎殺。若按<a class="t" id="t0327a28"></a>腹殺。若推著火中。推著水中。若從高推下。<a class="t" id="t0327a29"></a>若遣使道中殺。若母腹中初受二根。身根命<a class="t" id="t0327b01"></a>根迦羅羅中。生惡心方便令奪命。若以是因<a class="t" id="t0327b02"></a>緣死者。是非式叉摩尼。非沙彌尼。非釋女。<a class="t" id="t0327b03"></a>失式叉摩尼法。是事盡形不應作。若能持者<a class="t" id="t0327b04"></a>當言。能佛以種種因緣呵責妄語。讚歎不<a class="t" id="t0327b05"></a>妄語。乃至戲笑尚不應妄語。何況故妄語。若<a class="t" id="t0327b06"></a>式叉摩尼不知不見過人法。自言我如是知<a class="t" id="t0327b07"></a>如是見。我是阿羅漢向阿羅漢。我是阿那含<a class="t" id="t0327b08"></a>向阿那含。若斯陀含向斯陀含。若須陀洹向<a class="t" id="t0327b09"></a>須陀洹。若得初禪第二禪第三禪第四禪。若<a class="t" id="t0327b10"></a>得慈悲喜捨無量心。若得無色空處定識處<a class="t" id="t0327b11"></a>定無所有處定非想非非想處定。若得不淨<a class="t" id="t0327b12"></a>觀阿那般那念。諸天來到我所。諸龍夜叉薜<a class="t" id="t0327b13"></a>荔伽毘舍闍鳩槃茶羅剎來到我所。彼問我<a class="t" id="t0327b14"></a>我答彼。我問彼彼答我。若式叉摩尼如是妄<a class="t" id="t0327b15"></a>語者。非式叉摩尼。非沙彌尼。非釋女。失式叉<a class="t" id="t0327b16"></a>摩尼法。是事盡形不應作。若能持者當言能。<a class="t" id="t0327b17"></a>佛以種種因緣。呵欲欲想欲欲欲覺欲熱。佛<a class="t" id="t0327b18"></a>說斷欲除欲想滅欲熱。若式叉摩尼有漏心。<a class="t" id="t0327b19"></a>聽漏心男子邊。髮際至腕。膝已上裸身。受細<a class="t" id="t0327b20"></a>滑。若順身摩若逆摩。若推若牽。若從下抱著<a class="t" id="t0327b21"></a>上。從上抱著下。若捺瘡。是非式叉摩尼。非<a class="t" id="t0327b22"></a>沙彌尼非釋女失式叉摩尼法。若犯者可更<a class="t" id="t0327b23"></a>受。是中盡形壽不應作。汝能持不。若能持<a class="t" id="t0327b24"></a>當言能。佛以種種因緣。呵欲欲想欲欲欲覺<a class="t" id="t0327b25"></a>欲熱。讚歎斷欲除欲想滅欲熱。若式叉摩尼<a class="t" id="t0327b26"></a>漏心。聽漏心男子邊。若受捉手若捉衣。若共<a class="t" id="t0327b27"></a>立。若共語。若共期。若入屏處。若待男子。若<a class="t" id="t0327b28"></a>自身與。如在家女法。以此八事自身與。是非<a class="t" id="t0327b29"></a>式叉摩尼。非沙彌尼。非釋女。失式叉摩尼<a class="t" id="t0327c01"></a>法。若犯可更受。是中盡形壽不應作。汝能<a class="t" id="t0327c02"></a>持不。若能當言能。汝某甲聽。僧已與汝學<a class="t" id="t0327c03"></a>戒法。式叉摩尼受持六法。名式叉摩尼。汝<a class="t" id="t0327c04"></a>得具滿和上尼。具滿阿闍梨尼。具滿比丘尼<a class="t" id="t0327c05"></a>僧。得具滿行處。得具滿國土。得轉輪王願。汝<a class="t" id="t0327c06"></a>今已滿。當恭敬三寶佛寶法寶僧寶和上尼<a class="t" id="t0327c07"></a>阿闍梨尼。恭敬上中下座。當勤三學善戒<a class="t" id="t0327c08"></a>學善定學善慧學。當修三脫門空無相無作。<a class="t" id="t0327c09"></a>當勤三業坐禪誦經勸化作福行。是諸法開<a class="t" id="t0327c10"></a>涅槃門。得須陀洹果斯陀含果阿那含果阿<a class="t" id="t0327c11"></a>羅漢果。如蓮華在水中日日增長開敷。汝<a class="t" id="t0327c12"></a>亦如是增長道法。後當受具足戒。</p>
<a class="t" id="t0327c13"></a>
<blockquote class="gatha">
<p>
釋師子法中　　已獲難得戒<a class="t" id="t0327c14"></a><br>
無難時難得　　已得勿使空<a class="t" id="t0327c15"></a><br>
頭面禮僧足　　右遶歡喜去</p>
<a class="t" id="t0327c16"></a>
</blockquote>
<p>
<a class="sc" id="2"></a>
<a class="t-linehead" id="t-linehead0327c16"></a>
以十利故。與比丘尼結戒。從今是戒應如是<a class="t" id="t0327c17"></a>說。若比丘尼弟子。不二歲學六法。畜為眾者<a class="t" id="t0327c18"></a>波逸提。波逸提者。燒煮覆障。若不悔過能障<a class="t" id="t0327c19"></a>礙道。是中犯者。若比丘尼弟子。不二歲學六<a class="t" id="t0327c20"></a>法。便畜為眾波逸提。隨畜隨得爾所波逸提<a class="t" id="t0327c21"></a>。<span class="rule-number">一百一十一事竟</span></p>
<a class="t" id="t0327c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>