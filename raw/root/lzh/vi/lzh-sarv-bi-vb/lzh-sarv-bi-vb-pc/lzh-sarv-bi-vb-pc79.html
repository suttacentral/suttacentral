<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc79">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 79</span>
<span class="mirror-right">波夜提之七十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0319a16"></a>
佛在舍衛國。爾時王園精舍。比丘尼僧房門<a class="t" id="t0319a17"></a>前。有好生草。多有雜人在中集坐看諸比丘<a class="t" id="t0319a18"></a>尼出入時形相。輕笑言。汝看是比丘尼睞眼。<a class="t" id="t0319a19"></a>是眼爛是短鼻是癭。是白是黑是好是醜。諸<a class="t" id="t0319a20"></a>比丘尼聞是語心不喜。作是念。諸人集此中<a class="t" id="t0319a21"></a>者。皆由生草茂盛好故。若無草者。不於中住。<a class="t" id="t0319a22"></a>諸比丘尼集諸屎尿棄著草上。草即臭爛乾<a class="t" id="t0319a23"></a>死。諸居士呵責言。諸比丘尼不吉弊女。餘無<a class="t" id="t0319a24"></a>屏廁耶。於此淨茂草處著大小便。是中有比<a class="t" id="t0319a25"></a>丘尼。少欲知足行頭陀。聞是事心不喜。向佛<a class="t" id="t0319a26"></a>廣說。佛以是事集二部僧。知而故問是比丘<a class="t" id="t0319a27"></a>尼。汝等實作是事不。答言。實作世尊。佛以種<a class="t" id="t0319a28"></a>種因緣呵責言。云何名比丘尼。棄屎尿生草<a class="t" id="t0319a29"></a>上。種種因緣呵已語諸比丘。以十利故。與比<a class="t" id="t0319b01"></a>丘尼結戒。從今是戒應如是說。若比丘尼棄<a class="t" id="t0319b02"></a>屎尿著生草上波夜提。波夜提者。燒煮覆<a class="t" id="t0319b03"></a>障。若不悔過能障礙道。是中犯者。若比丘尼<a class="t" id="t0319b04"></a>棄屎尿生草上波夜提。隨棄隨得爾所波夜<a class="t" id="t0319b05"></a>提。<span class="rule-number">七十九事竟</span></p>
<a class="t" id="t0319b06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>