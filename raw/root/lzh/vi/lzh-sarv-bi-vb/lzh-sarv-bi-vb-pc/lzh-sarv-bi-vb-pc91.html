<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc91">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 91</span>
<span class="mirror-right">波夜提之九十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0321b25"></a>
佛在王舍城。爾時助調達比丘尼入白衣舍。<a class="t" id="t0321b26"></a>獨與白衣男子共立共語竊語。遣共行比丘<a class="t" id="t0321b27"></a>尼去。求閑便故。是中有比丘尼。少欲知足行<a class="t" id="t0321b28"></a>頭陀。聞是事心不喜。種種因緣呵責言。云何<a class="t" id="t0321b29"></a>名比丘尼。入白衣舍。獨與一白衣男子。共立<a class="t" id="t0321c01"></a>共語共竊語。遣共行比丘尼去。種種因緣呵<a class="t" id="t0321c02"></a>已向佛廣說。佛以是事集二部僧。知而故問<a class="t" id="t0321c03"></a>是比丘尼。汝實作是事不。答言。實作世尊。佛<a class="t" id="t0321c04"></a>以種種因緣呵責言。云何名比丘尼。入白衣<a class="t" id="t0321c05"></a>舍。獨與一白衣男子。共立共語共竊語。遣<a class="t" id="t0321c06"></a>共行比丘尼去。種種因緣呵已語諸比丘。以<a class="t" id="t0321c07"></a>十利故。與比丘尼結戒。從今是戒應如是說。<a class="t" id="t0321c08"></a>若比丘尼入白衣舍。獨與一白衣男子。共立<a class="t" id="t0321c09"></a>共語竊語。遣共行比丘尼去。求獨語故波夜<a class="t" id="t0321c10"></a>提。波夜提者。燒煮覆障。若不悔過能障礙道。<a class="t" id="t0321c11"></a>是中犯者。若比丘尼入白衣舍。獨與一男子<a class="t" id="t0321c12"></a>共立突吉羅。共語突吉羅。共竊語突吉羅。求<a class="t" id="t0321c13"></a>獨語故。遣共行比丘尼離聞處去波夜提。不<a class="t" id="t0321c14"></a>離聞處突吉羅。<span class="rule-number">九十一事竟</span></p>
<a class="t" id="t0321c15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>