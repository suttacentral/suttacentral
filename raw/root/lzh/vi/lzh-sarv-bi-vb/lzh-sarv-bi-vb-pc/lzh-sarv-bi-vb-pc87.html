<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc87">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 87</span>
<span class="mirror-right">波夜提之八十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0320c25"></a>
佛在王舍城。爾時助調達二比丘尼。共一床<a class="t" id="t0320c26"></a>臥作種種不清淨事。是中有比丘尼。少欲知<a class="t" id="t0320c27"></a>足行頭陀。聞是事心不喜。種種因緣呵責言。<a class="t" id="t0320c28"></a>云何名比丘尼。二人共一床臥。作種種不清<a class="t" id="t0320c29"></a>淨事種種因緣呵已。向佛廣說。佛以是事集<a class="t" id="t0321a01"></a>二部僧。知而故問助調達比丘尼。汝等實<a class="t" id="t0321a02"></a>作是事不。答言。實作世尊。佛以種種因緣呵<a class="t" id="t0321a03"></a>責言。云何名比丘尼。二人共一床臥。作種<a class="t" id="t0321a04"></a>種不清淨事。種種因緣呵已語諸比丘。以十<a class="t" id="t0321a05"></a>利故。與比丘尼結戒。從今是戒應如是說。若<a class="t" id="t0321a06"></a>二比丘尼共一床臥波夜提。波夜提者。燒煮<a class="t" id="t0321a07"></a>覆障。若不悔過能障礙道。是中犯者。若二比<a class="t" id="t0321a08"></a>丘尼共一床臥波逸提。隨共臥隨得爾所波<a class="t" id="t0321a09"></a>夜提。不犯者。若一人臥一人坐不犯。<span class="rule-number">八十七事竟</span></p>
<a class="t" id="t0321a10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>