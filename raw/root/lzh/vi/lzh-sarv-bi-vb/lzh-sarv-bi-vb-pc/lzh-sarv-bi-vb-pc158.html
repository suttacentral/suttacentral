<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc158">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 158</span>
<span class="mirror-right">波夜提之百五十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0341b24"></a>
佛在釋氏國。是中有比丘尼。名結髮。作法師<a class="t" id="t0341b25"></a>善能說法。見一年少比丘。無深智慧。即問難<a class="t" id="t0341b26"></a>阿毘曇事。是比丘不能隨順問答。是比丘尼<a class="t" id="t0341b27"></a>出。自貢高語諸比丘尼言。我今問一比丘阿<a class="t" id="t0341b28"></a>毘曇事。不能隨順答我。是中有比丘尼。少欲<a class="t" id="t0341b29"></a>知足行頭陀。聞是事心不喜。種種因緣呵責<a class="t" id="t0341c01"></a>言。云何名比丘尼。比丘不聽問經律阿毘曇<a class="t" id="t0341c02"></a>事便問。種種因緣呵已向佛廣說。佛以是<a class="t" id="t0341c03"></a>事集二部僧。知而故問結髮比丘尼。汝實作<a class="t" id="t0341c04"></a>是事不。答言實作世尊。佛以種種因緣訶責<a class="t" id="t0341c05"></a>言云何名比丘尼比丘不聽問經律阿毘曇<a class="t" id="t0341c06"></a>事便問。種種因緣呵已語諸比丘。以十利<a class="t" id="t0341c07"></a>故。與比丘尼結戒。從今是戒應如是說。若比<a class="t" id="t0341c08"></a>丘尼。比丘不聽問經律阿毘曇事便問。波夜<a class="t" id="t0341c09"></a>提。波夜提者。燒煮覆障。若不悔過能障礙<a class="t" id="t0341c10"></a>道。是中犯者。若比丘尼。比丘不聽問難經<a class="t" id="t0341c11"></a>律阿毘曇中事。若以偈問。偈偈波夜提。若以<a class="t" id="t0341c12"></a>章問。章章波夜提。若別句問。句句波夜提<a class="t" id="t0341c13"></a>。<span class="rule-number">一百五十八事竟</span></p>
<a class="t" id="t0341c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>