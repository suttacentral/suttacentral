<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc110">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 110</span>
<span class="mirror-right">波夜提之百十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0326a12"></a>
佛在舍衛國。爾時偷蘭難陀比丘尼。畜眾<a class="t" id="t0326a13"></a>不教誡不為說法。弟子白言。和上尼。何以<a class="t" id="t0326a14"></a>不教化我。不為我說法。答言。我不教化汝。<a class="t" id="t0326a15"></a>不為汝說法。弟子以是事向諸比丘尼說。諸<a class="t" id="t0326a16"></a>比丘尼以是事向佛廣說。佛以是事集二部<a class="t" id="t0326a17"></a>僧。知而故問偷蘭難陀比丘尼。汝實作是事<a class="t" id="t0326a18"></a>不。答言。實作世尊。佛以種種因緣呵責言。云<a class="t" id="t0326a19"></a>何名比丘尼。畜眾不教化。不為說法。種種因<a class="t" id="t0326a20"></a>緣呵已。語諸比丘尼。汝等為偷蘭難陀作止<a class="t" id="t0326a21"></a>羯磨。若更有如是者。亦應與作止羯磨。作止<a class="t" id="t0326a22"></a>羯磨法者。一心和合僧。一比丘尼僧中唱言。<a class="t" id="t0326a23"></a>大德尼僧聽。偷蘭難陀比丘尼。畜弟子不教<a class="t" id="t0326a24"></a>化。不為說法。若僧時到僧忍聽。僧與偷蘭難<a class="t" id="t0326a25"></a>陀作止羯磨。汝偷蘭難陀。莫復畜眾。是名白。<a class="t" id="t0326a26"></a>如是白二羯磨。僧與偷蘭難陀作止畜眾羯<a class="t" id="t0326a27"></a>磨竟。僧忍默然故。是事如是持。以十利故。與<a class="t" id="t0326a28"></a>比丘尼結戒。從今是戒應如是說。若比丘尼<a class="t" id="t0326a29"></a>僧與作止羯磨。畜眾者波逸提。波逸提者。燒<a class="t" id="t0326b01"></a>煮覆障。若不悔過能障礙道。是中犯者。若比<a class="t" id="t0326b02"></a>丘尼僧與作止羯磨。畜眾者波逸提。隨畜<a class="t" id="t0326b03"></a>眾。隨得爾所波逸提。<span class="rule-number">一百一十事竟</span>◎</p>
<a class="t" id="t0326b04"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>