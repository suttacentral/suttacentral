<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc143">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 143</span>
<span class="mirror-right">波夜提之百四十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0338a06"></a>
佛在舍衛國。爾時舍衛國節日。諸居士辦種<a class="t" id="t0338a07"></a>種好飲食。出城至園中。但有諸新婦在家。偷<a class="t" id="t0338a08"></a>蘭難陀比丘尼。與一家知識。早起著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0338a09"></a>
入是家。新婦畏婿來。若婿父母來。於中門外<a class="t" id="t0338a10"></a>與敷坐。共相問訊便坐。諸新婦頭面禮比丘<a class="t" id="t0338a11"></a>尼足。現前而坐。比丘尼即為說法。經久閉目<a class="t" id="t0338a12"></a>便唄。新婦恐婿來見。若婿父母來故。即便起<a class="t" id="t0338a13"></a>去。第二第三新婦亦復如是。比丘尼開眼看<a class="t" id="t0338a14"></a>見前無人在。心生慚愧捨坐處去。是家近大<a class="t" id="t0338a15"></a>巷。有諸蔽惡人。入門見其坐床。四顧無人。<a class="t" id="t0338a16"></a>便偷持去。諸新婦不聞比丘尼聲。共相謂言。<a class="t" id="t0338a17"></a>往看在不。咸言。不在。坐床在不。答言。不在。<a class="t" id="t0338a18"></a>作是念。比丘尼必持至僧坊中。遣使索言。還<a class="t" id="t0338a19"></a>我床來。是比丘尼羞瞋故。不復至是家。是居<a class="t" id="t0338a20"></a>士後於市中見人賣床。即還奪取。遣使語比<a class="t" id="t0338a21"></a>丘尼言。以得先床。汝可還來。是中有比丘<a class="t" id="t0338a22"></a>尼。少欲知足行頭陀。聞是事心不喜種種因<a class="t" id="t0338a23"></a>緣呵責言。云何名比丘尼。坐白衣床不付囑<a class="t" id="t0338a24"></a>主便去。種種因緣呵已向佛廣說。佛以是事<a class="t" id="t0338a25"></a>集二部僧。知而故問偷蘭難陀比丘尼。汝實<a class="t" id="t0338a26"></a>作是事不。答言。實作世尊。佛以種種因緣呵<a class="t" id="t0338a27"></a>責。云何名比丘尼。坐白衣床。不還付主便去。<a class="t" id="t0338a28"></a>種種因緣呵已語諸比丘。以十利故與比丘<a class="t" id="t0338a29"></a>尼結戒。從今是戒應如是說。若比丘尼坐白<a class="t" id="t0338b01"></a>衣床。不還付主便去。波夜提。波夜提者。燒煮<a class="t" id="t0338b02"></a>覆障。若不悔過能障礙道。是中犯者。若比丘<a class="t" id="t0338b03"></a>尼坐白衣床。不還付主便去。波夜提。隨不付<a class="t" id="t0338b04"></a>去。隨得波夜提。<span class="rule-number">一百四十三事竟</span></p>
<a class="t" id="t0338b05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>