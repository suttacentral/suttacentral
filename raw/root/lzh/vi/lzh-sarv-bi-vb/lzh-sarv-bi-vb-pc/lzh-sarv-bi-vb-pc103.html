<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc103">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 103</span>
<span class="mirror-right">波夜提之百三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0324b29"></a>
佛在舍衛國。爾時長老大迦葉中前著衣持。<a class="t" id="t0324c01"></a><span class="gaiji">鉢<!--gaiji,缽,1[金*本],2&#x9262;,3-->
</span>入一居士家。為乞食故。時所立處有居士<a class="t" id="t0324c02"></a>婦。遙見大迦葉即起出迎。偷蘭難陀先在其<a class="t" id="t0324c03"></a>家。遙見大迦葉不起往迎。是居士婦以手<a class="t" id="t0324c04"></a>接足。頭面禮長老摩訶迦葉已。洗手取<span class="gaiji">鉢<!--gaiji,缽,1[金*本],2&#x9262;,3-->
</span>。盛<a class="t" id="t0324c05"></a>滿飯以羹澆上與。大迦葉持去。居士婦到偷<a class="t" id="t0324c06"></a>蘭難陀所言。汝知是長老大迦葉。是佛大弟<a class="t" id="t0324c07"></a>子。天人所敬良祐福田。汝若起迎者有何惡<a class="t" id="t0324c08"></a>事偷蘭難陀言。大迦葉本是外道婆羅門。汝<a class="t" id="t0324c09"></a>所貴敬。非我所尊。居士婦瞋呵責言。諸比丘<a class="t" id="t0324c10"></a>尼自言善好有功德。見比丘來不起。如外道<a class="t" id="t0324c11"></a>女。是中有比丘尼。少欲知足行頭陀。聞是事<a class="t" id="t0324c12"></a>心不喜。向佛廣說。佛以是事集二部僧。知而<a class="t" id="t0324c13"></a>故問。汝實作是事不。答言。實作世尊。佛以種<a class="t" id="t0324c14"></a>種因緣呵責言。云何名比丘尼。見比丘來不<a class="t" id="t0324c15"></a>起。種種因緣呵已語諸比丘。以十利故。與比<a class="t" id="t0324c16"></a>丘尼結戒。從今是戒應如是說。若比丘尼見<a class="t" id="t0324c17"></a>比丘來不起波逸提。波逸提者。燒煮覆障。若<a class="t" id="t0324c18"></a>不悔過能障礙道。是中犯者。若比丘尼見比<a class="t" id="t0324c19"></a>丘來不起。波逸提。隨見不起。隨得爾所波<a class="t" id="t0324c20"></a>逸提。<span class="rule-number">一百三事竟</span></p>
<a class="t" id="t0324c21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>