<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc117">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 117</span>
<span class="mirror-right">波夜提之百十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0328c12"></a>
佛在舍衛國。爾時偷蘭難陀比丘尼。未作屬<a class="t" id="t0328c13"></a>和上尼羯磨。畜二十歲童女為眾。是中有比<a class="t" id="t0328c14"></a>丘尼。少欲知足行頭陀。聞是事心不喜。種種<a class="t" id="t0328c15"></a>因緣呵責。云何名比丘尼。未作屬和上尼羯<a class="t" id="t0328c16"></a>磨。畜二十歲童女為眾。種種因緣呵已向佛<a class="t" id="t0328c17"></a>廣說。佛以是事集二部僧。知而故問偷蘭難<a class="t" id="t0328c18"></a>陀比丘尼。汝實作是事不。答言實作世尊。佛<a class="t" id="t0328c19"></a>以種種因緣呵責。云何名比丘尼。未作屬和<a class="t" id="t0328c20"></a>上尼羯磨。畜滿二十歲童女為眾。種種因緣<a class="t" id="t0328c21"></a>呵已語諸比丘。以十利故。與比丘尼結戒。從<a class="t" id="t0328c22"></a>今是戒應如是說。若比丘尼。滿二十歲童<a class="t" id="t0328c23"></a>女。未作屬和上尼羯磨。畜為眾者。波逸提。波<a class="t" id="t0328c24"></a>逸提者。燒煮覆障。若不悔過能障礙道。是中<a class="t" id="t0328c25"></a>犯者若比丘尼未作屬和上尼羯磨。畜滿二<a class="t" id="t0328c26"></a>十歲童女為眾波逸提。隨畜隨得爾所波逸<a class="t" id="t0328c27"></a>提。<span class="rule-number">一百一十七事竟</span></p>
<a class="t" id="t0328c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>