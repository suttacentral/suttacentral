<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc73">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 73</span>
<span class="mirror-right">波夜提之七十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0317b25"></a>
佛在舍衛國。爾時偷蘭難陀比丘尼。使人剃<a class="t" id="t0317b26"></a>大小便處毛。諸比丘尼問言。汝作何等。答言。<a class="t" id="t0317b27"></a>剃大小便處毛。為好故。是中有比丘尼。少欲<a class="t" id="t0317b28"></a>知足行頭陀。聞是事心不喜。種種因緣呵責<a class="t" id="t0317b29"></a>言。云何名比丘尼。使人剃大小便處毛種種<a class="t" id="t0317c01"></a>因緣呵已。向佛廣說。佛以是事集二部僧。知<a class="t" id="t0317c02"></a>而故問偷蘭難陀。汝實作是事不。答言。實作<a class="t" id="t0317c03"></a>世尊。佛以種種因緣呵責言。云何名比丘尼。<a class="t" id="t0317c04"></a>使人剃大小便處毛。種種因緣呵已語諸比<a class="t" id="t0317c05"></a>丘。以十利故。與比丘尼結戒。從今是戒應如<a class="t" id="t0317c06"></a>是說。若比丘尼剃大小便處毛波夜提。波夜<a class="t" id="t0317c07"></a>提者。燒煮覆障。若不悔過能障礙道。是中犯<a class="t" id="t0317c08"></a>者。若比丘尼剃大便處毛波夜提剃小便處<a class="t" id="t0317c09"></a>毛波夜提。除二處剃餘處毛。突吉羅。<span class="rule-number">七十三事竟</span></p>
<a class="t" id="t0317c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>