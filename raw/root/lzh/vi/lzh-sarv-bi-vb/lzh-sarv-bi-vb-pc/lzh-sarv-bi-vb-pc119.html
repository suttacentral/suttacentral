<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc119">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 119</span>
<span class="mirror-right">波夜提之百十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0329a15"></a>
佛在舍衛國。爾時偷蘭難陀比丘尼。畜有男<a class="t" id="t0329a16"></a>女自隨女人為眾。是比丘尼。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>。<a class="t" id="t0329a17"></a>男女前後圍遶共行乞食。諸居士共相謂言。<a class="t" id="t0329a18"></a>汝知不。諸沙門釋子作婬欲人。共比丘尼。僧<a class="t" id="t0329a19"></a>坊中生兒女。是中有比丘尼。少欲知足行頭<a class="t" id="t0329a20"></a>陀。聞是事心不喜。種種因緣呵責言。云何名<a class="t" id="t0329a21"></a>比丘尼。畜將男女自隨女人為眾。種種因緣<a class="t" id="t0329a22"></a>呵責已向佛廣說。佛以是事集二部僧。知而<a class="t" id="t0329a23"></a>故問偷蘭難陀比丘尼。汝實作是事不。答言<a class="t" id="t0329a24"></a>實作世尊。佛以種種因緣呵責。云何名比丘<a class="t" id="t0329a25"></a>尼。畜將男女自隨女人為眾。種種因緣呵已<a class="t" id="t0329a26"></a>語諸比丘。以十利故。與比丘尼結戒。從今是<a class="t" id="t0329a27"></a>戒應如是說。若比丘尼。畜有男女自隨女人<a class="t" id="t0329a28"></a>為眾。波逸提。波逸提者。燒煮覆障。若不悔過<a class="t" id="t0329a29"></a>能障礙道。是中犯者。若比丘尼畜有男女自<a class="t" id="t0329b01"></a>隨女人為眾波逸提。隨畜隨得爾所波逸提<a class="t" id="t0329b02"></a>。<span class="rule-number">一百一十九事竟</span></p>
<a class="t" id="t0329b03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>