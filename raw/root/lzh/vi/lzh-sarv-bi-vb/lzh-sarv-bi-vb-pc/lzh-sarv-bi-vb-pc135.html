<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc135">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 135</span>
<span class="mirror-right">波夜提之百三十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0336b14"></a>
佛在舍衛國。爾時偷蘭難陀比丘尼。所望得<a class="t" id="t0336b15"></a>衣弱。便受迦絺那衣。後時打犍搥捨迦絺那<a class="t" id="t0336b16"></a>衣。偷蘭難陀比丘尼不欲來。遣比丘尼喚言。<a class="t" id="t0336b17"></a>僧欲捨迦絺那衣。汝來。答言。不去。問何故不<a class="t" id="t0336b18"></a>去。偷蘭難陀言。我所望衣未得。是中有比丘<a class="t" id="t0336b19"></a>尼。少欲知足行頭陀。聞是事心不喜。種種因<a class="t" id="t0336b20"></a>緣呵責言。云何名比丘尼。所望得衣弱。而受<a class="t" id="t0336b21"></a>迦絺那衣。種種因緣呵已向佛廣說。佛以是<a class="t" id="t0336b22"></a>事集二部僧。知而故問偷蘭難陀比丘尼。汝<a class="t" id="t0336b23"></a>實作是事不。答言。實作世尊。佛以種種因緣<a class="t" id="t0336b24"></a>呵責。云何名比丘尼。所望得衣弱。而受迦絺<a class="t" id="t0336b25"></a>那衣。種種因緣呵已語諸比丘。以十利故。<a class="t" id="t0336b26"></a>與比丘尼結戒。從今是戒應如是說。若比丘<a class="t" id="t0336b27"></a>尼所望得衣弱。而受迦絺那衣。波夜提。波<a class="t" id="t0336b28"></a>夜提者。燒煮覆障。若不悔過能障礙道。是<a class="t" id="t0336b29"></a>中犯者。若比丘尼所望得衣弱。而受迦絺那<a class="t" id="t0336c01"></a>衣。波夜提。隨所望得衣弱。隨受隨得波逸提<a class="t" id="t0336c02"></a>。<span class="rule-number">一百三十五事竟</span></p>
<a class="t" id="t0336c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>