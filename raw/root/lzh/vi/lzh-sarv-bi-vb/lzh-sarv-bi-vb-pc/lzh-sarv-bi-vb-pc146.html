<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc146">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 146</span>
<span class="mirror-right">波夜提之百四十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0338c21"></a>
佛在舍衛國。爾時舍衛城。王園精舍諸比丘<a class="t" id="t0338c22"></a>尼。在中庭講堂內土埵上有立作者有紡者。<a class="t" id="t0338c23"></a>有擘治者有抖擻者。有作縈者有纏手者。爾<a class="t" id="t0338c24"></a>時眾多<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將。到王園精舍。見諸比丘尼種種<a class="t" id="t0338c25"></a>作。作是言。若王聞者。諸<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>細<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>雜色<a class="t" id="t0338c26"></a><span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>欽婆羅。如是等物一時多辦。是中有比丘<a class="t" id="t0338c27"></a>尼少欲知足行頭陀。聞是事心不喜向佛廣<a class="t" id="t0338c28"></a>說。佛以是事集二部僧。知而故問諸比丘尼。<a class="t" id="t0338c29"></a>汝實作是事不。答言。實作世尊。佛以種種因<a class="t" id="t0339a01"></a>緣呵責言。云何名比丘尼。紡作。種種因緣呵<a class="t" id="t0339a02"></a>已語諸比丘。以十利故。與比丘尼結戒。從今<a class="t" id="t0339a03"></a>是戒應如是說。若比丘尼紡績波夜提。波夜<a class="t" id="t0339a04"></a>提者。燒煮覆障。若不悔過能障礙道。是中犯<a class="t" id="t0339a05"></a>者。若比丘尼紡績波夜提。若縈若績若擘若<a class="t" id="t0339a06"></a>抖擻若纏手。皆波夜提。隨動手隨得波夜提。<a class="t" id="t0339a07"></a>方便欲作突吉羅。若還合縷一轉一突吉羅。<a class="t" id="t0339a08"></a>若為縫衣繩綖乃至六兩不犯。<span class="rule-number">一百四十六事竟</span></p>
<a class="t" id="t0339a09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>