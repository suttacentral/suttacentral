<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc120">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 120</span>
<span class="mirror-right">波夜提之百二十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0329b03"></a>
佛在舍衛國。爾時偷蘭難陀比丘尼。畜惡性<a class="t" id="t0329b04"></a>女人為眾。是中有比丘尼。少欲知足行頭<a class="t" id="t0329b05"></a>陀。聞是事心不喜。種種因緣呵責言。云何名<a class="t" id="t0329b06"></a>比丘尼。畜惡性女為眾。種種因緣呵已向佛<a class="t" id="t0329b07"></a>廣說。佛以是事集二部僧。知而故問偷蘭難<a class="t" id="t0329b08"></a>陀比丘尼。汝實作是事不。答言實作世尊。佛<a class="t" id="t0329b09"></a>以種種因緣呵責。云何名比丘尼。畜惡性女<a class="t" id="t0329b10"></a>人為眾。種種因緣呵已語諸比丘。以十利故<a class="t" id="t0329b11"></a>與比丘尼結戒。從今是戒應如是說。若比丘<a class="t" id="t0329b12"></a>尼。畜惡性女人為眾。波逸提。波逸提者。燒煮<a class="t" id="t0329b13"></a>覆障。若不悔過能障礙道。是中犯者。若比丘<a class="t" id="t0329b14"></a>尼畜惡性女人為眾。波逸提。隨畜隨得爾所<a class="t" id="t0329b15"></a>波逸提。<span class="rule-number">一百二十事竟</span></p>
<a class="t" id="t0329b16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>