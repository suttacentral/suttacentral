<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc104">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 104</span>
<span class="mirror-right">波夜提之百四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0324c21"></a>
佛在舍衛國。爾時長老迦留陀夷。常出入一<a class="t" id="t0324c22"></a>家。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>到其舍。有比丘尼。名瘦瞿<a class="t" id="t0324c23"></a>曇彌。先在是家。遙見迦留陀夷來。即起出迎<a class="t" id="t0324c24"></a>入示坐處共相問訊頭面禮足前叉手立。迦<a class="t" id="t0324c25"></a>留陀夷為說法久。是比丘尼迷悶眼闇倒地。<a class="t" id="t0324c26"></a>居士婦即以水灑面還得本心。居士婦言。汝<a class="t" id="t0324c27"></a>何所患苦。何所憂愁。答言。我無病無憂愁。但<a class="t" id="t0324c28"></a>久立住故。迷悶倒地。諸比丘尼以是事白佛。<a class="t" id="t0324c29"></a>佛以是事集二部僧。種種因緣讚戒讚持戒。<a class="t" id="t0325a01"></a>讚戒讚持戒已語諸比丘。以十利故。與比丘<a class="t" id="t0325a02"></a>尼結戒。從今是戒應如是說。若比丘尼。不問<a class="t" id="t0325a03"></a>比丘便坐者波逸提。波逸提者。燒煮覆障。若<a class="t" id="t0325a04"></a>不悔過能障礙道。是中犯者。若比丘尼。不問<a class="t" id="t0325a05"></a>比丘輒坐者。波逸提。隨不問坐。隨得爾所波<a class="t" id="t0325a06"></a>逸提。<span class="rule-number">一百四事竟</span></p>
<a class="t" id="t0325a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>