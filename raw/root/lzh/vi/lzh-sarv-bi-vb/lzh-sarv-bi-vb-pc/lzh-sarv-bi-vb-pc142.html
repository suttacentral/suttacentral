<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc142">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 142</span>
<span class="mirror-right">波夜提之百四十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0337c16"></a>
佛在舍衛國。爾時助調達比丘尼。常入出他<a class="t" id="t0337c17"></a>家。到他家中。居士婦言。善女汝掃灑敷床榻<a class="t" id="t0337c18"></a>然火煮食下食。是比丘尼即隨所教。更有善<a class="t" id="t0337c19"></a>比丘尼來到是家。居士婦言。善女。汝掃灑敷<a class="t" id="t0337c20"></a>床榻然火煮食下食。答言。我是汝婢供養汝<a class="t" id="t0337c21"></a>耶。今汝等坐。使我執作。居士婦言。汝惡性<a class="t" id="t0337c22"></a>憍慢。助調達比丘尼來。隨我語作。是中有比<a class="t" id="t0337c23"></a>丘尼。少欲知足行頭陀。聞是事心不喜。種種<a class="t" id="t0337c24"></a>因緣呵責。云何名比丘尼。與白衣掃灑敷床<a class="t" id="t0337c25"></a>榻然火煮食下食。種種因緣呵已向佛廣說。<a class="t" id="t0337c26"></a>佛以是事集二部僧。知而故問助調達比丘<a class="t" id="t0337c27"></a>尼。汝實作是事不。答言。實作世尊。佛以種種<a class="t" id="t0337c28"></a>因緣呵責。云何名比丘尼與白衣作。種種因<a class="t" id="t0337c29"></a>緣呵已語諸比丘。以十利故。與比丘尼結<a class="t" id="t0338a01"></a>戒。從今是戒應如是說。若比丘尼與白衣作<a class="t" id="t0338a02"></a>波夜提。波夜提者。燒煮覆障。若不悔過能障<a class="t" id="t0338a03"></a>礙道。是中犯者。若比丘尼。白衣使掃地。掃者<a class="t" id="t0338a04"></a>波夜提。若使灑地敷床榻然火煮食煮羹下<a class="t" id="t0338a05"></a>食。作者波夜提。若隨語閉門突吉羅。<span class="rule-number">一百四十二事竟</span></p>
<a class="t" id="t0338a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>