<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc116">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 116</span>
<span class="mirror-right">波夜提之百十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0328b27"></a>
佛在舍衛國。爾時偷蘭難陀比丘尼。畜未滿<a class="t" id="t0328b28"></a>二十歲童女為眾。是中有比丘尼。少欲知足<a class="t" id="t0328b29"></a>行頭陀。聞是事心不喜。種種因緣呵責言。<a class="t" id="t0328c01"></a>云何名比丘尼。畜未滿二十歲童女為眾。種<a class="t" id="t0328c02"></a>種因緣呵已向佛廣說。佛以是事集二部僧。<a class="t" id="t0328c03"></a>知而故問偷蘭難陀比丘尼。汝實作是事不。<a class="t" id="t0328c04"></a>答言實作世尊。佛以種種因緣呵責。云何名<a class="t" id="t0328c05"></a>比丘尼。畜未滿二十歲童女為眾。種種因緣<a class="t" id="t0328c06"></a>呵已語諸比丘。以十利故。與比丘尼結戒。從<a class="t" id="t0328c07"></a>今是戒應如是說。若比丘尼。畜未滿二十歲<a class="t" id="t0328c08"></a>童女為眾。波逸提。波逸提者。燒煮覆障。若不<a class="t" id="t0328c09"></a>悔過若障礙道。是中犯者。若比丘尼畜未滿<a class="t" id="t0328c10"></a>二十歲童女為眾波逸提。隨畜隨得爾所<a class="t" id="t0328c11"></a>波逸提。<span class="rule-number">一百一十六事竟</span></p>
<a class="t" id="t0328c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>