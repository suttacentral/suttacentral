<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc84">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 84</span>
<span class="mirror-right">波夜提之八十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0320a13"></a>
佛在舍衛國。爾時王園比丘尼僧坊中。有<a class="t" id="t0320a14"></a>客作人。日暮雨墮故。入助調達比丘尼房中。<a class="t" id="t0320a15"></a>時助調達比丘尼。有大式叉摩尼。是客作人<a class="t" id="t0320a16"></a>先不與期。夜中摩觸式叉摩尼。式叉摩尼大<a class="t" id="t0320a17"></a>喚。多比丘尼集問言。何故。式叉摩尼言。然<a class="t" id="t0320a18"></a>燈。問言何故。但然燈來。即然燈來。見偷蘭難<a class="t" id="t0320a19"></a>陀比丘尼於闇中共男子坐。是中有比丘尼。<a class="t" id="t0320a20"></a>少欲知足行頭陀。聞是事心不喜。種種因緣<a class="t" id="t0320a21"></a>呵責。云何名比丘尼。闇中無燈共男子坐。種<a class="t" id="t0320a22"></a>種因緣呵責已。向佛廣說。佛以是事集二部<a class="t" id="t0320a23"></a>僧知而故問。汝實作是事不。答言。實作世<a class="t" id="t0320a24"></a>尊。佛以種種因緣呵責言。云何名比丘尼。闇<a class="t" id="t0320a25"></a>中無燈共白衣男子坐。種種因緣呵已語諸<a class="t" id="t0320a26"></a>比丘以十利故。與比丘尼結戒。從今是戒應<a class="t" id="t0320a27"></a>如是說。若比丘尼闇中無燈。與男子共立共<a class="t" id="t0320a28"></a>坐。波夜提。波夜提者。燒煮覆障。若不悔過能<a class="t" id="t0320a29"></a>障礙道。是中犯者。若比丘尼闇中無燈。與男<a class="t" id="t0320b01"></a>子共立共坐。波夜提。隨共立共坐。隨得爾所<a class="t" id="t0320b02"></a>波夜提。<span class="rule-number">八十四事竟</span></p>
<a class="t" id="t0320b03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>