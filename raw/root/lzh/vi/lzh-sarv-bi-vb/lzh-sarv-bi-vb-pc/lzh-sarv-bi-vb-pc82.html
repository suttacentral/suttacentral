<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc82">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 82</span>
<span class="mirror-right">波夜提之八十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0319c09"></a>
佛在王舍城。爾時助調達比丘尼。獨與一白<a class="t" id="t0319c10"></a>衣男子。屏處共立共語。是中有比丘尼。少欲<a name="0319c11" id="0319c11"></a>知足行頭陀。聞是事心不喜。種種因緣呵責<a class="t" id="t0319c12"></a>言。云何名比丘尼。獨與一白衣男子。屏處共<a class="t" id="t0319c13"></a>立共語。種種因緣呵已。向佛廣說。佛以是事<a class="t" id="t0319c14"></a>集二部僧。知而故問助調達比丘尼。汝實作<a class="t" id="t0319c15"></a>是事不。答言。實作世尊。佛以種種因緣呵責。<a class="t" id="t0319c16"></a>云何名比丘尼。獨與一白衣男子。屏處共立<a class="t" id="t0319c17"></a>共語。種種因緣呵已語諸比丘。以十利故。與<a class="t" id="t0319c18"></a>比丘尼結戒。從今是戒應如是說。若比丘尼。<a class="t" id="t0319c19"></a>獨與一白衣男子。屏處共立共語。波夜提。獨<a class="t" id="t0319c20"></a>者。一比丘尼一白衣男子。更無第三人。屏處<a class="t" id="t0319c21"></a>者。若壁障若籬障若衣障。共立者。可疑處。共<a class="t" id="t0319c22"></a>語者。可疑處。波夜提者。燒煮覆障。若不悔過<a class="t" id="t0319c23"></a>能障礙道。是中犯者。若比丘尼獨與一白衣<a class="t" id="t0319c24"></a>男子。屏處共立共語。波夜提。隨共立共語。隨<a class="t" id="t0319c25"></a>得爾所波夜提。<span class="rule-number">八十二竟</span></p>
<a class="t" id="t0319c26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>