<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc112">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 112</span>
<span class="mirror-right">波夜提之百十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0327c22"></a>
佛在舍衛國。爾時偷蘭難陀比丘尼。弟子二<a class="t" id="t0327c23"></a>歲學六法。未作屬和上尼羯磨。便畜為眾。是<a class="t" id="t0327c24"></a>中有比丘尼。少欲知足行頭陀。聞是事心不<a class="t" id="t0327c25"></a>喜。種種因緣呵責言。云何名比丘尼。弟子二<a class="t" id="t0327c26"></a>歲學六法。未作屬和上尼羯磨。便畜為眾。種<a class="t" id="t0327c27"></a>種因緣呵已向佛廣說。佛以是事集二部僧。<a class="t" id="t0327c28"></a>知而故問偷蘭難陀比丘尼。汝實作是事不。<a class="t" id="t0327c29"></a>答言實作世尊。佛以種種因緣。呵責云何名<a class="t" id="t0328a01"></a>比丘尼。弟子二歲學六法。未作屬和上尼羯<a class="t" id="t0328a02"></a>磨。便畜為眾。種種因緣呵已語諸比丘。以<a class="t" id="t0328a03"></a>十利故。與比丘尼結戒。從今是戒應如是說。<a class="t" id="t0328a04"></a>若比丘尼。弟子二歲學六法。未作屬和上尼<a class="t" id="t0328a05"></a>羯磨。便畜為眾。波逸提。波逸提者。燒煮覆<a class="t" id="t0328a06"></a>障。若不悔過能障礙道。是中犯者。若比丘尼。<a class="t" id="t0328a07"></a>弟子二歲學六法者。未作屬和上尼羯磨。便<a class="t" id="t0328a08"></a>畜為眾。波逸提。隨畜隨得爾所波逸提。<span class="rule-number">一百一十二事竟</span><a class="t" id="t0328a09"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>