<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc77">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 77</span>
<span class="mirror-right">波夜提之七十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0318b15"></a>
佛在舍衛國。爾時有一居士。以無常因緣故。<a class="t" id="t0318b16"></a>失財物田宅。家人死盡。唯有夫婦二人。居士<a class="t" id="t0318b17"></a>作是念。諸福德樂人無衰惱者。無過沙門釋<a class="t" id="t0318b18"></a>子。我何不詣彼求出家。夫即詣祇洹作比<a class="t" id="t0318b19"></a>丘。婦詣王園精舍作比丘尼。是比丘得食時。<a class="t" id="t0318b20"></a>持食詣比丘尼精舍。是比丘尼先為辦盤醬<a class="t" id="t0318b21"></a>菜果蓏。待比丘來。時此比丘。持食詣比丘<a class="t" id="t0318b22"></a>尼精舍坐食。此比丘尼起與醬菜。並說本居<a class="t" id="t0318b23"></a>家中時事。比丘瞋不忍故。即以手中飯擲比<a class="t" id="t0318b24"></a>丘尼面。比丘尼瞋故。以熱羹澆比丘頭。不<a class="t" id="t0318b25"></a>淨可羞。是中有比丘尼。少欲知足行頭陀。聞<a class="t" id="t0318b26"></a>是事心不喜。呵責言。云何名比丘尼。比丘食<a class="t" id="t0318b27"></a>時在前立侍。種種因緣呵已。向佛廣說。佛以<a class="t" id="t0318b28"></a>是事集二部僧。知而故問是比丘尼。汝實作<a class="t" id="t0318b29"></a>是事不。答言。實作世尊。佛以種種因緣呵責。<a class="t" id="t0318c01"></a>云何名比丘尼。比丘食時在前立侍。種種因<a class="t" id="t0318c02"></a>緣呵已語諸比丘。以十利故。與比丘尼結戒。<a class="t" id="t0318c03"></a>從今是戒應如是說。若比丘尼比丘食時在<a class="t" id="t0318c04"></a>前立侍波夜提。波夜提者。燒煮覆障。若不<a class="t" id="t0318c05"></a>悔過能障礙道。是中犯者。若比丘尼。比丘食<a class="t" id="t0318c06"></a>時在前立侍波夜提。隨立隨得爾所波夜提。<a class="t" id="t0318c07"></a>若與比丘食已還坐。若餘處去不犯。<span class="rule-number">七十七事竟</span></p>
<a class="t" id="t0318c08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>