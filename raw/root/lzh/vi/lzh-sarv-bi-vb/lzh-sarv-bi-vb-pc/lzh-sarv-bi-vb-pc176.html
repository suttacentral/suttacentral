<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc176">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 176</span>
<span class="mirror-right">波夜提之百七十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0344b29"></a>
佛在舍衛國。爾時迦留陀夷。與掘多比丘尼<a class="t" id="t0344c01"></a>相識知舊。共語共事。時迦留陀夷。二月遊行<a class="t" id="t0344c02"></a>他國。掘多比丘尼聞已心不喜。迦留陀夷二<a class="t" id="t0344c03"></a>月遊行。還到舍衛國。掘多比丘尼聞已。洗浴<a class="t" id="t0344c04"></a>莊嚴面目。香油塗髮著輕染衣。到迦留陀夷<a class="t" id="t0344c05"></a>所。頭面禮足在前而坐。時迦留陀夷。生染著<a class="t" id="t0344c06"></a>心諦視其面。比丘尼亦生染心。視比丘面。比<a class="t" id="t0344c07"></a>丘尼作是念。此視我面必生染著。我何不在<a class="t" id="t0344c08"></a>前起行。時迦留陀夷但著泥洹僧。共行來往<a class="t" id="t0344c09"></a>欲心動發。畏犯戒故。不敢相觸。諦相視面便<a class="t" id="t0344c10"></a>失不淨。離急熱已即還本坐。掘多比丘尼知<a class="t" id="t0344c11"></a>失不淨。語迦留陀夷。持是衣來。我當與浣。即<a class="t" id="t0344c12"></a>脫衣與。比丘尼持是衣。小<span class="gaiji">却<!--gaiji,卻,1[去*ㄗ],2&#x5374;,3-->
</span>一面綟衣。取<a class="t" id="t0344c13"></a>汁分作二分。一分飲一分著女根中。即時有<a class="t" id="t0344c14"></a>福德人來受母胎。是比丘尼腹漸漸大。諸比<a class="t" id="t0344c15"></a>丘尼言。汝是犯婬欲人。驅出僧坊。是比丘尼<a class="t" id="t0344c16"></a>言。我不作婬。自說如上因緣。諸比丘尼不知<a class="t" id="t0344c17"></a>云何。以是事向佛廣說。佛以是事集二部僧。<a class="t" id="t0344c18"></a>知而故問是比丘尼。汝實作是事不。答言。實<a class="t" id="t0344c19"></a>作世尊。佛語諸比丘尼。汝等莫說是比丘尼<a class="t" id="t0344c20"></a>此事。以如是因緣故得娠。佛以種種因緣呵<a class="t" id="t0344c21"></a>責言。云何名比丘尼。飲精。種種因緣呵已<a class="t" id="t0344c22"></a>語諸比丘。以十利故。與比丘尼結戒。從今是<a class="t" id="t0344c23"></a>戒應如是說。若比丘尼飲精波夜提。波夜提<a class="t" id="t0344c24"></a>者。燒煮覆障。若不悔過能障礙道。是中犯者。<a class="t" id="t0344c25"></a>若比丘尼飲男子精波夜提。隨飲隨得爾所<a class="t" id="t0344c26"></a>波夜提。<span class="rule-number">一百七十六事竟</span></p>
<a class="t" id="t0344c27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>