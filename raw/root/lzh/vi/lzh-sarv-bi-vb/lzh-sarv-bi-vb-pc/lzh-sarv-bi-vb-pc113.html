<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc113">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 113</span>
<span class="mirror-right">波夜提之百十三</span> </h1>
</div>
<a class="t" id="t0328a10"></a>
<p>
<a class="sc" id="1"></a>
<a class="t-linehead" id="t-linehead0328a10"></a>
佛在舍衛國。爾時諸比丘尼。為畜眾故受勤<a class="t" id="t0328a11"></a>苦。為浣衣染衣割截篸摓。弟子受大戒竟。<a class="t" id="t0328a12"></a>捨和上尼去。諸比丘尼聞是事。呵責言。是不<a class="t" id="t0328a13"></a>吉弊女。我為汝作衣浣衣染衣割截篸摓。受<a class="t" id="t0328a14"></a>大辛苦受大戒已便捨我去。種種因緣呵已。<a class="t" id="t0328a15"></a>向佛廣說。佛以是事集二部僧。語諸比丘。從<a class="t" id="t0328a16"></a>今聽比丘尼二歲隨逐和上尼。以十利故。與<a class="t" id="t0328a17"></a>比丘尼結戒。從今是戒應如是說。若比丘尼<a class="t" id="t0328a18"></a>受大戒已。不二歲隨和上尼波逸提。波逸提<a class="t" id="t0328a19"></a>者。燒煮覆障。若不悔過能障礙道。是中犯者。<a class="t" id="t0328a20"></a>若比丘尼受大戒已。不二歲隨和上尼。波逸<a class="t" id="t0328a21"></a>提。隨不隨逐和上尼。隨得爾所波逸提<a class="t" id="t0328a22"></a>。<span class="rule-number">一百一十三事竟</span></p>
<a class="t" id="t0328a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>