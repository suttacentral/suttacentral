<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc97">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 97</span>
<span class="mirror-right">波夜提之九十七</span> </h1>
</div>
<a class="t-juannumber" id="juan-45"></a>
<a class="t" id="t0323a03"></a><a class="t" id="t0323a04"></a><a class="t" id="t0323a05"></a>
<p class="suttainfo">
<span class="t-juanname">十誦律卷第四十五<span class="t-note">（第七誦之四）</span><a class="t" id="t0323a06"></a><a class="t" id="t0323a07"></a></span><br>
<span class="t-byline">後秦北印度三藏弗若多羅共羅什譯</span><a class="t" id="t0323a08"></a><br>
<span class="t-headname">尼律第四<span class="t-note">（百七十八單提之二）</span></span></p>
<a class="t" id="t0323a09"></a>
<p>
<a class="sc" id="1"></a>
<a class="t-linehead" id="t-linehead0323a09"></a>
◎佛在舍衛國。爾時憍薩羅國主波斯匿王。<a class="t" id="t0323a10"></a>有小國反。王集四種兵。象兵馬兵車兵步兵。<a class="t" id="t0323a11"></a>集四種兵已王自往伐。諸比丘尼。從憍薩<a class="t" id="t0323a12"></a>羅國遊行向舍衛國。道中見是軍。是比丘尼<a class="t" id="t0323a13"></a>眾中。有長老知法比丘尼言。我等小避。諸年<a class="t" id="t0323a14"></a>少比丘尼言。何故避去。波斯匿王信佛法。王<a class="t" id="t0323a15"></a>子祇陀居士給孤獨尼師達多富羅那等。皆<a class="t" id="t0323a16"></a>信佛法。誰能遮我等者。但當直去。語已直去。<a class="t" id="t0323a17"></a>為前軍人所剝脫裸形。諸比丘尼白王言。前<a class="t" id="t0323a18"></a>行軍人剝脫我等。王言。此兵眾我悉供給聚<a class="t" id="t0323a19"></a>落金銀廩賞爾乃<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>耳。今奪汝衣不可還得。<a class="t" id="t0323a20"></a>今國土內有兵眾。汝等何以遊行。若佛聞者。<a class="t" id="t0323a21"></a>必當與汝結戒。國內疑處畏處不應遊行。是<a class="t" id="t0323a22"></a>中有比丘尼。少欲知足行頭陀。聞是事心不<a class="t" id="t0323a23"></a>喜。向佛廣說。佛以是事集二部僧。知而故<a class="t" id="t0323a24"></a>問諸比丘尼。汝實作是事不。答言。實作世尊。<a class="t" id="t0323a25"></a>佛以種種因緣呵責言。云何名比丘尼。國內<a class="t" id="t0323a26"></a>疑處畏處遊行。種種因緣呵已語諸比丘。以<a class="t" id="t0323a27"></a>十利故。與比丘尼結戒。從今是戒應如是說。<a class="t" id="t0323a28"></a>若比丘尼國內疑處畏處遊行波逸提。波逸<a class="t" id="t0323a29"></a>提者燒煮覆障。若不悔過能障礙道。是中犯<a class="t" id="t0323b01"></a>者。若比丘尼國內疑處畏處遊行。波逸提。隨<a class="t" id="t0323b02"></a>遊行隨得爾所波逸提。<span class="rule-number">九十七事竟</span></p>
<a class="t" id="t0323b03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>