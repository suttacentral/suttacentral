<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc86">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 86</span>
<span class="mirror-right">波夜提之八十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0320b22"></a>
佛在舍衛國。爾時偷蘭難陀比丘尼惡性喜<a class="t" id="t0320b23"></a>瞋。諸善比丘尼善比丘尼不喜共住。誑一無<a class="t" id="t0320b24"></a>智比丘尼言。汝來共我住。諸所須物我當與<a class="t" id="t0320b25"></a>汝。是比丘尼答言。可爾。偷蘭難陀比丘尼。喜<a class="t" id="t0320b26"></a>出入他家多知多識。天雨墮時。早起至他家。<a class="t" id="t0320b27"></a>從一家復至一家。日沒時衣被皆濕。如阿<a class="t" id="t0320b28"></a>羅羅鳥。還入房舍作是言。我<span class="gaiji">脚<!--gaiji,腳,1[腳-谷+去],2&#x811A;,3-->
</span>痛<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>痛<span class="gaiji">脇<!--gaiji,脅,1[月*劦],2&#x8107;,3-->
</span>
<a class="t" id="t0320b29"></a>
痛背痛。無智比丘尼言。汝從何來。答曰。我<a class="t" id="t0320c01"></a>從某家出復到某家。曰汝為佛事為僧事<a class="t" id="t0320c02"></a>耶。答言不為。若不為佛事僧事。何以雨中去。<a class="t" id="t0320c03"></a>諸白衣多事。尚不於雨中出行。汝不善汝何<a class="t" id="t0320c04"></a>以於雨中去。偷蘭難陀比丘尼言。汝是我和<a class="t" id="t0320c05"></a>上阿闍梨耶。何以教我。我前喚汝時。欲使汝<a class="t" id="t0320c06"></a>教我耶。汝遠出去。是比丘尼老病無力。偷<a class="t" id="t0320c07"></a>蘭難陀比丘尼強拽出垂死。是中有比丘尼。<a class="t" id="t0320c08"></a>少欲知足行頭陀。聞是事心不喜。種種因緣<a class="t" id="t0320c09"></a>呵責云何名比丘尼。自喚他比丘尼言。善女<a class="t" id="t0320c10"></a>來共我住。諸所須物我當與汝。後瞋拽出。種<a class="t" id="t0320c11"></a>種因緣呵已。向佛廣說。佛以是事集二部僧。<a class="t" id="t0320c12"></a>知而故問偷蘭難陀比丘尼。汝實作是事不。<a class="t" id="t0320c13"></a>答言。實作世尊。佛以種種因緣呵責言。云何<a class="t" id="t0320c14"></a>名比丘尼。自喚他比丘尼言。善女來共我住。<a class="t" id="t0320c15"></a>諸所須物我當與汝。後瞋拽出。種種因緣呵<a class="t" id="t0320c16"></a>已語諸比丘。以十利故。與比丘尼結戒。從今<a class="t" id="t0320c17"></a>是戒應如是說。若比丘尼語比丘尼言。善女<a class="t" id="t0320c18"></a>來共我房中住。後瞋不喜。若自拽出。若使人<a class="t" id="t0320c19"></a>拽出作如是言。汝遠滅去。莫此中住。以是因<a class="t" id="t0320c20"></a>緣無異者。波夜提。波夜提者燒煮覆障。若不<a class="t" id="t0320c21"></a>悔過能障礙道。是中犯者。若比丘尼瞋不喜。<a class="t" id="t0320c22"></a>若自拽若使人拽。皆波夜提。不能拽出者<a class="t" id="t0320c23"></a>突吉羅。隨自拽出隨使人拽。隨得爾所波夜<a class="t" id="t0320c24"></a>提。不能出者突吉羅。<span class="rule-number">八十六事竟</span></p>
<a class="t" id="t0320c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>