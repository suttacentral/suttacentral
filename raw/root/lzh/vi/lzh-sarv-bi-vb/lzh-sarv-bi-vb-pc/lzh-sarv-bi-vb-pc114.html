<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc114">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 114</span>
<span class="mirror-right">波夜提之百十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0328a23"></a>
佛在舍衛國。爾時偷蘭難陀比丘尼。畜眾不<a class="t" id="t0328a24"></a>與財法。諸弟子言。和上尼何不與我等財<a class="t" id="t0328a25"></a>法。偷蘭難陀比丘尼言。我不與汝等財法。諸<a class="t" id="t0328a26"></a>弟子言。若不以財法與我等者。當餘處去。偷<a class="t" id="t0328a27"></a>蘭難陀言。佛結戒。汝等應二歲隨逐我。若餘<a class="t" id="t0328a28"></a>處去得波逸提罪。是中有比丘尼。少欲知足<a class="t" id="t0328a29"></a>行頭陀。聞是事心不喜。種種因緣呵責言。云<a class="t" id="t0328b01"></a>何名比丘尼。畜弟子不與財法。種種因緣呵<a class="t" id="t0328b02"></a>已向佛廣說。佛以是事集二部僧。知而故問。<a class="t" id="t0328b03"></a>汝實作是事不。答言實作世尊。佛以種種<a class="t" id="t0328b04"></a>因緣呵責言。云何名比丘尼。畜弟子不與財<a class="t" id="t0328b05"></a>法。種種因緣呵已語諸比丘。以十利故。與比<a class="t" id="t0328b06"></a>丘尼結戒。從今是戒應如是說。若比丘尼畜<a class="t" id="t0328b07"></a>弟子不與財法波逸提。波逸提者。燒煮覆障。<a class="t" id="t0328b08"></a>若不悔過能障礙道。是中犯者。若比丘尼畜<a class="t" id="t0328b09"></a>眾不與財法波逸提。隨不與隨得爾所波逸<a class="t" id="t0328b10"></a>提。<span class="rule-number">一百一十四事竟</span></p>
<a class="t" id="t0328b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>