<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc145">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 145</span>
<span class="mirror-right">波夜提之百四十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0338b26"></a>
佛在舍衛國。爾時舍衛國節日。諸居士辦種<a class="t" id="t0338b27"></a>種好飲食。欲出城詣園林中。諸白衣婦洗浴<a class="t" id="t0338b28"></a>以香塗身莊嚴頭面。治目塗髮。著新好衣。內<a class="t" id="t0338b29"></a>外莊嚴具。助調達比丘尼入是家見居士婦<a class="t" id="t0338c01"></a>問言。汝洗浴以香塗身。莊嚴頭面治目塗髮。<a class="t" id="t0338c02"></a>著新好衣內外莊嚴具。欲作何等。答言。欲<a class="t" id="t0338c03"></a>詣園林中遊戲。語比丘尼言。善女。汝能去<a class="t" id="t0338c04"></a>不。答言。能去。問言。汝欲乘乘。為當步去。比<a class="t" id="t0338c05"></a>丘尼言。我等為是婢供養汝耶。云何當步。居<a class="t" id="t0338c06"></a>士婦言。汝能上乘不比丘尼言。汝等尚能。我<a class="t" id="t0338c07"></a>何以不能。是中有婦女。羞夫婿羞夫婿父母<a class="t" id="t0338c08"></a>者。便閉車前後。有無婿及父母者。開車而<a class="t" id="t0338c09"></a>去。諸比丘尼無所畏故。開車大語戲。共相隨<a class="t" id="t0338c10"></a>去。諸居士呵責言。諸比丘尼自言。善好有功<a class="t" id="t0338c11"></a>德。乘車行。如王夫人大臣婦。是中有比丘尼。<a class="t" id="t0338c12"></a>少欲知足行頭陀。聞是事心不喜。向佛廣說。<a class="t" id="t0338c13"></a>佛以是事集二部僧。知而故問助調達比丘<a class="t" id="t0338c14"></a>尼。汝實作是事不。答言實作世尊。佛以種種<a class="t" id="t0338c15"></a>因緣呵責云何名比丘尼乘乘。種種因緣呵<a class="t" id="t0338c16"></a>已語諸比丘。以十利故。與比丘尼結戒。從今<a class="t" id="t0338c17"></a>是戒應如是說。若比丘尼無病乘乘。波夜提。<a class="t" id="t0338c18"></a>波夜提者。燒煮覆障若不悔過能障礙道。是<a class="t" id="t0338c19"></a>中犯者。若比丘尼無病乘乘波夜提。隨無病<a class="t" id="t0338c20"></a>乘乘。隨得波夜提。若病不犯。<span class="rule-number">一百四十五事竟</span></p>
<a class="t" id="t0338c21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>