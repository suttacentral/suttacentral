<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc102">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 102</span>
<span class="mirror-right">波夜提之百二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0324b10"></a>
佛在舍衛國。爾時偷蘭難陀比丘尼。有共活<a class="t" id="t0324b11"></a>比丘尼病苦。偷蘭難陀比丘尼棄到餘聚落。<a class="t" id="t0324b12"></a>恐須供給看病人故。諸比丘尼往到病比丘<a class="t" id="t0324b13"></a>尼所言。偷蘭難陀所有作事。汝悉與作。汝今<a class="t" id="t0324b14"></a>病苦。云何看汝病。比丘尼言。偷蘭難陀比<a class="t" id="t0324b15"></a>丘尼。當能供給我耶。恐須看我故。棄捨我去。<a class="t" id="t0324b16"></a>是中有比丘尼。少欲知足行頭陀。聞是事心<a class="t" id="t0324b17"></a>不喜。種種因緣呵責言。云何名比丘尼。共活<a class="t" id="t0324b18"></a>比丘尼病苦。棄至餘聚落。種種因緣呵已向<a class="t" id="t0324b19"></a>佛廣說。佛以是事集二部僧。知而故問偷蘭<a class="t" id="t0324b20"></a>難陀。汝實作是事不。答言。實作世尊。佛以種<a class="t" id="t0324b21"></a>種因緣呵責言。云何名比丘尼。共活比丘尼<a class="t" id="t0324b22"></a>病苦。棄至餘聚落。種種因緣呵已語諸比丘。<a class="t" id="t0324b23"></a>以十利故。與比丘尼結戒。從今是戒應如是<a class="t" id="t0324b24"></a>說。若比丘尼。共活比丘尼病苦不供給波逸<a class="t" id="t0324b25"></a>提。波逸提者。燒煮覆障。若不悔過能障礙<a class="t" id="t0324b26"></a>道。是中犯者。若比丘尼。共活比丘尼病苦<a class="t" id="t0324b27"></a>不供給波逸提。隨不供給隨得爾所波逸提<a class="t" id="t0324b28"></a>。<span class="rule-number">一百二事竟</span></p>
<a class="t" id="t0324b29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>