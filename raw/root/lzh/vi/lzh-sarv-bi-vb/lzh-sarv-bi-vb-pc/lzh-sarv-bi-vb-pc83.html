<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-pc83">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 83</span>
<span class="mirror-right">波夜提之八十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0319c26"></a>
佛在王舍城。爾時助調達比丘尼。獨與一白<a class="t" id="t0319c27"></a>衣男子。露地共立共語。諸居士呵責言。看此<a class="t" id="t0319c28"></a>等為是婦為是私通。是中有比丘尼。少欲知<a class="t" id="t0319c29"></a>足行頭陀。聞是事心不喜。種種因緣呵責。云<a class="t" id="t0320a01"></a>何名比丘尼。獨與一白衣男子。露地共立共<a class="t" id="t0320a02"></a>語種種因緣呵已。向佛廣說。佛以是事集二<a class="t" id="t0320a03"></a>部僧。知而故問助調達比丘尼。汝實作是事<a class="t" id="t0320a04"></a>不。答言。實作世尊。佛以種種因緣呵責言。云<a class="t" id="t0320a05"></a>何名比丘尼。獨與一白衣男子。露地共立共<a class="t" id="t0320a06"></a>語種種因緣呵已語諸比丘。以十利故。與比<a class="t" id="t0320a07"></a>丘尼結戒。從今是戒應如是說。若比丘尼獨<a class="t" id="t0320a08"></a>與一白衣男子。露地共立共語。波夜提。共立<a class="t" id="t0320a09"></a>者。可疑處。共語者。可疑處。波夜提者。燒煮<a class="t" id="t0320a10"></a>覆障若不悔過能障礙道。是中犯者。若比丘<a class="t" id="t0320a11"></a>尼獨與一白衣男子。露地共立共語。波夜提。<a class="t" id="t0320a12"></a>隨共立共語。隨得爾所波夜提。<span class="rule-number">八十三竟</span></p>
<a class="t" id="t0320a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>