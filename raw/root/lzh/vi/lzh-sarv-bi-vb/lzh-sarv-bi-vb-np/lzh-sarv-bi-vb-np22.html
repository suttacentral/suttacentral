<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np22">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 22</span>
<span class="mirror-right">尼薩耆波夜提之二十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0314a03"></a>
佛在舍衛國。爾時偷蘭難陀比丘尼。有弟子。<a class="t" id="t0314a04"></a>名施越沙。善好有功德。偷蘭難陀。與是弟子<a class="t" id="t0314a05"></a>一割截衣。著詣祇洹。是比丘尼。與跋難陀<a class="t" id="t0314a06"></a>知舊相識。跋難陀見是比丘尼來。於是衣中<a class="t" id="t0314a07"></a>心生貪著。是比丘尼頭面禮足一面坐。跋難<a class="t" id="t0314a08"></a>陀言。善女。汝衣好可愛。比丘尼言。實好。跋<a class="t" id="t0314a09"></a>難陀言。可以施我。比丘尼言。我不得與。跋難<a class="t" id="t0314a10"></a>陀言。我當以衣與汝貿。比丘尼言。不能。跋難<a class="t" id="t0314a11"></a>陀是大法師。辯才能善說法。即為說種種微<a class="t" id="t0314a12"></a>妙法。令比丘尼生歡喜心。持割截衣與跋難<a class="t" id="t0314a13"></a>陀。跋難陀即與一可可衣。比丘尼著是衣。入<a class="t" id="t0314a14"></a>比丘尼精舍。和上尼問言。汝衣所在。答言。與<a class="t" id="t0314a15"></a>他貿易。為與誰貿。答言。與跋難陀。和上尼<a class="t" id="t0314a16"></a>言。跋難陀欺誑誘汝。弟子言。若誑若誘已與<a class="t" id="t0314a17"></a>貿竟。和上尼言。是衣價大。汝今所著者價直<a class="t" id="t0314a18"></a>甚少。弟子言。大價小價我以貿竟。和上尼<a class="t" id="t0314a19"></a>言。可還取來。若不得者終身驅汝出。是弟<a class="t" id="t0314a20"></a>子畏盡形驅出故。即往索衣言。本衣還我。我<a class="t" id="t0314a21"></a>還汝衣。跋難陀言。我已貿竟。不還汝衣。施<a class="t" id="t0314a22"></a>越沙言。汝誑我誘我。答言。若誑若誘我已貿<a class="t" id="t0314a23"></a>竟。終不相還。施越沙言。若不還我割截衣者。<a class="t" id="t0314a24"></a>和上尼盡形驅我。答言。若驅以不驅我已貿<a class="t" id="t0314a25"></a>竟。是中有比丘尼。少欲知足行頭陀。聞是事<a class="t" id="t0314a26"></a>心不喜。呵責施越沙言。云何名比丘尼。與比<a class="t" id="t0314a27"></a>丘貿衣。還悔言。我還汝衣汝還我衣。種種因<a class="t" id="t0314a28"></a>緣呵已向佛廣說。佛以是事集二部僧。知而<a class="t" id="t0314a29"></a>故問施越沙比丘尼。汝實作是事不答言。實<a class="t" id="t0314b01"></a>作世尊。佛以種種因緣呵責言。云何名比丘<a class="t" id="t0314b02"></a>尼。與比丘貿衣。還悔言。我還汝衣汝還我衣。<a class="t" id="t0314b03"></a>種種因緣呵已語諸比丘。以十利故。與比丘<a class="t" id="t0314b04"></a>尼結戒。從今是戒應如是說。若比丘尼與比<a class="t" id="t0314b05"></a>丘貿衣。後到比丘所作是言。我還汝衣汝還<a class="t" id="t0314b06"></a>我衣。尼薩耆波逸提。尼薩耆波逸提者。是衣<a class="t" id="t0314b07"></a>應捨。波逸提罪應悔過。是中犯者。若比丘尼<a class="t" id="t0314b08"></a>與比丘貿衣。後到比丘所作是言。我還汝衣<a class="t" id="t0314b09"></a>汝還我衣。尼薩耆波逸提。若比丘尼後到比<a class="t" id="t0314b10"></a>丘所言。汝衣還屬汝。我衣雖非我許。但與我<a class="t" id="t0314b11"></a>來。突吉羅。<span class="rule-number">第二十二事竟</span></p>
<a class="t" id="t0314b12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>