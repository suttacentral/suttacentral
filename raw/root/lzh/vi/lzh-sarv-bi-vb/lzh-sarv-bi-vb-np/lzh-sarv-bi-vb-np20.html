<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np20">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 20</span>
<span class="mirror-right">尼薩耆波夜提之二十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0313b25"></a>
佛在舍衛國。爾時有善比丘尼是舊。助調達<a class="t" id="t0313b26"></a>比丘尼是客。是住處得布施衣。安居僧應分。<a class="t" id="t0313b27"></a>舊比丘尼言。是夏末後月。是住處受迦絺那<a class="t" id="t0313b28"></a>衣此是時衣。安居僧應分。助調達比丘尼言。<a class="t" id="t0313b29"></a>汝等不善知。雖夏末月受迦絺那衣。此是非<a class="t" id="t0313c01"></a>時衣。現前僧應分。爾時助調達比丘尼。時衣<a class="t" id="t0313c02"></a>作非時衣分。是中有比丘尼。少欲知足行頭<a class="t" id="t0313c03"></a>陀。聞是事心不喜。種種因緣呵責言。云何<a class="t" id="t0313c04"></a>名比丘尼。時衣作非時衣分。種種因緣呵<a class="t" id="t0313c05"></a>已。向佛廣說。佛以是事集二部僧。知而故問<a class="t" id="t0313c06"></a>助調達比丘尼。汝實作是事不。答言。實作世<a class="t" id="t0313c07"></a>尊。佛以種種因緣呵責言。云何名比丘尼。時<a class="t" id="t0313c08"></a>衣作非時衣分。種種因緣呵已語諸比丘。以<a class="t" id="t0313c09"></a>十利故。與比丘尼結戒。從今是戒應如是說。<a class="t" id="t0313c10"></a>若比丘尼時衣作非時衣分。尼薩耆波逸提。<a class="t" id="t0313c11"></a>尼薩耆波逸提者。是衣應捨。波逸提罪應悔<a class="t" id="t0313c12"></a>過。是中犯者。若比丘尼時衣作非時衣分者。<a class="t" id="t0313c13"></a>隨分時隨得爾所尼薩耆波逸提。<span class="rule-number">第二十事竟</span></p>
<a class="t" id="t0313c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>