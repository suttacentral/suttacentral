<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np23">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 23</span>
<span class="mirror-right">尼薩耆波夜提之二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0314b12"></a>
佛在舍衛國。爾時眾多居士居士婦。為偷蘭<a class="t" id="t0314b13"></a>難陀比丘尼故。各各辦衣價作是言。我等以<a class="t" id="t0314b14"></a>是衣價。買如是如是衣。與偷蘭難陀。偷蘭難<a class="t" id="t0314b15"></a>陀聞已問諸居士。實爾不。答言實爾。問言。是<a class="t" id="t0314b16"></a>衣何似。答言。如是如是。比丘尼言。善好。我<a class="t" id="t0314b17"></a>等比丘尼貧窮。汝等不能常有施心。若不能<a class="t" id="t0314b18"></a>得。各各辦者。可共作如是如是一衣與我。<a class="t" id="t0314b19"></a>諸居士言爾。諸居士先所辦衣價。更出再三<a class="t" id="t0314b20"></a>倍價買衣。與比丘尼竟。瞋呵責言。諸比丘尼<a class="t" id="t0314b21"></a>不知時不知量。若施者不知量。受者應知<a class="t" id="t0314b22"></a>量。我等先所辦物。更再三倍出。我等不是失<a class="t" id="t0314b23"></a>利。供養是難滿難養無厭足人。是中有比丘<a class="t" id="t0314b24"></a>尼。少欲知足行頭陀。聞是事心不喜。向佛廣<a class="t" id="t0314b25"></a>說。佛以是事集二部僧。知而故問偷蘭難陀<a class="t" id="t0314b26"></a>比丘尼。汝實作是事不。答言。實作世尊。佛以<a class="t" id="t0314b27"></a>種種因緣呵責。云何名比丘尼。眾多非親里<a class="t" id="t0314b28"></a>居士居士婦作同意。種種因緣呵已語諸比<a class="t" id="t0314b29"></a>丘。以十利故。與比丘尼結戒。從今是戒應如<a class="t" id="t0314c01"></a>是說。若為比丘尼故。眾多非親里居士居士<a class="t" id="t0314c02"></a>婦。各各辦衣價作是言。我等持是衣價。各各<a class="t" id="t0314c03"></a>買如是如是衣。與某甲比丘尼。是比丘尼先<a class="t" id="t0314c04"></a>不請。後到眾多居士居士婦所。作是言。汝等<a class="t" id="t0314c05"></a>以是衣價。共買如是如是一衣與我。為好故。<a class="t" id="t0314c06"></a>是比丘尼得衣者。尼薩耆波夜提。為比丘尼<a class="t" id="t0314c07"></a>者。為偷蘭難陀。非親里者。親里名父母兄弟<a class="t" id="t0314c08"></a>乃至七世因緣。除是名非親里。居士居士婦<a class="t" id="t0314c09"></a>者。白衣男名居士。白衣女名居士婦。衣者。<a class="t" id="t0314c10"></a>白麻衣赤麻衣芻麻衣翅夷羅衣欽婆羅衣<a class="t" id="t0314c11"></a>劫貝衣憍施耶衣。衣價者。金銀車<span class="gaiji">璩<!--gaiji,璩,1[(王*巨)/木],2&#x249B2;,3-->
</span>馬瑙乃<a class="t" id="t0314c12"></a>至米穀。如是如是衣者。如是價如是色如是<a class="t" id="t0314c13"></a>量。與某甲比丘尼者。與偷蘭難陀。先不請者。<a class="t" id="t0314c14"></a>眾多居士居士婦。先不言汝有所須來至我<a class="t" id="t0314c15"></a>家取。同心者。信是居士隨我所索不瞋故。眾<a class="t" id="t0314c16"></a>多居士共買如是如是一衣與我為好者。難<a class="t" id="t0314c17"></a>滿難養無厭足故。若得是衣。尼薩耆波夜提。<a class="t" id="t0314c18"></a>尼薩耆波夜提者。是衣應捨。波夜提罪應悔<a class="t" id="t0314c19"></a>過。是中犯者。有三種。價色量。價者。若比<a class="t" id="t0314c20"></a>丘尼到眾多居士所言。汝等共買一錢直衣<a class="t" id="t0314c21"></a>與我。若得衣者。三種。犯尼薩耆波夜提。三種<a class="t" id="t0314c22"></a>者。若言與我一錢直衣。若言眾共合。若言合<a class="t" id="t0314c23"></a>買一衣。若不得突吉羅。若言二錢三錢乃至<a class="t" id="t0314c24"></a>百錢直。得衣者。三種。犯尼薩耆波夜提。三種<a class="t" id="t0314c25"></a>者。若言百錢直。若言眾共合。若言共買一衣。<a class="t" id="t0314c26"></a>不得者突吉羅。是名價。色者。若比丘尼語居<a class="t" id="t0314c27"></a>士言。與我青衣。得者。三種犯尼薩耆波夜提。<a class="t" id="t0314c28"></a>三種者。若言青。若言眾共合。若共買一衣。不<a class="t" id="t0314c29"></a>得者突吉羅。黃赤白黑赤麻白麻芻麻翅<a class="t" id="t0315a01"></a>夷羅憍施耶衣欽婆羅劫貝衣。得衣者。三種<a class="t" id="t0315a02"></a>犯尼薩耆波夜提。三種者。若言劫貝。若言眾<a class="t" id="t0315a03"></a>共合。若言共買一衣。不得者突吉羅。是名色。<a class="t" id="t0315a04"></a>量者。若比丘尼言。與我四肘衣。得衣者。三種<a class="t" id="t0315a05"></a>犯尼薩耆波夜提。三種者。若言與我四肘衣。<a class="t" id="t0315a06"></a>若言眾共合。若言共買一衣。不得者突吉羅。<a class="t" id="t0315a07"></a>若言五肘六肘乃至十八肘衣。得衣者。三種<a class="t" id="t0315a08"></a>犯尼薩耆波夜提。三種者。若言十八肘。若言<a class="t" id="t0315a09"></a>眾共合。若言共買一衣。不得者突吉羅。若比丘<a class="t" id="t0315a10"></a>丘尼。乞異衣得異衣。若乞青衣得黃突吉羅。<a class="t" id="t0315a11"></a>若乞青得赤白黑白麻赤麻芻麻衣翅夷羅<a class="t" id="t0315a12"></a>衣憍施耶衣欽婆羅衣劫貝衣。皆突吉羅。如<a class="t" id="t0315a13"></a>是等索異得異者突吉羅。若從親里索。若自<a class="t" id="t0315a14"></a>恣<span class="corr" title="[　&gt;請] cf.【麗】">請</span>。若不索自與。不犯。<span class="rule-number">第二十三事竟</span></p>
<a class="t" id="t0315a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>