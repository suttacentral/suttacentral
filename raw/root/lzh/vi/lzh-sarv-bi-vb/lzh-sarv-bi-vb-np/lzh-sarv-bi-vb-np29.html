<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np29">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 29</span>
<span class="mirror-right">尼薩耆波夜提之二十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0316c03"></a>
佛在舍衛國。爾時有比丘尼。名達摩提那。於<a class="t" id="t0316c04"></a>冬八夜寒風破竹。時著單薄衣行乞食。有估<a class="t" id="t0316c05"></a>客。見是比丘尼。往語諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將言。汝得富樂。皆<a class="t" id="t0316c06"></a>由達摩提那比丘尼因緣。汝等不能各各與<a class="t" id="t0316c07"></a>比丘尼作厚衣耶。是比丘尼今冬八夜寒風<a class="t" id="t0316c08"></a>破竹時。著單衣行乞食。汝等若不能各各作<a class="t" id="t0316c09"></a>一衣與者。當共合作一衣與。估客令其發憍<a class="t" id="t0316c10"></a>慢心故。皆言。當共作與。即喚比丘尼言。汝須<a class="t" id="t0316c11"></a>何衣。隨汝意與。是比丘尼言。我須五百錢直<a class="t" id="t0316c12"></a>衣。時諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將隨意買與。是比丘尼著貴價衣<a class="t" id="t0316c13"></a>行乞食。諸居士呵責言。諸比丘尼自言。善好<a class="t" id="t0316c14"></a>有功德。著貴價衣行乞食。如王夫人大臣婦。<a class="t" id="t0316c15"></a>是中有比丘尼。少欲知足行頭陀。聞是事心<a class="t" id="t0316c16"></a>不喜。呵責言。云何名比丘尼。著貴價衣行乞<a class="t" id="t0316c17"></a>食。種種因緣呵已。向佛廣說。佛以是事集二<a class="t" id="t0316c18"></a>部僧。知而故問達摩提那比丘尼。汝實作是<a class="t" id="t0316c19"></a>事不。答言。實作世尊。佛以種種因緣呵責。云<a class="t" id="t0316c20"></a>何名比丘尼。著貴價衣行乞食。種種因緣呵<a class="t" id="t0316c21"></a>已語諸比丘。以十利故。與比丘尼結戒。從<a class="t" id="t0316c22"></a>今是戒應如是說。若比丘尼欲乞重衣。乃至<a class="t" id="t0316c23"></a>直四錢應乞。若過是乞者。尼薩耆波夜提。錢<a class="t" id="t0316c24"></a>者。謂大錢乃至直十六小錢。尼薩耆波夜提<a class="t" id="t0316c25"></a>者。是衣應捨。波夜提罪應悔過。是中犯者。<a class="t" id="t0316c26"></a>若比丘尼乞過四錢重衣。尼薩耆波夜提。隨<a class="t" id="t0316c27"></a>乞隨得爾所尼薩耆波夜提。<span class="rule-number">二十九事竟</span></p>
<a class="t" id="t0316c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>