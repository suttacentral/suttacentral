<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np30">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 30</span>
<span class="mirror-right">尼薩耆波夜提之三十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0316c28"></a>
佛在舍衛國。爾時冬寒過至熱時。達摩提那<a class="t" id="t0316c29"></a>比丘尼。著重衣頭面流汗。眼闇而行乞食。<a class="t" id="t0317a01"></a>有一估客。見已即往語諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將言。聚落主。汝<a class="t" id="t0317a02"></a>等得富樂者。皆由達摩提那比丘尼因緣。汝<a class="t" id="t0317a03"></a>等不能各各與作輕衣耶。是比丘尼今熱時<a class="t" id="t0317a04"></a>著重衣頭面流汗眼闇而行乞食。汝等若不<a class="t" id="t0317a05"></a>能各各作輕衣與者。當共合作一衣與。估客<a class="t" id="t0317a06"></a>令諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將發憍慢心。皆言。當共作與。即喚比<a class="t" id="t0317a07"></a>丘尼來問言。汝須何衣。隨汝意與答言。我須<a class="t" id="t0317a08"></a>二百五十錢直衣。時諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將隨意買與。是比<a class="t" id="t0317a09"></a>丘尼著是衣行乞食。諸居士呵責言。諸比丘<a class="t" id="t0317a10"></a>尼自言。善好有功德。著貴價輕衣行乞食。如<a class="t" id="t0317a11"></a>王夫人大臣婦。是中有比丘尼。少欲知足行<a class="t" id="t0317a12"></a>頭陀聞是事心不喜。種種因緣呵責言。云何<a class="t" id="t0317a13"></a>名比丘尼。著貴價輕衣行乞食。種種因緣呵<a class="t" id="t0317a14"></a>已向佛廣說。佛以是事集二部僧。知而故問<a class="t" id="t0317a15"></a>是比丘尼。汝實作是事不。答言。實作世尊。佛<a class="t" id="t0317a16"></a>以種種因緣呵責言。云何名比丘尼。著貴價<a class="t" id="t0317a17"></a>輕衣行乞食。種種因緣呵已語諸比丘。以十<a class="t" id="t0317a18"></a>利故。與比丘尼結戒。從今是戒應如是說。若<a class="t" id="t0317a19"></a>比丘尼欲乞輕衣。應乃至直二錢半。過是乞<a class="t" id="t0317a20"></a>者尼薩耆波夜提。錢者。謂大錢乃至直十六<a class="t" id="t0317a21"></a>小錢。尼薩耆波夜提者。是衣應捨。波夜提罪<a class="t" id="t0317a22"></a>應悔過。是中犯者。若比丘尼乞過二錢半輕<a class="t" id="t0317a23"></a>衣。尼薩耆波夜提。隨乞隨得爾所尼薩耆波<a class="t" id="t0317a24"></a>夜提。<span class="rule-number">三十事竟</span></p>
<a class="t" id="t0317a25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>