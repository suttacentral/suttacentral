<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np24">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 24</span>
<span class="mirror-right">尼薩耆波夜提之二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0315a15"></a>
佛在王舍城。爾時助調達比丘尼。自為身故<a class="t" id="t0315a16"></a>乞金銀。諸居士問言。汝出家人用金銀為。汝<a class="t" id="t0315a17"></a>比丘尼法。政應乞羹飯燈燭薪草。諸比丘尼<a class="t" id="t0315a18"></a>言。汝等居士無所知。若乞飲食燈燭薪草者。<a class="t" id="t0315a19"></a>乞名雖多所得利少。若乞金銀者。乞名少所<a class="t" id="t0315a20"></a>得利多。諸居士瞋呵責言諸比丘尼自言。善<a class="t" id="t0315a21"></a>好有功德。自為乞金銀。如王夫人大臣婦。是<a class="t" id="t0315a22"></a>中有比丘尼。少欲知足行頭陀。聞是事心不<a class="t" id="t0315a23"></a>喜。種種因緣呵責言。云何名比丘尼。從居士<a class="t" id="t0315a24"></a>自為乞金銀。種種因緣呵已。向佛廣說。佛以<a class="t" id="t0315a25"></a>是事集二部僧。知而故問助調達比丘尼言。<a class="t" id="t0315a26"></a>汝實作是事不。答言。實作世尊。佛以種種<a class="t" id="t0315a27"></a>因緣呵責言。云何名比丘尼。自為身乞金<a class="t" id="t0315a28"></a>銀。種種因緣呵已語諸比丘。以十利故。與比<a class="t" id="t0315a29"></a>丘尼結戒。從今是戒應如是說。若比丘尼自<a class="t" id="t0315b01"></a>為身乞金銀者。尼薩耆波夜提。尼薩耆波夜<a class="t" id="t0315b02"></a>提者。是金銀應捨。波夜提罪應悔過。是中犯<a class="t" id="t0315b03"></a>者。若比丘尼自為乞金銀。得尼薩耆波夜提。<a class="t" id="t0315b04"></a>隨乞隨得爾所尼薩耆波夜提。若為佛圖乞。<a class="t" id="t0315b05"></a>若為僧乞。若不乞自與。不犯。<span class="rule-number">第二十四事竟</span></p>
<a class="t" id="t0315b06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>