<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-np25">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 25</span>
<span class="mirror-right">尼薩耆波夜提之二十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0315b06"></a>
佛在舍衛國。爾時有比丘尼。名施越。多知多<a class="t" id="t0315b07"></a>識。能多得酥油蜜石蜜。有一估客。見是比<a class="t" id="t0315b08"></a>丘尼即請言。若汝所須酥油蜜石蜜者。到我<a class="t" id="t0315b09"></a>舍取。比丘尼即受請。有一時。施越比丘尼到<a class="t" id="t0315b10"></a>估客舍。作是言。我須酥。即與酥。便言。我不<a class="t" id="t0315b11"></a>須酥。當與我油。復與油。又言。我須蜜。復與<a class="t" id="t0315b12"></a>蜜。又言。我須石蜜。復與石蜜。又言。我不用<a class="t" id="t0315b13"></a>石蜜。還與我酥。估客言。善女。汝欲覓我。何等<a class="t" id="t0315b14"></a>過。適與是。便言不須。更與餘者。又言不須。<a class="t" id="t0315b15"></a>汝謂我獨施汝耶。多人待我。以汝故妨爾所<a class="t" id="t0315b16"></a>人。諸居士聞是事。呵責言。諸比丘尼自言。善<a class="t" id="t0315b17"></a>好有功德。乞是適與。便言不須。如王夫人大<a class="t" id="t0315b18"></a>臣婦。是中有比丘尼。少欲知足行頭陀。聞是<a class="t" id="t0315b19"></a>事心不喜。種種因緣呵責言。云何名比丘尼。<a class="t" id="t0315b20"></a>乞是適與。便言我不須。更索餘物。種種因緣<a class="t" id="t0315b21"></a>呵已。向佛廣說。佛以是事集二部僧。知而故<a class="t" id="t0315b22"></a>問施越比丘尼。汝實作是事不。答言。實作世<a class="t" id="t0315b23"></a>尊。佛以種種因緣呵責言。云何名比丘尼。乞<a class="t" id="t0315b24"></a>是與是。便言不須。更索餘物。種種因緣呵已<a class="t" id="t0315b25"></a>語諸比丘。以十利故。與比丘尼結戒。從今是<a class="t" id="t0315b26"></a>戒應如是說。若比丘尼乞是已更索餘者。尼<a class="t" id="t0315b27"></a>薩耆波夜提。尼薩耆波夜提者是物應捨。波<a class="t" id="t0315b28"></a>夜提罪應悔過。是中犯者。若比丘尼乞酥適<a class="t" id="t0315b29"></a>與酥。便言不須酥。我須油蜜石蜜。尼薩耆波<a class="t" id="t0315c01"></a>夜提若乞油與油。便言我不須油。與我蜜石<a class="t" id="t0315c02"></a>蜜酥。尼薩耆波夜提。若比丘尼。乞蜜與蜜。便<a class="t" id="t0315c03"></a>言我不須蜜。與我石蜜酥油。尼薩耆波夜提。<a class="t" id="t0315c04"></a>若比丘尼。乞石蜜與石蜜。便言我不須石<a class="t" id="t0315c05"></a>蜜。與我酥油蜜尼薩耆波夜提。所乞者未<a class="t" id="t0315c06"></a>受。更取餘者。尼薩耆波夜提。<span class="rule-number">第二十五事竟</span></p>
<a class="t" id="t0315c07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>