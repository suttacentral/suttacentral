<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-ss5">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 5</span>
<span class="mirror-right">僧伽婆尸沙法之五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0307b17"></a>
佛在王舍城。爾時有比丘尼。往語施越比丘<a class="t" id="t0307b18"></a>尼言。若汝無漏心。男子有漏心。但從自手取<a class="t" id="t0307b19"></a>食噉。若隨意用。於汝何所能。是中有比丘尼。<a class="t" id="t0307b20"></a>少欲知足行頭陀。聞是事心不喜。種種因緣<a class="t" id="t0307b21"></a>呵責言。云何名比丘尼。語他比丘尼言。汝無<a class="t" id="t0307b22"></a>漏心。男子有漏心。但從自手取食噉。若隨意<a class="t" id="t0307b23"></a>用。於汝何所能。種種因緣呵責已。向佛廣說。<a class="t" id="t0307b24"></a>佛以是事集二部僧。知而故問是比丘尼。汝<a class="t" id="t0307b25"></a>實作是事不。答言。實作世尊。佛以種種因緣<a class="t" id="t0307b26"></a>呵責是比丘尼言。云何名比丘尼。勸他比丘<a class="t" id="t0307b27"></a>尼言。汝無漏心。從漏心男子自手取食噉。<a class="t" id="t0307b28"></a>若隨意用。於汝何所能。種種因緣呵已語諸<a class="t" id="t0307b29"></a>比丘。以十利故。與比丘尼結戒。從今是戒應<a class="t" id="t0307c01"></a>如是說。若比丘尼言。若汝無漏心。從漏心<a class="t" id="t0307c02"></a>男子自手取食噉。若隨意用。於汝何所能。是<a class="t" id="t0307c03"></a>法初犯僧伽婆尸沙可悔過。僧伽婆尸沙者。<a class="t" id="t0307c04"></a>是罪屬僧。僧中有殘。因僧前悔過除滅。是名<a class="t" id="t0307c05"></a>僧伽婆尸沙。是中犯者。若比丘尼語比丘尼<a class="t" id="t0307c06"></a>言。汝有漏心。從漏心男子自手取食噉。若<a class="t" id="t0307c07"></a>隨意用。於汝何所能。僧伽婆尸沙若比丘尼<a class="t" id="t0307c08"></a>語比丘尼言。若汝無漏心。漏心男子與汝食。<a class="t" id="t0307c09"></a>但取噉隨意用。於汝何所能。僧伽婆尸沙。若<a class="t" id="t0307c10"></a>比丘尼語比丘尼言。若汝有漏心。漏心男子<a class="t" id="t0307c11"></a>於汝何所能。汝莫從彼自手取食噉。莫隨意<a class="t" id="t0307c12"></a>用。偷蘭遮。若比丘尼語比丘尼言。若汝無漏<a class="t" id="t0307c13"></a>心。男子有漏心。於汝何所能。但莫自手取食<a class="t" id="t0307c14"></a>噉。莫隨意用偷蘭遮。<span class="rule-number">第五事竟</span>◎</p>
<a class="t" id="t0307c15"></a>
<p>
<a class="sc" id="2"></a>
<a class="t-linehead" id="t-linehead0307c15"></a>
◎佛在舍衛國。爾時有比丘尼。名跋陀。是加<a class="t" id="t0307c16"></a>毘羅婆羅門女。跋陀比丘尼有姊死。往問訊<a class="t" id="t0307c17"></a>姊夫。因為說法。遂至日沒。比丘尼作是念。我<a class="t" id="t0307c18"></a>若還精舍。恐道中有賊。即住居士舍。是居士<a class="t" id="t0307c19"></a>思惟。此比丘尼不還去者。必欲得反戒。我當<a class="t" id="t0307c20"></a>求令代其姊處。作是念已語比丘尼言。我舍<a class="t" id="t0307c21"></a>多有財物珍寶。汝姊所有手<span class="gaiji">脚<!--gaiji,腳,1[腳-谷+去],2&#x811A;,3-->
</span>頭面莊嚴具<a class="t" id="t0307c22"></a>悉在。我若更取餘人作婦。則不能好看我兒。<a class="t" id="t0307c23"></a>兒亦不愛樂。汝若欲反戒者。作我兒母。汝看<a class="t" id="t0307c24"></a>我兒如兒。我兒等看汝如母。比丘尼作是念。<a class="t" id="t0307c25"></a>若我違逆是語者。或強逼我。何不默然。即默<a class="t" id="t0307c26"></a>然坐。居士心念謂欲反戒。但以姊新死故默<a class="t" id="t0307c27"></a>然。中夜復作是語。後夜復作是語。地了時是<a class="t" id="t0307c28"></a>比丘尼。從急惱處得脫。還至精舍。向諸比丘<a class="t" id="t0307c29"></a>尼廣說是事。是中有比丘尼。少欲知足行頭<a class="t" id="t0308a01"></a>陀。聞是事心不喜。種種因緣呵責言。云何名<a class="t" id="t0308a02"></a>比丘尼。一身獨宿。種種因緣呵已。向佛廣說。<a class="t" id="t0308a03"></a>佛以是事集二部僧。知而故問跋陀比丘尼<a class="t" id="t0308a04"></a>汝實作是事不。答言。實作世尊。佛以種種因<a class="t" id="t0308a05"></a>緣呵責言。云何名比丘尼。一身獨宿。種種因<a class="t" id="t0308a06"></a>緣呵已語。諸比丘。以十利故。與比丘尼結戒。<a class="t" id="t0308a07"></a>從今是戒應如。是說若。比丘尼一身獨宿。乃<a class="t" id="t0308a08"></a>至一夜是法初犯僧伽婆尸沙可悔過。夜者。<a class="t" id="t0308a09"></a>從日沒至地未了。是中間名夜。僧伽婆尸沙<a class="t" id="t0308a10"></a>者。是罪屬僧。僧中有殘。因僧前悔過除滅。是<a class="t" id="t0308a11"></a>名僧伽婆尸沙。是中犯者。若比丘尼。日沒時<a class="t" id="t0308a12"></a>一身獨宿。至地了時犯僧伽婆尸沙。日沒已。<a class="t" id="t0308a13"></a>初夜初分初夜中分初夜後分。中夜初分中<a class="t" id="t0308a14"></a>夜中分中夜後分。後夜初分後夜中分後夜<a class="t" id="t0308a15"></a>後分。亦如是。又比丘尼。地了時一身獨宿。乃<a class="t" id="t0308a16"></a>至明日地了時。犯僧伽婆尸沙。若共行比丘<a class="t" id="t0308a17"></a>尼。若反戒若死。若入外道。若八難中。隨有一<a class="t" id="t0308a18"></a>一難起。不犯。<span class="rule-number">第六戒有四事中一事竟</span></p>
<a class="t" id="t0308a19"></a>
<p>
<a class="sc" id="3"></a>
<a class="t-linehead" id="t-linehead0308a19"></a>
佛在舍衛國。爾時有比丘尼。名偷蘭難陀。<a class="t" id="t0308a20"></a>多知多識。喜入出諸家。是比丘尼早起著衣。<a class="t" id="t0308a21"></a>入一家出一家。出一家復入一家。晡時來還<a class="t" id="t0308a22"></a>大疲極。僧房中臥自言<span class="gaiji">脚<!--gaiji,腳,1[腳-谷+去],2&#x811A;,3-->
</span>痛<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>痛<span class="gaiji">脇<!--gaiji,脅,1[月*劦],2&#x8107;,3-->
</span>痛背痛。<a class="t" id="t0308a23"></a>語諸比丘尼。與我按摩。諸比丘尼言。善女。從<a class="t" id="t0308a24"></a>何處來。答言。入某家出某家。出某家復入某<a class="t" id="t0308a25"></a>家。問言。汝為佛事僧事耶。答言。不為。諸比<a class="t" id="t0308a26"></a>丘尼言。若不為佛事僧事去者。何以故。為作<a class="t" id="t0308a27"></a>是行得大疲極。是中有比丘尼。少欲知足行<a class="t" id="t0308a28"></a>頭陀。聞是事心不喜。種種因緣呵責言。云何<a class="t" id="t0308a29"></a>名比丘尼。晝日一身獨行。種種因緣呵已。向<a class="t" id="t0308b01"></a>佛廣說。佛以是事集二部僧。知而故問偷羅<a class="t" id="t0308b02"></a>難陀比丘尼。汝實作是事不。答言。實作世尊。<a class="t" id="t0308b03"></a>佛以種種因緣呵責言。云何名比丘尼。晝日<a class="t" id="t0308b04"></a>一身獨行到白衣家。種種因緣呵已語諸比<a class="t" id="t0308b05"></a>丘。以十利故。與比丘尼結戒。從今是戒應如<a class="t" id="t0308b06"></a>是說。若比丘尼。若夜若晝。一身獨行到白衣<a class="t" id="t0308b07"></a>家。是法初犯僧伽婆尸沙可悔過。晝日者。從<a class="t" id="t0308b08"></a>地了至日未沒。是中間名晝日。是中犯者。若<a class="t" id="t0308b09"></a>比丘尼一身獨行。地了時去。至日沒時來。犯<a class="t" id="t0308b10"></a>僧伽婆尸沙。日出時日出已。中前日中日昳。<a class="t" id="t0308b11"></a>晡時日沒時去。日沒已來還。皆僧伽婆尸沙。<a class="t" id="t0308b12"></a>若共行比丘尼。若反戒若死。若入外道。若八<a class="t" id="t0308b13"></a>難中。隨有一一難起。不犯。<span class="rule-number">二事竟</span></p>
<a class="t" id="t0308b14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>