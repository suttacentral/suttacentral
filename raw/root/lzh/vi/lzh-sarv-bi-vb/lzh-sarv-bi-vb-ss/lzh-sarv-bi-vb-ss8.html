<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-ss8">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 8</span>
<span class="mirror-right">僧伽婆尸沙法之八</span> </h1>
</div>
<a class="t-juannumber" id="juan-43"></a>
<a class="t" id="t0309c07"></a><a class="t" id="t0309c08"></a><a class="t" id="t0309c09"></a><a class="t" id="t0309c10"></a>
<p class="suttainfo">
<span class="t-juanname">十誦律卷第四十三<span class="t-note">（第七誦之二）</span><a class="t" id="t0309c11"></a><a class="t" id="t0309c12"></a></span><br>
<span class="t-byline">後秦北印度三藏弗若多羅共羅什譯</span><a class="t" id="t0309c13"></a><br>
<span class="t-headname">尼律第二<span class="t-note">（十七僧殘中不共戒有十之餘）</span></span></p>
<a class="t" id="t0309c14"></a>
<p>
<a class="sc" id="1"></a>
<a class="t-linehead" id="t-linehead0309c14"></a>
◎佛在舍衛國。爾時波斯匿王。有千<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將。半<a class="t" id="t0309c15"></a>剎利種。半婆羅門種。一部名伊舍羅。一部名<a class="t" id="t0309c16"></a>達多摩那。波斯匿王。有小國反叛。約<span class="gaiji">勅<!--gaiji,敕,1[束*力],2&#x52C5;,3-->
</span>千<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="t0309c17"></a>
將。令往伐之。即往伐破還。白王言。我等得<a class="t" id="t0309c18"></a>勝。願王常勝王聞心歡喜悅。汝欲何願。我當<a class="t" id="t0309c19"></a>與汝。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將白言。我婦有罪。不隨我意。聽六日<a class="t" id="t0309c20"></a>與死飲至七日以牛舌刀破裂其身。王言。與<a class="t" id="t0309c21"></a>汝此願。爾時一剎利將婦不隨夫意。欲六<a class="t" id="t0309c22"></a>日與死飲至七日以牛舌刀裂破其身。是婦<a class="t" id="t0309c23"></a>多有親里力勢來遮。不聽與死飲。諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將<a class="t" id="t0309c24"></a>法。一人有事餘者盡助。剎利眾集已。強與死<a class="t" id="t0309c25"></a>飲。待至七日。以牛舌刀。裂破其身作兩分。時<a class="t" id="t0309c26"></a>有比丘尼名斯那。是摩那居士女。常是家出<a class="t" id="t0309c27"></a>入。早起著衣入是家。見諸剎利婦澡浴莊嚴<a class="t" id="t0309c28"></a>身著好衣服瓔珞。是剎利婦獨著垢衣不莊<a class="t" id="t0309c29"></a>嚴身愁憂而坐。比丘尼問言。餘婦皆著莊嚴<a class="t" id="t0310a01"></a>好衣。汝何故獨著垢衣。又不莊嚴愁憂而坐。<a class="t" id="t0310a02"></a>答言。汝不聞邪。問言何等。答言。我不隨夫<a class="t" id="t0310a03"></a>意。今受六日死飲。至七日當以牛舌刀裂破<a class="t" id="t0310a04"></a>我身作兩分。汝能將我去不。我去誰當覺者。<a class="t" id="t0310a05"></a>答言能。比丘尼即袈裟覆此婦。將走詣尼僧<a class="t" id="t0310a06"></a>坊中與出家。後日諸剎利眾集以牛舌刀欲<a class="t" id="t0310a07"></a>殺。眾人言。喚此婦來。即入舍覓不見。求覓不<a class="t" id="t0310a08"></a>得。剎利眾言。誰常出入是家。答言。有斯那比<a class="t" id="t0310a09"></a>丘尼。常出入我。家或能將去。剎利眾即往圍<a class="t" id="t0310a10"></a>遶王園比丘尼僧坊。剎利婦出家未久。諸比<a class="t" id="t0310a11"></a>丘尼欲遮剎利眾。是眾中有年少剎利。不知<a class="t" id="t0310a12"></a>罪福。作是言。一切比丘尼。皆應以牛舌刀破<a class="t" id="t0310a13"></a>裂作兩分。中有長老剎利言。比丘尼是王所<a class="t" id="t0310a14"></a>守護。我等不宜橫作惡事。或能不可。汝等小<a class="t" id="t0310a15"></a>待。我先白王。王有所<span class="gaiji">勅<!--gaiji,敕,1[束*力],2&#x52C5;,3-->
</span>當隨王教。諸比丘尼<a class="t" id="t0310a16"></a>即詣末利夫人廣說上事。夫人即向王說。王<a class="t" id="t0310a17"></a>先知故於殿上坐。諸剎利往詣王所拜言。大<a class="t" id="t0310a18"></a>王常勝。王言。我先與汝願。汝今當與我願。剎<a class="t" id="t0310a19"></a>利眾言。隨大王所願當與。王言。是剎利婦今<a class="t" id="t0310a20"></a>已出家。便是更生。非剎利婦。剎利眾言。今隨<a class="t" id="t0310a21"></a>王意當放去。王即遣使語比丘尼。諸善女。<a class="t" id="t0310a22"></a>是事不是。汝等知是賊女應死。知王不聽剎<a class="t" id="t0310a23"></a>利不聽。如是女人不應與出家。諸剎利若破<a class="t" id="t0310a24"></a>汝等作兩分者。我當云何。佛聞是事必當與<a class="t" id="t0310a25"></a>汝等結戒。若比丘尼知是賊女決斷墮死。眾<a class="t" id="t0310a26"></a>人皆知。王及剎利不聽。不得度作弟子。是<a class="t" id="t0310a27"></a>中有比丘尼。少欲知足行頭陀。聞是事心不<a class="t" id="t0310a28"></a>喜。向佛廣說。佛以是事集二部僧。知而故問<a class="t" id="t0310a29"></a>斯那比丘尼。汝實作是事不。答言。實作世尊。<a class="t" id="t0310b01"></a>佛以種種因緣呵責言。云何名比丘尼。知賊<a class="t" id="t0310b02"></a>女決斷墮死。度作弟子。種種因緣呵已語諸<a class="t" id="t0310b03"></a>比丘以十利故。與比丘尼結戒。從今是戒應<a class="t" id="t0310b04"></a>如是說。若比丘尼知賊女決斷墮死。眾人皆<a class="t" id="t0310b05"></a>知。王及剎利眾不聽度作弟子。是法初犯僧<a class="t" id="t0310b06"></a>伽婆尸沙可悔過。知者。若自知若從他聞。若<a class="t" id="t0310b07"></a>賊女自說。賊者。有二種。一者偷奪財物。二者<a class="t" id="t0310b08"></a>偷身墮死者作罪應死。眾人知者。多人所知<a class="t" id="t0310b09"></a>見聞。不聽者。王不聽活。剎利眾不聽者。二部<a class="t" id="t0310b10"></a>不聽活。僧伽婆尸沙者。是罪屬僧。僧中有殘。<a class="t" id="t0310b11"></a>因僧前悔過除滅。是名僧伽婆尸沙。是中犯<a class="t" id="t0310b12"></a>者。若和上尼知。阿闍梨尼知。比丘尼僧知。<a class="t" id="t0310b13"></a>和上尼犯僧伽婆尸沙。阿闍梨尼偷蘭遮。僧<a class="t" id="t0310b14"></a>犯突吉羅。若和上尼知。阿闍梨尼知。僧不知。<a class="t" id="t0310b15"></a>和上尼犯僧伽婆尸沙。阿闍梨尼偷蘭遮。僧<a class="t" id="t0310b16"></a>不犯。和上尼知。阿闍梨尼不知。僧不知。和<a class="t" id="t0310b17"></a>上尼犯僧伽婆尸沙。阿闍梨尼及僧不犯。若<a class="t" id="t0310b18"></a>都不知都不犯。<span class="rule-number">第八事竟</span></p>
<a class="t" id="t0310b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>