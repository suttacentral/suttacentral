<!DOCTYPE html>
<html data-prev="lzh-sarv-bi-vb-ss16" data-next="lzh-sarv-bi-vb-np19">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bi-vb-ss17">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 17</span>
<span class="mirror-right">僧伽婆尸沙法之十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0312c05"></a>
佛在王舍城。爾時助調達諸比丘尼。往語達<a class="t" id="t0312c06"></a>摩曇彌二比丘尼。作是言。汝等莫別離行。當<a class="t" id="t0312c07"></a>同心行。若汝等別離行者不得增長。同心行<a class="t" id="t0312c08"></a>者便得增長。比丘尼僧中亦有如汝等者。僧<a class="t" id="t0312c09"></a>以瞋故。教汝別離行。是中有比丘尼。少欲知<a class="t" id="t0312c10"></a>足行頭陀。聞是事心不喜種種因緣呵責言。<a class="t" id="t0312c11"></a>云何名比丘尼。往語達摩曇彌比丘尼言汝<a class="t" id="t0312c12"></a>等莫別離行。當同心行。若別離行者不得增<a class="t" id="t0312c13"></a>長。同心行者便得增長。比丘尼僧中亦有如<a class="t" id="t0312c14"></a>汝等者。僧以瞋故。教汝別離行。種種因緣呵<a class="t" id="t0312c15"></a>已。向佛廣說。佛以是事集二部僧。知而故問<a class="t" id="t0312c16"></a>助調達比丘尼。汝實作是事不。答言。實作世<a class="t" id="t0312c17"></a>尊。佛以種種因緣呵責言。云何名比丘尼。往<a class="t" id="t0312c18"></a>語達摩曇彌比丘尼言。汝等莫別離行。當同<a class="t" id="t0312c19"></a>心行。若別離行者不得增長。同心行者便得<a class="t" id="t0312c20"></a>增長。比丘尼僧中亦有如汝等者。僧以瞋故。<a class="t" id="t0312c21"></a>教汝別離行。種種因緣呵責已語諸比丘。以<a class="t" id="t0312c22"></a>十利故。與比丘尼結戒。從今是戒應如是說。<a class="t" id="t0312c23"></a>若比丘尼教二比丘尼言。汝等莫別離行。當<a class="t" id="t0312c24"></a>同心行。別離行者不得增長。同心行者便得<a class="t" id="t0312c25"></a>增長。比丘尼僧中亦有如汝等者。僧以瞋故。<a class="t" id="t0312c26"></a>教汝別離行。諸比丘尼。應如是諫是比丘尼。<a class="t" id="t0312c27"></a>汝莫教是二比丘尼作是言。汝等莫別離行。<a class="t" id="t0312c28"></a>當同心行。別離行者不得增長。同心行者便<a class="t" id="t0312c29"></a>得增長。比丘尼僧中亦有如汝等者。僧以瞋<a class="t" id="t0313a01"></a>故。教汝別離行。汝當捨是勸邪行事。諸比丘<a class="t" id="t0313a02"></a>尼如是諫時。是比丘尼堅持是事不捨者。諸<a class="t" id="t0313a03"></a>比丘尼應第二第三諫令捨是事。第二第三<a class="t" id="t0313a04"></a>諫時捨者善。若不捨者。是法乃至三諫。僧伽<a class="t" id="t0313a05"></a>婆尸沙可悔過。僧伽婆尸沙者。是罪屬僧僧<a class="t" id="t0313a06"></a>中有殘因僧前悔過除滅。是名僧伽婆尸沙。<a class="t" id="t0313a07"></a>是中犯者。若比丘尼勸二比丘尼言。汝等莫<a class="t" id="t0313a08"></a>別離行偷蘭遮。當同心行偷蘭遮。若言別離<a class="t" id="t0313a09"></a>行者不得增長偷蘭遮。同心行者便得增長<a class="t" id="t0313a10"></a>偷蘭遮。若言比丘尼僧中亦有如汝等者。僧<a class="t" id="t0313a11"></a>瞋故教汝別離行。呵責比丘尼僧故波逸提。<a class="t" id="t0313a12"></a>諸比丘尼先應軟語教捨者。應教作四偷蘭<a class="t" id="t0313a13"></a>遮一波逸提悔過出罪。若軟語不捨者。應白<a class="t" id="t0313a14"></a>四羯磨約<span class="gaiji">勅<!--gaiji,敕,1[束*力],2&#x52C5;,3-->
</span>。羯磨法者。一心和合僧。一比丘<a class="t" id="t0313a15"></a>尼僧中唱言。大德尼僧聽。是某甲比丘尼。教<a class="t" id="t0313a16"></a>某甲二比丘尼。作是言。汝等莫別離行。當同<a class="t" id="t0313a17"></a>心行。別離行者不得增長。同心行者便得增<a class="t" id="t0313a18"></a>長。比丘尼僧中亦有如汝等者。但僧瞋故。教<a class="t" id="t0313a19"></a>汝別離行。已軟語約<span class="gaiji">勅<!--gaiji,敕,1[束*力],2&#x52C5;,3-->
</span>不捨。若僧時到僧忍<a class="t" id="t0313a20"></a>聽。今僧約<span class="gaiji">勅<!--gaiji,敕,1[束*力],2&#x52C5;,3-->
</span>某甲比丘尼。汝莫教某甲二比<a class="t" id="t0313a21"></a>丘尼作是言。汝莫別離行。當同心行。別離行<a class="t" id="t0313a22"></a>者不得增長。同心行者便得增長。僧中亦有<a class="t" id="t0313a23"></a>如汝等者。僧以瞋故。教汝別離行。汝當捨<a class="t" id="t0313a24"></a>是勸邪行事。是名白。如是白四羯磨。僧與<a class="t" id="t0313a25"></a>某甲比丘尼約<span class="gaiji">勅<!--gaiji,敕,1[束*力],2&#x52C5;,3-->
</span>竟。僧忍默然故。是事如是<a class="t" id="t0313a26"></a>持。如佛先說。是比丘尼。諸比丘尼乃至三諫<a class="t" id="t0313a27"></a>令捨是事者。是名為約<span class="gaiji">勅<!--gaiji,敕,1[束*力],2&#x52C5;,3-->
</span>。是名為教。是名<a class="t" id="t0313a28"></a>約<span class="gaiji">勅<!--gaiji,敕,1[束*力],2&#x52C5;,3-->
</span>教。若軟語約<span class="gaiji">勅<!--gaiji,敕,1[束*力],2&#x52C5;,3-->
</span>不捨者未犯。初說說<a class="t" id="t0313a29"></a>未竟說竟。第二說說未竟說竟。第三說說未<a class="t" id="t0313b01"></a>竟。非法別眾。非法和合眾。似法別眾。似法和<a class="t" id="t0313b02"></a>合眾。如法別眾。異法異律異佛教。若約<span class="gaiji">勅<!--gaiji,敕,1[束*力],2&#x52C5;,3-->
</span>不<a class="t" id="t0313b03"></a>捨者未犯。若如法如律如佛教。三約<span class="gaiji">勅<!--gaiji,敕,1[束*力],2&#x52C5;,3-->
</span>不捨<a class="t" id="t0313b04"></a>者。是比丘犯僧伽婆尸沙。<span class="rule-number">第十七事竟</span>◎</p>
<a class="t" id="t0313b05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>