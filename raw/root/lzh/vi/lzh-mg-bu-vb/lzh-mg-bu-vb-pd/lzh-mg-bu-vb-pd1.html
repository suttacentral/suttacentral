<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pd1">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pāṭidesanīya 1</span>
<span class="mirror-right">波羅提提舍尼法一</span> </h1>
</div>
<p class="suttainfo">
<span class="t-headname">四提舍尼初</span></p>
<a class="t" id="t0396b17"></a>
<p>
<a class="sc" id="1"></a>
<a class="t-linehead" id="t-linehead0396b17"></a>
佛住迦維羅衛釋氏精舍。廣說如上。爾時諸
<a class="t" id="t0396b18"></a>
比丘在阿練若處時。諸釋種父母姊妹親里
<a class="t" id="t0396b19"></a>
家。遣使齎飲食送與比丘所。齎食人於道中
<a class="t" id="t0396b20"></a>
食半。或食三分中一分。或都食盡。是諸比丘
<a class="t" id="t0396b21"></a>
有歸家看者。親里問言。我先送種種飲食。為
<a class="t" id="t0396b22"></a>
悉達不。其中到者言到。半到者言半到。三分
<a class="t" id="t0396b23"></a>
中一分到者。言一分到。不到者言不到。親
<a class="t" id="t0396b24"></a>
里聞已。即瞋恚言。弊惡死人。使汝送食。何敢
<a class="t" id="t0396b25"></a>
取食即便鞭。打此使人得苦痛。大啼喚言。
<a class="t" id="t0396b26"></a>
坐是沙門令我得打。諸比丘以是因緣。往白
<a class="t" id="t0396b27"></a>
世尊。佛言。呼是諸比丘來。來已佛具問上
<a class="t" id="t0396b28"></a>
事。汝實爾不。答言實爾。佛語諸比丘。汝云何
<a class="t" id="t0396b29"></a>
阿練若處住。先不語外。外不受內。自手取
<a class="t" id="t0396c01"></a>
而食。從今日後不聽阿練若處住。先不語
<a class="t" id="t0396c02"></a>
外。外不受內。自手取。</p>
<a class="t" id="t0396c03"></a>
<p>
<a class="sc" id="2"></a>
<a class="t-linehead" id="t-linehead0396c03"></a>
復次佛住迦維羅衛釋氏精舍。廣說如上。如
<a class="t" id="t0396c04"></a>
來應供正遍知五事利益故。五日一行諸比
<a class="t" id="t0396c05"></a>
丘房。見比丘羸病顏色萎黃知而故問。比
<a class="t" id="t0396c06"></a>
丘氣力足不。答言。病苦。世尊。佛問比丘。汝
<a class="t" id="t0396c07"></a>
不能服隨病藥隨病食耶。白言。世尊。制戒不。
<a class="t" id="t0396c08"></a>
聽阿練若處住。先不語外。外不受內。自手
<a class="t" id="t0396c09"></a>
取。世尊。我病不能出外。是故羸瘦病苦。佛言
<a class="t" id="t0396c10"></a>
從今日聽病比丘內取。佛告諸比丘。依止迦
<a class="t" id="t0396c11"></a>
維羅衛住者。皆悉令集。以十利故。與諸比丘
<a class="t" id="t0396c12"></a>
制戒。乃至已聞者當重聞。若比丘阿練若處
<a class="t" id="t0396c13"></a>
住。先不語不病比丘外不受內。自手取。若噉
<a class="t" id="t0396c14"></a>
若食。是比丘應餘比丘邊悔過。如是言。長老。
<a class="t" id="t0396c15"></a>
我墮可呵法。此法悔過初波羅提提舍尼法。
<a class="t" id="t0396c16"></a>
比丘者。如上說。阿練若處者。如上說。先不語
<a class="t" id="t0396c17"></a>
者。語有二種分數不分數。分數者。先語當送
<a class="t" id="t0396c18"></a>
爾許爾許種飲食。不分數者。直言當送食不
<a class="t" id="t0396c19"></a>
列種數。外不受者。不精舍外。受內者。精舍內。
<a class="t" id="t0396c20"></a>
病者。下病冷病風病。如是比病不堪出外取
<a class="t" id="t0396c21"></a>
食。是故世尊說無罪。自手受者。手從手受器。
<a class="t" id="t0396c22"></a>
從器受。噉者。餅果等。食者五正食。若噉若食。
<a class="t" id="t0396c23"></a>
是比丘應向餘比丘悔過言。長老。我墮可呵
<a class="t" id="t0396c24"></a>
法。此法悔過前人應問。汝見罪不。答言見。應
<a class="t" id="t0396c25"></a>
語慎莫更作。答言。頂戴持。波羅提提舍尼者。
<a class="t" id="t0396c26"></a>
是罪向人發露不覆藏。若為是比丘送食。語
<a class="t" id="t0396c27"></a>
餘比丘。餘比丘受無罪。若為是比丘送食。語
<a class="t" id="t0396c28"></a>
是比丘。餘比丘受無罪。若為是比丘送食。
<a class="t" id="t0396c29"></a>
語是比丘。是比丘受無罪。若為餘比丘送食。
<a class="t" id="t0397a01"></a>
語餘比丘。餘比丘受無罪。若送食先語有分
<a class="t" id="t0397a02"></a>
數無分數。有分數者。比丘得在內。當憶種
<a class="t" id="t0397a03"></a>
數相應者取不相應者。語令還。若有疏來者。
<a class="t" id="t0397a04"></a>
看疏相應取不相應遣還。若印封來者看封
<a class="t" id="t0397a05"></a>
印。完者取不完者遣還。若先語無分數來
<a class="t" id="t0397a06"></a>
者。當出精舍門外受。若卒來入門者不得受。
<a class="t" id="t0397a07"></a>
若有淨人應語與淨人。若無淨人語令放地
<a class="t" id="t0397a08"></a>
待淨人來。應語淨人持此食出外。出外已比
<a class="t" id="t0397a09"></a>
丘應受。若比丘病不能出外內受無罪。若比
<a class="t" id="t0397a10"></a>
丘親里持飲食到園。若池林中遊觀處持食。
<a class="t" id="t0397a11"></a>
與比丘者隨意受無罪。若比丘道行時。作是
<a class="t" id="t0397a12"></a>
念。至某精舍當食。過餘處食者。應悔過。若
<a class="t" id="t0397a13"></a>
至某精舍。值彼僧受請隨去無罪。是故說。</p>
<a class="t" id="t0397a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>