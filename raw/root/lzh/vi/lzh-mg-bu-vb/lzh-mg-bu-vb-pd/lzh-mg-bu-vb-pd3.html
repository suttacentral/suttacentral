<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pd3">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pāṭidesanīya 3</span>
<span class="mirror-right">波羅提提舍尼法三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0398a02"></a>
佛住王舍城迦蘭陀竹園精舍。廣說如上。爾
<a class="t" id="t0398a03"></a>
時偷蘭難陀比丘尼知識家請僧食。偷蘭難
<a class="t" id="t0398a04"></a>
陀比丘尼。六群比丘前立。指示語檀越言。與
<a class="t" id="t0398a05"></a>
是比丘飯。與是比丘羹。與是比丘魚肉。檀越
<a class="t" id="t0398a06"></a>
聞已。偏益六群比丘。諸比丘嫌言。云何六群
<a class="t" id="t0398a07"></a>
比丘。受比丘尼偏教益食而不呵。諸比丘
<a class="t" id="t0398a08"></a>
以是因緣。往白世尊。佛言。呼六群比丘來。
<a class="t" id="t0398a09"></a>
來已佛問上事。汝實爾不。答言。實爾佛言。
<a class="t" id="t0398a10"></a>
汝云何受比丘尼偏教益食而不呵。佛告諸
<a class="t" id="t0398a11"></a>
比丘。依止王舍城住者。皆悉令集。以十利故。
<a class="t" id="t0398a12"></a>
與諸比丘制戒。乃至已聞者當重聞。若比丘
<a class="t" id="t0398a13"></a>
白衣家內請食。比丘尼立指示言。與是飯與
<a class="t" id="t0398a14"></a>
是羹魚肉。諸比丘應語是比丘尼言姊妹小
<a class="t" id="t0398a15"></a>
住待諸比丘食竟。若諸比丘中乃至無一比丘
<a class="t" id="t0398a16"></a>
語是比丘尼言。姊妹。小住待諸比丘食竟者。
<a class="t" id="t0398a17"></a>
是諸比丘應向餘比丘邊悔過。如是言。長
<a class="t" id="t0398a18"></a>
老。我墮可呵法。此法悔過。是名波羅提提舍
<a class="t" id="t0398a19"></a>
尼法。比丘者。如上說。白衣家者。俗人家。請
<a class="t" id="t0398a20"></a>
者。若今日若明日。食者。五正食五雜正食。比
<a class="t" id="t0398a21"></a>
丘尼者。二部眾中受具足。與者。益是飯與是
<a class="t" id="t0398a22"></a>
羹與是魚肉。應語比丘尼者。齊見聞知應教
<a class="t" id="t0398a23"></a>
作是言。姊妹。小住待諸比丘食竟。若止者善。
<a class="t" id="t0398a24"></a>
若不止者第二第三語。若不語受者。越比尼
<a class="t" id="t0398a25"></a>
罪。食者。犯悔過法。是比丘應向餘比丘邊悔
<a class="t" id="t0398a26"></a>
過如是言。長老。我墮可呵法。此法悔過。前人
<a class="t" id="t0398a27"></a>
應問。汝見是罪不。答言見。應語慎莫更作。答
<a class="t" id="t0398a28"></a>
言。頂戴持。波羅提提舍尼者。如上說。不滿三
<a class="t" id="t0398a29"></a>
呵而食者。越比尼罪。滿三呵不止食者無
<a class="t" id="t0398b01"></a>
罪。一人呵已一切食無罪。不見不聞者食者
<a class="t" id="t0398b02"></a>
無罪。尼自作檀越無罪。若檀越未曾請僧不
<a class="t" id="t0398b03"></a>
知儀法。爾時比丘尼得教安置形像教益食
<a class="t" id="t0398b04"></a>
法。然後應坐。若不請。若非五正食教無罪。是
<a class="t" id="t0398b05"></a>
故說。</p>
<a class="t" id="t0398b06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>