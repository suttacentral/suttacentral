<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pd2">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pāṭidesanīya 2</span>
<span class="mirror-right">波羅提提舍尼法二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0397a14"></a>
佛住毘舍離。廣說如上。尸利摩比丘尼因
<a class="t" id="t0397a15"></a>
緣。應廣說。乃至佛語諸比丘。我聲聞尼中福
<a class="t" id="t0397a16"></a>
德第一尸利摩比丘尼。是時世飢儉乞食難
<a class="t" id="t0397a17"></a>
得爾時尸利摩比丘尼時到著入聚落衣。持
<a class="t" id="t0397a18"></a>
<span class="gaiji">鉢<!--gaiji,缽,1[金*本],2&#x9262;,3-->
</span>入毘舍離城。次行乞食。見比丘即問言。尊
<a class="t" id="t0397a19"></a>
者。得食不。比丘即以空<span class="gaiji">鉢<!--gaiji,缽,1[金*本],2&#x9262;,3-->
</span>示之比丘尼見
<a class="t" id="t0397a20"></a>
已。作是念。是我所尊而乞食不得。便持己<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0397a21"></a>
中食。與比丘。比丘得食還到精舍。喚餘比丘
<a class="t" id="t0397a22"></a>
共食。諸比丘問言。長老。何處得是好食。答言
<a class="t" id="t0397a23"></a>
尸利摩比丘尼邊得。諸比丘聞已。各各往
<a class="t" id="t0397a24"></a>
索。如是次第。乃至五百比丘盡皆得食。然後
<a class="t" id="t0397a25"></a>
自求日時已過。失食還到精舍明日晨朝諸
<a class="t" id="t0397a26"></a>
比丘復著衣持<span class="gaiji">鉢<!--gaiji,缽,1[金*本],2&#x9262;,3-->
</span>。至比丘尼精舍門立。比
<a class="t" id="t0397a27"></a>
丘尼見已。即入語尸利摩言。諸比丘今在門
<a class="t" id="t0397a28"></a>
外相待尸利摩聞已。語弟子言。取衣<span class="gaiji">鉢<!--gaiji,缽,1[金*本],2&#x9262;,3-->
</span>來。
<a class="t" id="t0397a29"></a>
我為諸上尊乞食。如是次第供給五百人已。
<a class="t" id="t0397b01"></a>
然後自求日時。復過失食而還。至第三日亦
<a class="t" id="t0397b02"></a>
復如是。乃至次第供給五百人。唯一人未
<a class="t" id="t0397b03"></a>
得。此比丘隨尸利摩後。入一家。以先三日
<a class="t" id="t0397b04"></a>
失食故。身體虛羸迷悶倒地。時諸婦人見已
<a class="t" id="t0397b05"></a>
驚起欲扶。比丘尼言。住住。待我思惟。何故倒
<a class="t" id="t0397b06"></a>
地即便憶念。為諸上尊乞食自失食。故悶極
<a class="t" id="t0397b07"></a>
倒地起已自拂拭塵土正衣服已作是思惟。</p>
<a class="t" id="t0397b08"></a>
<p>
<a class="sc" id="2"></a>
<a class="t-linehead" id="t-linehead0397b08"></a>
能布施者有無上利。憶念布施生歡喜心。因
<a class="t" id="t0397b09"></a>
歡喜故得清淨三昧。以三昧觀見五陰生滅。
<a class="t" id="t0397b10"></a>
布施莊嚴心調伏諸根。即入金剛三昧。盡一
<a class="t" id="t0397b11"></a>
切漏。於佛法中三明作證。尸利摩比丘尼得
<a class="t" id="t0397b12"></a>
證已。爾時婦人將入洗浴已敷床令坐。然後
<a class="t" id="t0397b13"></a>
與食。彼比丘故在門外立。婦人見已。恐復索
<a class="t" id="t0397b14"></a>
食故。當戶而立。比丘尼見遮戶立心生疑。何
<a class="t" id="t0397b15"></a>
故遮戶傾頭看見比丘衣角言。是我上尊乞
<a class="t" id="t0397b16"></a>
食不得。即語言。尊者。可入取食。婦人言。阿
<a class="t" id="t0397b17"></a>
尼且食。我當更求與之比丘尼言。今世飢儉
<a class="t" id="t0397b18"></a>
何處更得復持食與婦人。嫌言沙門釋子無有
<a class="t" id="t0397b19"></a>
慈心云何三日失食飢極垂命。而復從索食。
<a class="t" id="t0397b20"></a>
諸比丘以是因緣往白世尊佛言。呼是諸比
<a class="t" id="t0397b21"></a>
丘來。來已佛具問上事。汝實爾不。答言實爾。
<a class="t" id="t0397b22"></a>
佛言。從今日後不聽白衣家內非親里比丘
<a class="t" id="t0397b23"></a>
尼邊自手取食。復次佛住毘舍離。廣說如上。
<a class="t" id="t0397b24"></a>
爾時尊者阿利吒身有瘡痍為人惡賤。人不
<a class="t" id="t0397b25"></a>
與食。每行乞食時。若未入門閉門不前若
<a class="t" id="t0397b26"></a>
已入門驅出不與。如來應供正遍知五事利
<a class="t" id="t0397b27"></a>
益故。五日一行諸比丘房。見阿利吒身有瘡
<a class="t" id="t0397b28"></a>
痍。佛知而故問。比丘汝身力調和不。答言。世
<a class="t" id="t0397b29"></a>
尊。但患飢苦。佛問比丘汝不能乞食耶。答言。
<a class="t" id="t0397c01"></a>
世尊。我能乞食。但身體瘡痍人所惡賤每行
<a class="t" id="t0397c02"></a>
乞食。若未入門閉門不前。若得入門驅出不與。
<a class="t" id="t0397c03"></a>
佛言。汝不能往尸利摩比丘尼邊乞食耶。答
<a class="t" id="t0397c04"></a>
言。世尊。制戒白衣家內非親里比丘尼邊。不
<a class="t" id="t0397c05"></a>
得自手受食。彼非我親里。是故不往。佛言。
<a class="t" id="t0397c06"></a>
從今日後聽病比丘往。佛告諸比丘。依止毘
<a class="t" id="t0397c07"></a>
舍離住者。皆悉令集。以十利故。與諸比丘
<a class="t" id="t0397c08"></a>
制戒。乃至已聞者當重聞。若比丘不病白衣
<a class="t" id="t0397c09"></a>
家內非親里比丘尼邊自手受食。若噉若食。
<a class="t" id="t0397c10"></a>
是比丘應餘比丘邊悔過言。長老。我墮可呵
<a class="t" id="t0397c11"></a>
法。此法悔過。是名波羅提提舍尼法。比丘者。
<a class="t" id="t0397c12"></a>
如上說。非親里者非父親非母親。病者。世尊
<a class="t" id="t0397c13"></a>
說無罪。不謂小小病謂疥黃爛瘡痍癰痤人
<a class="t" id="t0397c14"></a>
所惡賤。是名為病。白衣家內者。俗人家內。比
<a class="t" id="t0397c15"></a>
丘尼者。二部眾中受具足。自手受者。手從手
<a class="t" id="t0397c16"></a>
受器從器受。噉者。餅<span class="gaiji">菓<!--gaiji,果,1[卄/果],2&#x83D3;,3-->
</span>等。食者。五正食。是比
<a class="t" id="t0397c17"></a>
丘應向餘比丘悔過長老我墮可呵法此法悔
<a class="t" id="t0397c18"></a>
過前人應問。汝見罪不。答言見。應語慎莫更
<a class="t" id="t0397c19"></a>
作。答言頂戴持。波羅提提舍尼者。如上說。若
<a class="t" id="t0397c20"></a>
比丘不病在俗人家內非親里比丘尼邊。自
<a class="t" id="t0397c21"></a>
手受食受時。越比尼罪。食時犯悔過法。非
<a class="t" id="t0397c22"></a>
親里非親里想受食者。犯悔過。非親里疑想
<a class="t" id="t0397c23"></a>
受食者。犯悔過。非親里親里想受食者。越
<a class="t" id="t0397c24"></a>
比尼罪。親里非親里想受食者。越比尼罪
<a class="t" id="t0397c25"></a>
親里疑想受食者。越比尼罪。親里親里想無
<a class="t" id="t0397c26"></a>
罪為餘人受者。越比尼罪。病人無罪為病人
<a class="t" id="t0397c27"></a>
受無罪。食病人殘無罪。若式叉摩尼沙彌尼
<a class="t" id="t0397c28"></a>
持食來語。令放地。然後餘人邊受無罪。比
<a class="t" id="t0397c29"></a>
丘尼自持來放地已作是言。尊者為我故受。
<a class="t" id="t0398a01"></a>
受者無罪。比丘尼住處受無罪。是故說。</p>
<a class="t" id="t0398a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>