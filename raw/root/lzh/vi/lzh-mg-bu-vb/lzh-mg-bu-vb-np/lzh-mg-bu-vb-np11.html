<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np11">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 11</span>
<span class="mirror-right">尼薩耆波夜提十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0306c03"></a>
佛住毘舍離大林重閣精舍。廣說如上。爾時
<a class="t" id="t0306c04"></a>
諸比丘一切作氈衣僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。安陀
<a class="t" id="t0306c05"></a>
會。尼師檀。唯除漉水囊及絡囊。一切氈作。
<a class="t" id="t0306c06"></a>
諸比丘處處乞羊毛作氈衣。如是眾多為世
<a class="t" id="t0306c07"></a>
人所厭。時有一比丘。晨起著入聚落衣入毘
<a class="t" id="t0306c08"></a>
舍離。為乞毛故。有一估客。手執戶鉤來向
<a class="t" id="t0306c09"></a>
市肆開自店舍。遙見比丘疾行而來。沽客念
<a class="t" id="t0306c10"></a>
言。是比丘來必為乞毛故。晨朝至此。市賣未
<a class="t" id="t0306c11"></a>
售誰能先乞是毛。便閉肆戶還自家去。比丘
<a class="t" id="t0306c12"></a>
念言。是估客見我便閉肆戶還去。不欲乞
<a class="t" id="t0306c13"></a>
我毛故。便於餘道往截至前問言。長壽汝何
<a class="t" id="t0306c14"></a>
處去不得相置。我從何誰乞毛。正欲從汝
<a class="t" id="t0306c15"></a>
乞。汝等信佛法者。知有罪福行業果報而不
<a class="t" id="t0306c16"></a>
與我。誰當與我。長壽當知。如世尊說當起慈
<a class="t" id="t0306c17"></a>
心。不樂聞者方便使聞。諸不信者教令立信。
<a class="t" id="t0306c18"></a>
乃至手總其頭強勸令施。所以然者。彼於
<a class="t" id="t0306c19"></a>
此終當生天上。色力受命眷屬自然。來生人
<a class="t" id="t0306c20"></a>
中亦受快樂色力壽命眷屬成就。修習佛法
<a class="t" id="t0306c21"></a>
增益功德。逮甘露果。是故長壽世尊說言。</p>
<a class="t" id="t0306c22"></a>
<blockquote class="gatha">
<p>
<a class="sc" id="2"></a>
為福受樂報　　所欲皆自然
<a class="t" id="t0306c23"></a>
<br>
超踰生死流　　上寂之涅槃
<a class="t" id="t0306c24"></a>
<br>
若人為福者　　天神自然護
<a class="t" id="t0306c25"></a>
<br>
所願皆自成　　眾魔莫能壞
<a class="t" id="t0306c26"></a>
<br>
薄福多諸惱　　福能消諸患
<a class="t" id="t0306c27"></a>
<br>
福德既牢強　　速成堅固定
<a class="t" id="t0306c28"></a>
<br>
生天受快樂　　人中亦自在
<a class="t" id="t0306c29"></a>
<br>
斯由功德故　　所往皆自然
<a class="t" id="t0307a01"></a>
<br>
因斯福方便　　永離生死苦
<a class="t" id="t0307a02"></a>
<br>
得道至涅槃　　不沒不復生</p>
</blockquote>
<a class="t" id="t0307a03"></a>
<p>
<a class="sc" id="3"></a>
<a class="t-linehead" id="t-linehead0307a03"></a>
爾時比丘說是偈已。復言長壽施我羊毛其
<a class="t" id="t0307a04"></a>
福最大。是時估客聞說法已即施少毛。爾時
<a class="t" id="t0307a05"></a>
估客作是思惟。若入市肆便多乞毛更不
<a class="t" id="t0307a06"></a>
得利。折減錢本寧坐家住可全其本。故勝市
<a class="t" id="t0307a07"></a>
中子本俱失。作是念已。便還家坐。時估客
<a class="t" id="t0307a08"></a>
婦瞋其夫言。何以詣市速疾來歸。如是懶
<a class="t" id="t0307a09"></a>
墮何由得活男女充官賦役。估客答言。莫瞋
<a class="t" id="t0307a10"></a>
且聽。我今朝晨詣市店肆廣說上事。乃至不
<a class="t" id="t0307a11"></a>
如還家坐住。其婦聞已默然而止。是時尊者
<a class="t" id="t0307a12"></a>
舍利弗次第乞食。至估客舍於門中住。爾時
<a class="t" id="t0307a13"></a>
估客婦篤信恭敬。識舍利弗即持器盛食。出
<a class="t" id="t0307a14"></a>
門著舍利弗<span class="gaiji">鉢<!--gaiji,缽,1[金*本],2&#x9262;,3-->
</span>中。頭面禮足恭敬問訊。時舍
<a class="t" id="t0307a15"></a>
利弗亦慰勞之。家中何如生活好不。其婦答
<a class="t" id="t0307a16"></a>
言。家內悉佳但生理頓弊。問何以故。即以上
<a class="t" id="t0307a17"></a>
因緣具白舍利弗。居家生活飲食衣服。供官
<a class="t" id="t0307a18"></a>
賦稅正仰市肆。而今夫主在家中住。畏人乞
<a class="t" id="t0307a19"></a>
羊毛。實在言行。實覺言眠。師今是我家所供
<a class="t" id="t0307a20"></a>
養恭敬尊重無所藏隱。又毛大貴。或一錢得
<a class="t" id="t0307a21"></a>
一兩。乃至二三四金錢得一兩然此毛極細
<a class="t" id="t0307a22"></a>
軟。觸眼睛不淚出甚為難得。尊者此羊毛出
<a class="t" id="t0307a23"></a>
四大國。毘舍離國。弗迦羅國。得剎尸邏國。難
<a class="t" id="t0307a24"></a>
提跋陀國。尊者我夫主及諸親屬。為求是毛
<a class="t" id="t0307a25"></a>
故。或時得還。或死不還。以毛難得。是故極
<a class="t" id="t0307a26"></a>
貴。而諸比丘人人來乞破我家業。遂至窮
<a class="t" id="t0307a27"></a>
乏。爾時尊者舍利弗。廣為說法令發歡喜。即
<a class="t" id="t0307a28"></a>
還精舍。食後以上因緣具白世尊。佛言。呼是
<a class="t" id="t0307a29"></a>
比丘來。來已佛問比丘。汝實作氈衣乞羊毛。
<a class="t" id="t0307b01"></a>
乃至估客婦。向舍利弗說不。答言。實爾世
<a class="t" id="t0307b02"></a>
尊。佛言。比丘汝常不聞我以無數方便呵責
<a class="t" id="t0307b03"></a>
多欲讚歎少欲耶。此非法非律不如佛教。不
<a class="t" id="t0307b04"></a>
可以是長養善法。佛告諸比丘。依止毘舍離
<a class="t" id="t0307b05"></a>
者盡集。以卜利故。與諸比丘制戒。乃至已
<a class="t" id="t0307b06"></a>
聞者當重聞。若比丘純黑羊毛。作新敷具者。
<a class="t" id="t0307b07"></a>
尼薩耆波夜提比丘者如上說。純者不雜羊
<a class="t" id="t0307b08"></a>
毛者有十種。相續羊羖羊。不具色羊山羊。
<a class="t" id="t0307b09"></a>
遊行羊羺羊。等羊鳴羊。眾多耳羊木蓮羊。新
<a class="t" id="t0307b10"></a>
者初成也。敷具者<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>也。作者若自作若使人
<a class="t" id="t0307b11"></a>
作。尼薩耆波夜提者。是敷具應眾僧中捨。
<a class="t" id="t0307b12"></a>
波夜提罪應悔過。若不捨而悔越比尼罪。波
<a class="t" id="t0307b13"></a>
夜提者如上說。相續羊者有六種毛。生青染
<a class="t" id="t0307b14"></a>
青。生黑染黑。生青黑染青黑。若自作若使人
<a class="t" id="t0307b15"></a>
作。作成尼薩耆波夜提。受用越比尼罪。乃至
<a class="t" id="t0307b16"></a>
木蓮羊亦如是。此敷具應眾僧中捨。眾僧
<a class="t" id="t0307b17"></a>
不應還。亦不得餘用。正得敷地及作遮向簾
<a class="t" id="t0307b18"></a>
帳幔。是故說。若比丘純黑羊毛作新敷具者。
<a class="t" id="t0307b19"></a>
尼薩耆波夜提。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>