<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np15">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 15</span>
<span class="mirror-right">尼薩耆波夜提十五</span> </h1>
</div>
<a class="t" id="t0309a15"></a>
<p>
<a class="sc" id="1"></a>
<a class="t-linehead" id="t-linehead0309a15"></a>
佛住毘舍離大林重閣精舍。廣說如上世尊
<a class="t" id="t0309a16"></a>
以五事利益故。五日一行諸比丘房。見故氈
<a class="t" id="t0309a17"></a>
處處在地。若糞掃中故屋中。屋簷下。烏鳥銜
<a class="t" id="t0309a18"></a>
作巢鼠曳入穴。佛知而故問諸比丘。此是何
<a class="t" id="t0309a19"></a>
等故氈處處狼藉。諸比丘白佛言。世尊。有諸
<a class="t" id="t0309a20"></a>
比丘。或罷道或死者。或現在棄捨故氈狼藉。
<a class="t" id="t0309a21"></a>
佛語諸比丘。若施者不知籌量。受者應籌量。
<a class="t" id="t0309a22"></a>
比丘受施應當用不應棄從今日若比丘作新
<a class="t" id="t0309a23"></a>
敷具氈尼師檀當著。故敷具氈辟方一修伽
<a class="t" id="t0309a24"></a>
陀<span class="gaiji">搩<!--gaiji,,1[打-丁+桀],2&#x6429;,3-->
</span>手。為壞好色故。佛告諸比丘。依止毘
<a class="t" id="t0309a25"></a>
舍離比丘皆悉令集。以十利故與諸比丘
<a class="t" id="t0309a26"></a>
制戒。乃至已聞者當重聞。若比丘作新敷具
<a class="t" id="t0309a27"></a>
氈尼師檀當著。故敷具氈辟方一修伽陀<span class="gaiji">搩<!--gaiji,,1[打-丁+桀],2&#x6429;,3-->
</span>
<a class="t" id="t0309a28"></a>
手。為壞好色故。若比丘作新敷具氈尼師檀
<a class="t" id="t0309a29"></a>
不著。故敷具氈辟方一<span class="gaiji">搩<!--gaiji,,1[打-丁+桀],2&#x6429;,3-->
</span>手。尼薩耆波夜
<a class="t" id="t0309b01"></a>
提。比丘者如上說。新者初成。敷具者氈。尼師
<a class="t" id="t0309b02"></a>
檀者如佛所聽。作者若自作若使人作。故敷
<a class="t" id="t0309b03"></a>
具者先六年所持者是。修伽陀者等正覺。一
<a class="t" id="t0309b04"></a>
<span class="gaiji">搩<!--gaiji,,1[打-丁+桀],2&#x6429;,3-->
</span>手者長二尺四寸。取故氈時不得從少聞
<a class="t" id="t0309b05"></a>
者。犯戒者。無聞者。住房壞不補治者。惡名
<a class="t" id="t0309b06"></a>
人。斷滅見人遠離和尚阿闍梨不<span class="gaiji">憙<!--gaiji,,1[喜/心],2&#x6199;,3-->
</span>諮問者。
<a class="t" id="t0309b07"></a>
不能破魔人。不分別魔事者。如是人邊不應
<a class="t" id="t0309b08"></a>
取。應從多聞乃至能分別魔事人邊取。著修
<a class="t" id="t0309b09"></a>
伽陀辟方一<span class="gaiji">搩<!--gaiji,,1[打-丁+桀],2&#x6429;,3-->
</span>手取故。氈時不得缺角麥
<a class="t" id="t0309b10"></a>
形如杵形車形垂亂舉下。缺角者無角。麥
<a class="t" id="t0309b11"></a>
形者中央廣兩頭狹。杵者兩頭廣中央狹。車
<a class="t" id="t0309b12"></a>
形者一頭廣一頭狹。垂者掇著。亂者不周
<a class="t" id="t0309b13"></a>
正。舉者凸起。下者凹四邊縫處高中央下。
<a class="t" id="t0309b14"></a>
是如不得著。著時方圓令周正。若穿壞者
<a class="t" id="t0309b15"></a>
補。若垢膩當浣。擗雜餘毛作。是比丘作新尼
<a class="t" id="t0309b16"></a>
師檀。若不著故者。是尼師檀應眾僧中捨。僧
<a class="t" id="t0309b17"></a>
不應還。僧得受用不為儭身。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>