<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np23">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 23</span>
<span class="mirror-right">尼薩耆波夜提二十三</span> </h1>
</div>
<a class="t" id="t0316b03"></a>
<p>
<a class="sc" id="1"></a>
<a class="t-linehead" id="t-linehead0316b03"></a>
佛住舍衛城祇洹精舍。廣說如上。世尊以五
<a class="t" id="t0316b04"></a>
事利益故。五日一歷諸比丘房。見難陀優波
<a class="t" id="t0316b05"></a>
難陀住處。滿瓶酥油蜜石蜜。流出根藥莖藥
<a class="t" id="t0316b06"></a>
葉藥花藥果藥。佛知而故問。諸比丘此誰住
<a class="t" id="t0316b07"></a>
處。有此滿瓶酥油蜜等。處處溢流如是。諸比
<a class="t" id="t0316b08"></a>
丘答言。世尊此是難陀優波難陀住處。爾時
<a class="t" id="t0316b09"></a>
世尊言。待來當問。</p>
<a class="t" id="t0316b10"></a>
<p>
<a class="sc" id="2"></a>
<a class="t-linehead" id="t-linehead0316b10"></a>
復次佛住毘舍離大林重閣精舍。廣說如上。
<a class="t" id="t0316b11"></a>
世尊到時著衣持<span class="gaiji">鉢<!--gaiji,缽,1[金*本],2&#x9262;,3-->
</span>。共眾多比丘。入毘舍離
<a class="t" id="t0316b12"></a>
大城。見優波難陀持滿<span class="gaiji">鉢<!--gaiji,缽,1[金*本],2&#x9262;,3-->
</span>蜜出城。見已知
<a class="t" id="t0316b13"></a>
而故問。此<span class="gaiji">鉢<!--gaiji,缽,1[金*本],2&#x9262;,3-->
</span>中何等。答言。世尊。是蜜。復問
<a class="t" id="t0316b14"></a>
欲作何等。答言。難陀病須。佛言。太多。答言。
<a class="t" id="t0316b15"></a>
竟日須服。佛言。云何畜藥竟日服耶。從今日
<a class="t" id="t0316b16"></a>
不得畜藥竟日服。</p>
<a class="t" id="t0316b17"></a>
<p>
<a class="sc" id="3"></a>
<a class="t-linehead" id="t-linehead0316b17"></a>
復次佛住迦維羅衛尼拘律樹釋氏精舍。世
<a class="t" id="t0316b18"></a>
尊以五事利益故。五日一行諸比丘房。何等
<a class="t" id="t0316b19"></a>
五。一者我聲聞弟子不著有為事不。二者
<a class="t" id="t0316b20"></a>
不著世俗戲論不。三者不著睡眠妨行道不。
<a class="t" id="t0316b21"></a>
四者為看病比丘不。五者為年少比丘新出
<a class="t" id="t0316b22"></a>
家。見如來威儀。起歡喜心。是為五事如來五
<a class="t" id="t0316b23"></a>
日。觀歷諸房。見一病比丘顏色痿黃羸瘦。
<a class="t" id="t0316b24"></a>
佛知而故問。比丘汝調和不。答言。世尊。我病
<a class="t" id="t0316b25"></a>
苦不調和。佛言比丘。汝不能索隨病食及隨
<a class="t" id="t0316b26"></a>
病藥治耶。答言世尊制戒畜藥。時服不得久
<a class="t" id="t0316b27"></a>
停。是故我苦。佛告諸比丘。從今日聽病比
<a class="t" id="t0316b28"></a>
丘停藥一日。爾時佛問難陀汝舍衛時多畜
<a class="t" id="t0316b29"></a>
酥油蜜石蜜耶。答言。實爾。世尊。佛言。汝云
<a class="t" id="t0316c01"></a>
何多欲無厭種種呵責已。自今已後不聽
<a class="t" id="t0316c02"></a>
多畜。</p>
<a class="t" id="t0316c03"></a>
<p>
<a class="sc" id="4"></a>
<a class="t-linehead" id="t-linehead0316c03"></a>
復次佛住波羅奈仙人鹿野苑廣說如上。時
<a class="t" id="t0316c04"></a>
有六十病比丘。有一醫師出家為道。療治諸
<a class="t" id="t0316c05"></a>
病比丘。是醫比丘來問訊世尊。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="t0316c06"></a>
住一面。佛知而故問。醫師比丘。諸病比丘
<a class="t" id="t0316c07"></a>
調和不答言。世尊諸病比丘安隱。但我疲
<a class="t" id="t0316c08"></a>
苦。佛言。何故疲苦。答言。世尊。波羅奈城去
<a class="t" id="t0316c09"></a>
此半由旬。為求所須。日日往返。以是疲苦。
<a class="t" id="t0316c10"></a>
又世尊。聽病比丘停藥一日。病疾已過。
<a class="t" id="t0316c11"></a>
佛問醫師。比丘欲使畜藥幾日得安隱耶。答
<a class="t" id="t0316c12"></a>
言。世尊。藥勢相接七日可知。佛言。從今日聽
<a class="t" id="t0316c13"></a>
先一日。更與六日七日畜。</p>
<a class="t" id="t0316c14"></a>
<p>
<a class="sc" id="5"></a>
<a class="t-linehead" id="t-linehead0316c14"></a>
佛告諸比丘。依止波羅奈住者盡集。以十
<a class="t" id="t0316c15"></a>
利故。為諸比丘制戒。乃至已聞者當重聞。若
<a class="t" id="t0316c16"></a>
病比丘所應服藥。酥油蜜石蜜生酥脂。如是
<a class="t" id="t0316c17"></a>
病比丘聽畜七日服。若過七日殘不捨而服
<a class="t" id="t0316c18"></a>
者。尼薩耆波夜提。比丘者。如上說。病應服
<a class="t" id="t0316c19"></a>
藥者。酥油蜜石蜜生酥脂。如上盜戒中說。
<a class="t" id="t0316c20"></a>
病者。有四百四病。風病有百一。火病有百
<a class="t" id="t0316c21"></a>
一。水病有百一。雜病有百一。若風病者。當用
<a class="t" id="t0316c22"></a>
油脂治。熱病者當用酥治。水病者。當用蜜治。
<a class="t" id="t0316c23"></a>
雜病者當盡用上三種藥治。七日者數極。齊
<a class="t" id="t0316c24"></a>
七日畜者。自受七日服。過七日服者。尼薩
<a class="t" id="t0316c25"></a>
耆波夜提。尼薩耆波夜提者。是藥應眾僧中
<a class="t" id="t0316c26"></a>
捨。波夜提悔過。若不捨而悔。得越比尼罪。波
<a class="t" id="t0316c27"></a>
夜提者。如上說。若比丘一日得十種藥酥油
<a class="t" id="t0316c28"></a>
蜜石蜜生酥五種脂。一切服不作淨。過七日。
<a class="t" id="t0316c29"></a>
一切尼薩耆。若比丘一日得十種藥。半作淨
<a class="t" id="t0317a01"></a>
半不作淨。是中作淨者。應法不作淨者。過七
<a class="t" id="t0317a02"></a>
日。尼薩耆。若比丘一日得十種藥。如前長衣
<a class="t" id="t0317a03"></a>
戒中廣說。但此中以藥七日為異。乃至不記
<a class="t" id="t0317a04"></a>
識作記識想。此不言作。然燈油塗足油塗身
<a class="t" id="t0317a05"></a>
油。不記識不作淨。過七日。尼薩耆。不如法作
<a class="t" id="t0317a06"></a>
淨者。若無心意人邊。作淨過七日。尼薩耆。
<a class="t" id="t0317a07"></a>
應比丘比丘尼。式叉摩尼。沙彌沙彌尼。俗人
<a class="t" id="t0317a08"></a>
畜生邊作淨。畜藥利。畜藥利相污畜藥利。不
<a class="t" id="t0317a09"></a>
畜藥利相污。不畜藥利畜藥利。不相污不畜
<a class="t" id="t0317a10"></a>
藥利。不畜藥利不相污。俗人藥利污比丘藥
<a class="t" id="t0317a11"></a>
利。比丘藥利污俗人藥利。俗人藥利污俗人
<a class="t" id="t0317a12"></a>
藥利。比丘藥利污比丘藥利。客比丘利污舊
<a class="t" id="t0317a13"></a>
比丘利。舊比丘利污客比丘利。客比丘利污
<a class="t" id="t0317a14"></a>
客比丘利。舊比丘利污舊比丘利。僧利污比
<a class="t" id="t0317a15"></a>
丘利。比丘利污僧利。僧利污僧利。比丘利污
<a class="t" id="t0317a16"></a>
比丘利。有食間非受間。有受間非食間。有食
<a class="t" id="t0317a17"></a>
間有受間。有非食間非受間。石蜜瓶然燈酪
<a class="t" id="t0317a18"></a>
坑脂畜藥利畜藥利相污者。若比丘食前得
<a class="t" id="t0317a19"></a>
石蜜雜食。殘不作淨食。後更得石蜜復不作
<a class="t" id="t0317a20"></a>
淨而取畜者。是名畜藥利。畜藥利相污畜藥
<a class="t" id="t0317a21"></a>
利。不畜藥利相污者。是比丘食前得石蜜雜食
<a class="t" id="t0317a22"></a>
噉。不作淨食。後更得石蜜作淨而受畜。是名
<a class="t" id="t0317a23"></a>
畜藥利不畜藥利相污。不畜藥利畜藥利不相
<a class="t" id="t0317a24"></a>
污者。若比丘食前得石蜜。不雜食作淨食。後
<a class="t" id="t0317a25"></a>
更得餘石蜜不作淨而受。是名不畜藥利畜藥
<a class="t" id="t0317a26"></a>
利不相污。不畜藥利不畜藥利不相污者。若
<a class="t" id="t0317a27"></a>
比丘食前得石蜜不雜食。即作淨食。後更得
<a class="t" id="t0317a28"></a>
石蜜作淨而受。是名不畜藥利不畜藥利不相
<a class="t" id="t0317a29"></a>
污。云何俗人利污比丘利。時有優婆塞。來禮
<a class="t" id="t0317b01"></a>
比丘足。比丘有第七日石蜜。語優婆塞言。汝
<a class="t" id="t0317b02"></a>
欲飲石蜜漿不。答言。欲飲。時優婆塞即持此
<a class="t" id="t0317b03"></a>
石蜜去。禮餘比丘足。即語餘比丘言。尊者。
<a class="t" id="t0317b04"></a>
欲飲石蜜漿不。答言。欲飲。是比丘即日得
<a class="t" id="t0317b05"></a>
石蜜。不作淨而取。是名俗人利污比丘利。云
<a class="t" id="t0317b06"></a>
何比丘利污俗人利。有一優婆塞。持石蜜來
<a class="t" id="t0317b07"></a>
過禮比丘足。比丘有第七日石蜜。語優婆塞
<a class="t" id="t0317b08"></a>
言。欲飲石蜜漿不。答言。欲飲。即取合瓶中而
<a class="t" id="t0317b09"></a>
去。更有優婆塞。持石蜜來。於道中相逢。先
<a class="t" id="t0317b10"></a>
優婆塞問後優婆塞言。汝欲那去。答言。我欲
<a class="t" id="t0317b11"></a>
持此石蜜與某甲。比丘即語言。汝可過持此
<a class="t" id="t0317b12"></a>
石蜜去。亦與某甲。比丘即受持去。是名比丘
<a class="t" id="t0317b13"></a>
利污俗人利。云何俗人利污俗人利。正以二
<a class="t" id="t0317b14"></a>
俱為異。云何比丘利污比丘利。比丘有第七
<a class="t" id="t0317b15"></a>
日石蜜。語比丘言。欲飲石蜜漿不。答言。欲
<a class="t" id="t0317b16"></a>
飲。是比丘即日得石蜜。不作淨而受。是名比
<a class="t" id="t0317b17"></a>
丘利污比丘利。云何客比丘利污舊比丘利。
<a class="t" id="t0317b18"></a>
客比丘有第七日石蜜。語舊比丘言。汝欲飲
<a class="t" id="t0317b19"></a>
石蜜漿不。答言。欲飲。舊比丘即日得石蜜。不
<a class="t" id="t0317b20"></a>
作淨而受。是名客比丘利污舊比丘利。云何
<a class="t" id="t0317b21"></a>
舊比丘利污客比丘利。有客比丘來。舊比丘
<a class="t" id="t0317b22"></a>
有第七日石蜜。語客比丘言。欲飲石蜜漿不。
<a class="t" id="t0317b23"></a>
答言。欲飲。此客比丘即日受石蜜。不作淨而
<a class="t" id="t0317b24"></a>
取。是名舊比丘利污客比丘利。云何客比丘
<a class="t" id="t0317b25"></a>
利污客比丘利。有二客比丘眾來。一眾中有
<a class="t" id="t0317b26"></a>
第七日石蜜。客比丘語第二眾比丘言。欲飲
<a class="t" id="t0317b27"></a>
石蜜漿不。答言。欲飲。此一眾客比丘即日得
<a class="t" id="t0317b28"></a>
石蜜。不作淨而受。是名客比丘利污客比丘
<a class="t" id="t0317b29"></a>
利。云何舊比丘利污舊比丘利。舊比丘有第
<a class="t" id="t0317c01"></a>
七日石蜜。語一舊比丘言。欲飲石蜜漿不。答
<a class="t" id="t0317c02"></a>
言。欲飲。此舊比丘即日受石蜜。不作淨而受。
<a class="t" id="t0317c03"></a>
是名舊比丘利污舊比丘利。云何僧利污比
<a class="t" id="t0317c04"></a>
丘利。僧有第七日石蜜。分作分是比丘。即日
<a class="t" id="t0317c05"></a>
得石蜜。不作淨而受。是名僧利污比丘利。云
<a class="t" id="t0317c06"></a>
何比丘利污僧利。比丘有第七日石蜜。即持
<a class="t" id="t0317c07"></a>
施僧僧即日得石蜜。不作淨而取。是名比丘
<a class="t" id="t0317c08"></a>
利污僧利。云何僧利污僧利。僧有第七日石
<a class="t" id="t0317c09"></a>
蜜。持與彼僧。彼僧即日得石蜜。不作淨而
<a class="t" id="t0317c10"></a>
受者。是名僧利污僧利。云何比丘利污比丘
<a class="t" id="t0317c11"></a>
利。比丘有第七日石蜜。語比丘言。汝欲飲石
<a class="t" id="t0317c12"></a>
蜜漿不。答言。須是比丘即日得石蜜。不作淨
<a class="t" id="t0317c13"></a>
而受者。是名比丘利污比丘利。云何有食間
<a class="t" id="t0317c14"></a>
非受間。若比丘七日噉石蜜。而并受八日復
<a class="t" id="t0317c15"></a>
食者。以不作間得越毘尼罪。當作一日間。是
<a class="t" id="t0317c16"></a>
名食間非受間。云何受間非食間。若比丘受
<a class="t" id="t0317c17"></a>
石蜜七日不食。八日更受石蜜。無間受。
<a class="t" id="t0317c18"></a>
得越毘尼罪。當作一日間。是名受間非食
<a class="t" id="t0317c19"></a>
間。云何受間食間。若比丘七日受石蜜食。
<a class="t" id="t0317c20"></a>
已八日更受更食。得二越比尼罪。云何非受
<a class="t" id="t0317c21"></a>
間非食間。若比丘多誦經胸痛吐血。藥師言。
<a class="t" id="t0317c22"></a>
此病當長服石蜜。食前得食石蜜。食後水淨
<a class="t" id="t0317c23"></a>
已得食。是名非受間非食間。云何石蜜瓶如
<a class="t" id="t0317c24"></a>
武羅國。欲受具足人。在戒場上受具足已。布
<a class="t" id="t0317c25"></a>
施僧石蜜。各一瓶。諸比丘。信心喜作功德。
<a class="t" id="t0317c26"></a>
即持石蜜瓶施僧上座。上座有信心言僧者
<a class="t" id="t0317c27"></a>
是良福田。即復施僧。諸比丘有第七日石蜜。
<a class="t" id="t0317c28"></a>
即取此石蜜。是名相污。若比丘食上。大得甘
<a class="t" id="t0317c29"></a>
蔗。食殘笮作漿得夜分受。若飲不盡。得
<a class="t" id="t0318a01"></a>
煎作石蜜七日受。石蜜不盡燒作灰。終身受。
<a class="t" id="t0318a02"></a>
若有事不得壓。即中前應以水作淨。當作是
<a class="t" id="t0318a03"></a>
言。此中有淨物生。我當受。若食上多得果食
<a class="t" id="t0318a04"></a>
不盡。得笮作漿夜分受。若有事不得笮。即
<a class="t" id="t0318a05"></a>
時應當作是言。此中淨物生我當受。若時過
<a class="t" id="t0318a06"></a>
不應作。然燈者。若篤信女人施眾僧食。并作
<a class="t" id="t0318a07"></a>
餅盛然燈施僧。僧不應合明受。當使淨人
<a class="t" id="t0318a08"></a>
取。若無淨人者。當語使放地。滅燈已然後
<a class="t" id="t0318a09"></a>
受。若女人信心故。不欲滅。慇懃故得受。受
<a class="t" id="t0318a10"></a>
已持刀去膩。然後得食。是名然燈。酪瓶者。食
<a class="t" id="t0318a11"></a>
時得多酪食不盡。得即煎作生酥七日受。若
<a class="t" id="t0318a12"></a>
生酥長得煎作熟酥七日受。若比丘乞食
<a class="t" id="t0318a13"></a>
時多得酥。若是少知識比丘。即以細緻<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>
<a class="t" id="t0318a14"></a>
淨漉取酥。得七日受。若有事緣不得中前作。
<a class="t" id="t0318a15"></a>
當作是言。此中淨物生。我當作七日藥受。若
<a class="t" id="t0318a16"></a>
誤忘不受。不作淨時過。是名不淨。若乞食
<a class="t" id="t0318a17"></a>
時得多油如上酥中說。若食上得多胡麻食
<a class="t" id="t0318a18"></a>
殘不盡得。即笮作油七日受。若事緣不得作。
<a class="t" id="t0318a19"></a>
如上酥中說。是名酪瓶。脂者。僧中行魚脂熊
<a class="t" id="t0318a20"></a>
脂。羆脂<span class="gaiji">猪<!--gaiji,豬,1[狂-王+者],2&#x732A;,3-->
</span>脂。失修摩羅脂。少知識比丘得持
<a class="t" id="t0318a21"></a>
細緻<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>漉取。得七日受。若事緣不得作。如
<a class="t" id="t0318a22"></a>
上酥中說。若眾僧中分油時。或欲持作淨油。
<a class="t" id="t0318a23"></a>
或作七日油。或作然燈油。或作塗足油。或作
<a class="t" id="t0318a24"></a>
塗身油。若分不足還斂著一處者。一切不淨。
<a class="t" id="t0318a25"></a>
若淨油還著淨油。一處洗盛令淨與淨人。如
<a class="t" id="t0318a26"></a>
是七日油還著七日油。一處洗盛令淨與淨
<a class="t" id="t0318a27"></a>
人。如是然燈油塗足油得已應受。若比丘欲
<a class="t" id="t0318a28"></a>
服灰飲油者。灰是終身藥。油是七日藥。不
<a class="t" id="t0318a29"></a>
得先服灰後服油。當先服油洗手澡口令淨
<a class="t" id="t0318b01"></a>
已。然後服灰。若比丘下分有病者。應先服酥。
<a class="t" id="t0318b02"></a>
酥者七日藥。澡手洗口令淨。然後乃食。若比
<a class="t" id="t0318b03"></a>
丘上分有病者。欲令食上服酥者。酥是七日
<a class="t" id="t0318b04"></a>
藥。食竟洗口澡手令淨。然後服酥。若比丘
<a class="t" id="t0318b05"></a>
服油訖。有殘油欲作然燈油。若塗足油。和
<a class="t" id="t0318b06"></a>
上阿闍梨來。見已嫌多。若更飲者。得越比尼
<a class="t" id="t0318b07"></a>
罪。若比丘食石蜜欲飲夜分漿者。當先洗
<a class="t" id="t0318b08"></a>
口令淨然後飲漿。若飲漿已欲食石蜜。亦如
<a class="t" id="t0318b09"></a>
是。若比丘欲煮石蜜。當使淨人煮。若比丘自
<a class="t" id="t0318b10"></a>
受酥。如酥觸酥酥觸油。酥觸蜜酥觸石蜜。
<a class="t" id="t0318b11"></a>
酥觸生酥酥觸脂。如是油蜜石蜜生酥。乃至
<a class="t" id="t0318b12"></a>
脂觸酥脂。觸油脂觸蜜脂。觸生酥脂。觸石
<a class="t" id="t0318b13"></a>
蜜脂觸脂。亦復如是。時食夜分七日。終身共
<a class="t" id="t0318b14"></a>
雜者。得時服。夜分七日終身共雜者。得夜分
<a class="t" id="t0318b15"></a>
服。七日終身共合者。得七日服。若少知識比
<a class="t" id="t0318b16"></a>
丘乞食時。得赤鹽紫鹽等。應淨洗鹽終身
<a class="t" id="t0318b17"></a>
受。若得胡椒蓽<span class="gaiji">鉢<!--gaiji,缽,1[金*本],2&#x9262;,3-->
</span>。亦復如是。若少知識
<a class="t" id="t0318b18"></a>
比丘乞食時。得黑石蜜。得白石蜜淨洗除食
<a class="t" id="t0318b19"></a>
氣。作七日藥受。是故說。</p>
<a class="t" id="t0318b20"></a>
<p class="endsection">
<span class="t-juanname">摩訶僧祇律卷第十</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>