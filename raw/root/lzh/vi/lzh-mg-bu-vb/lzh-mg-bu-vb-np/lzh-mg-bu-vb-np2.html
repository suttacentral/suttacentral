<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np2">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 2</span>
<span class="mirror-right">尼薩耆波夜提二</span> </h1>
</div>
<a class="t" id="t0293c17"></a>
<p>
<a class="sc" id="1"></a>
<a class="t-linehead" id="t-linehead0293c17"></a>
佛住舍衛城。廣說如上。有一婆羅門請眾僧
<a class="t" id="t0293c18"></a>
經宿供養。并施衣物。諸比丘聞彼請僧。各
<a class="t" id="t0293c19"></a>
作是念。今時和適不寒不熱。我等但著上下
<a class="t" id="t0293c20"></a>
衣往。若彼得施衣。當作三衣受持。即便著。上
<a class="t" id="t0293c21"></a>
下衣去。</p>
<a class="t" id="t0293c22"></a>
<p>
<a class="sc" id="2"></a>
<a class="t-linehead" id="t-linehead0293c22"></a>
爾時世尊以五事利益故。五日一行諸比丘
<a class="t" id="t0293c23"></a>
房。開一房戶見架上多衣。世尊知而故問。
<a class="t" id="t0293c24"></a>
架上多衣者為是誰許。有病比丘白世尊言。
<a class="t" id="t0293c25"></a>
有婆羅門。請諸比丘經宿供養布施衣物。是
<a class="t" id="t0293c26"></a>
諸比丘以天時暖。留此諸衣。著上下衣去。
<a class="t" id="t0293c27"></a>
若彼得施衣。當受作三衣。佛告諸比丘當知
<a class="t" id="t0293c28"></a>
如來應供第一樂人。出家離第一樂。而隨所
<a class="t" id="t0293c29"></a>
住處。常三衣俱持<span class="gaiji">鉢<!--gaiji,缽,1[金*本],2&#x9262;,3-->
</span>乞食。譬如鳥之兩翼。恒
<a class="t" id="t0294a01"></a>
與身俱。汝等比丘云何捨本族姓。以信出家
<a class="t" id="t0294a02"></a>
應當如是所至到處法衣隨身。不應離宿。復
<a class="t" id="t0294a03"></a>
次佛在舍衛城。安居訖詣王舍城。時有一比
<a class="t" id="t0294a04"></a>
丘。王舍城中以信出家。於餘聚落安居訖。聞
<a class="t" id="t0294a05"></a>
世尊安居訖詣王舍城。我今當往問訊世尊。
<a class="t" id="t0294a06"></a>
并從佛去過看親里。天時不寒不熱。我當留
<a class="t" id="t0294a07"></a>
一衣。但著上下衣去。乃至。世尊種種呵責
<a class="t" id="t0294a08"></a>
比丘之法。法衣應器常與身俱。譬如鳥飛毛
<a class="t" id="t0294a09"></a>
羽自隨。不應離宿。復次佛住王舍城迦蘭陀
<a class="t" id="t0294a10"></a>
竹園精舍。長老舍利弗作是念。我今當為饒
<a class="t" id="t0294a11"></a>
益親里故往詣那羅聚落安居。意復不欲遠
<a class="t" id="t0294a12"></a>
離世尊。以恭敬故。難往白佛。諸比丘聞已。即
<a class="t" id="t0294a13"></a>
以是事廣白世尊。佛告諸比丘。從今日聽王
<a class="t" id="t0294a14"></a>
舍城竹園精舍。僧那羅聚落僧共作一布薩
<a class="t" id="t0294a15"></a>
界。令舍利弗安樂住羯磨者。應作是說。大德
<a class="t" id="t0294a16"></a>
僧聽。從今日王舍城竹園精舍那羅聚落。
<a class="t" id="t0294a17"></a>
作一布薩界。若僧時到。僧今從王舍城竹
<a class="t" id="t0294a18"></a>
園精舍那羅聚落。共作一布薩界。如是白。
<a class="t" id="t0294a19"></a>
白一羯磨。乃至僧忍默然故。是事如是持。爾
<a class="t" id="t0294a20"></a>
時尊者舍利弗於那羅聚落結安居。日日詣
<a class="t" id="t0294a21"></a>
竹園精舍。禮世尊足。值天七日連雨。便作是
<a class="t" id="t0294a22"></a>
念。我今體羸。是僧伽梨重。正欲持去。被雨遂
<a class="t" id="t0294a23"></a>
重若不持去脫不得還。便應捨墮。且住待雨
<a class="t" id="t0294a24"></a>
晴已。往詣世尊。道逢諸外道。即共論議。如沙
<a class="t" id="t0294a25"></a>
門果經中說。然後往詣世尊。禮拜問訊。佛知
<a class="t" id="t0294a26"></a>
而故問。舍利弗何以多日不現。即向世尊。
<a class="t" id="t0294a27"></a>
廣說上事。爾時世尊告諸比丘。從今日後
<a class="t" id="t0294a28"></a>
王舍城竹園精舍那羅聚落。作不離衣宿界。
<a class="t" id="t0294a29"></a>
令諸比丘得安樂住羯磨者。當作是說。大德
<a class="t" id="t0294b01"></a>
僧聽。今從王舍城竹園精舍至那羅聚落。
<a class="t" id="t0294b02"></a>
除聚落及聚落界。作不失衣法。若僧時到僧
<a class="t" id="t0294b03"></a>
從王舍城至那羅聚落。除聚落及聚落界。作
<a class="t" id="t0294b04"></a>
不失衣法。如是白。大德僧聽。從王舍城竹園
<a class="t" id="t0294b05"></a>
精舍。至那羅聚落。除聚落及聚落界。僧今
<a class="t" id="t0294b06"></a>
於是中作不失衣法。諸大德忍從王舍城至
<a class="t" id="t0294b07"></a>
那羅聚落。除聚落及聚落界。是中作不失衣
<a class="t" id="t0294b08"></a>
法者默然。若不忍者便說。僧已忍。從王舍
<a class="t" id="t0294b09"></a>
城至那羅聚落。除聚落及聚落界。作不失
<a class="t" id="t0294b10"></a>
衣法竟。僧忍默然故。是事如是持。作不失衣
<a class="t" id="t0294b11"></a>
法已。此王舍城趣那羅聚落道兩邊。各二
<a class="t" id="t0294b12"></a>
十五肘名為界。若衣在道中得道。左右各二
<a class="t" id="t0294b13"></a>
十五肘置衣。王舍城得至那羅聚落無罪。
<a class="t" id="t0294b14"></a>
置衣那羅聚落。亦如是。王舍城竹園精舍
<a class="t" id="t0294b15"></a>
那羅聚落。亦復如是。如舍利弗因緣目揵連
<a class="t" id="t0294b16"></a>
因緣。亦復如是。復次世尊住舍衛城祇洹精
<a class="t" id="t0294b17"></a>
舍有一比丘。食後欲詣開眼林坐禪。便作是
<a class="t" id="t0294b18"></a>
念。我或於彼中宿。便失僧伽梨。即持三衣去。
<a class="t" id="t0294b19"></a>
過見世尊。佛知而故問。比丘何以多持衣行。
<a class="t" id="t0294b20"></a>
答言。世尊。我欲往開眼林坐禪。暮脫不還。
<a class="t" id="t0294b21"></a>
恐失僧伽梨故。持三衣去。佛告諸比丘。從今
<a class="t" id="t0294b22"></a>
日後從祇洹林。至開眼林。東坊精舍。西坊
<a class="t" id="t0294b23"></a>
精舍。東林精舍。西林精舍。王園精舍。受籌塔
<a class="t" id="t0294b24"></a>
婆羅林精舍。盡同作不失衣法。令諸比丘得
<a class="t" id="t0294b25"></a>
安樂住。羯磨者。應作是說。大德僧聽。今從祇
<a class="t" id="t0294b26"></a>
洹至開眼林。東林精舍乃至受籌塔。是中除
<a class="t" id="t0294b27"></a>
聚落及聚落界。若僧時到僧從祇洹林。乃至
<a class="t" id="t0294b28"></a>
受籌塔羯磨。作不失衣法。如是白。大德僧
<a class="t" id="t0294b29"></a>
聽。從祇洹林乃至受籌塔。是中除聚落及聚
<a class="t" id="t0294c01"></a>
落界。僧今作不失衣法。諸大德忍。從祇洹
<a class="t" id="t0294c02"></a>
林至開眼林。乃至受籌塔。作不失衣法。忍
<a class="t" id="t0294c03"></a>
者僧默然。若不忍便說。僧已忍。從祇洹林
<a class="t" id="t0294c04"></a>
至開眼林。乃至受籌塔。作不失衣法竟。僧忍
<a class="t" id="t0294c05"></a>
默然故。是事如是持。復次佛住舍衛城祇洹
<a class="t" id="t0294c06"></a>
精舍。爾時舍衛城中失火。時城中諸人象馬
<a class="t" id="t0294c07"></a>
車乘男女擔負衣物出城。諸比丘多於城中
<a class="t" id="t0294c08"></a>
寄衣畏火燒衣故。急走向城。城中諸人不信
<a class="t" id="t0294c09"></a>
佛者。皆呵責言。我等火逼出城避難。是沙門
<a class="t" id="t0294c10"></a>
等向城而走。如蛾赴火。有何急事。時有人
<a class="t" id="t0294c11"></a>
言。汝莫語此沙門輩不順正理。欲取人物。
<a class="t" id="t0294c12"></a>
譬如賊伺人慢藏。如醫治病。以自濟活。是
<a class="t" id="t0294c13"></a>
沙門輩亦復如是。伺人災患向城而走是壞
<a class="t" id="t0294c14"></a>
敗人有何道哉。諸比丘聞已。以是因緣。具白
<a class="t" id="t0294c15"></a>
世尊。佛言。呼是比丘來。即呼來已。佛問諸
<a class="t" id="t0294c16"></a>
比丘。汝等何故向城而走。為世人所嫌。答言。
<a class="t" id="t0294c17"></a>
我等衣物先在城中。城中失火。畏火燒故。走
<a class="t" id="t0294c18"></a>
往取之。佛問比丘。汝等云何僧不作羯磨。而
<a class="t" id="t0294c19"></a>
離衣宿。答言作羯磨。復問云何作。答言。通結
<a class="t" id="t0294c20"></a>
舍衛城。佛告比丘。汝等云何阿練若處。通結
<a class="t" id="t0294c21"></a>
聚落。從今已後不聽阿練若處通結聚落。應
<a class="t" id="t0294c22"></a>
阿練若處通結阿練若處。聚落處通結聚落
<a class="t" id="t0294c23"></a>
處。若阿練若處通結聚落。聚落處通結阿
<a class="t" id="t0294c24"></a>
練若處者。得越比尼罪。佛告諸比丘。依止舍
<a class="t" id="t0295a01"></a>
衛城比丘。皆悉令集。以十利故。為諸比丘制
<a class="t" id="t0295a02"></a>
戒。乃至已聞者當重聞。若比丘衣已竟。迦絺
<a class="t" id="t0295a03"></a>
那衣已捨若三衣中離一一衣餘處。一宿除
<a class="t" id="t0295a04"></a>
僧羯磨。尼薩耆波夜提。衣竟者。三衣已成
<a class="t" id="t0295a05"></a>
是名衣竟。不受迦絺那衣亦名衣竟。捨迦絺
<a class="t" id="t0295a06"></a>
那衣亦名衣竟。浣染竟亦名衣竟。衣者。劫貝
<a class="t" id="t0295a07"></a>
衣。欽婆羅衣芻摩衣。憍奢耶衣。舍那
<a class="t" id="t0295a08"></a>
衣。麻衣。軀牟提衣。捨迦絺那衣者。有十事。
<a class="t" id="t0295a09"></a>
從受衣捨。乃至究竟捨。一宿者。從日未沒至
<a class="t" id="t0295a10"></a>
明相出時。三衣者。僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。安陀
<a class="t" id="t0295a11"></a>
會除僧羯磨者僧不作羯磨。不聽離衣宿。
<a class="t" id="t0295a12"></a>
設作羯磨白不成就。羯磨不成就。眾不成就。
<a class="t" id="t0295a13"></a>
若羯磨一一不如法。是名不作作。羯磨者。
<a class="t" id="t0295a14"></a>
白成就。羯磨成就眾成就一一羯磨如法。是
<a class="t" id="t0295a15"></a>
名僧作羯磨。世尊說無罪。尼薩耆波夜提者。
<a class="t" id="t0295a16"></a>
此衣應僧中捨。波夜提。應悔過。不捨而悔
<a class="t" id="t0295a17"></a>
者。得越比尼罪。波夜提者。如上說。界者。羯磨
<a class="t" id="t0295a18"></a>
界。遊行界。依止界。七菴婆羅界。羯磨界者。
<a class="t" id="t0295a19"></a>
廣略聚落稱名標幟。隨曲避難。諸方廣者。
<a class="t" id="t0295a20"></a>
如摩頭羅國。有叢林精舍。摩頭羅東有遙扶
<a class="t" id="t0295a21"></a>
那河河東有仙人聚落精舍。時仙人聚落精
<a class="t" id="t0295a22"></a>
舍。比丘遣使白叢林精舍僧言。我欲共結一
<a class="t" id="t0295a23"></a>
布薩界。問言。何以故。答言。彼間多好飲食。
<a class="t" id="t0295a24"></a>
得別房衣。得安居衣是故欲同應報言。為衣
<a class="t" id="t0295a25"></a>
食來者。此非所宜。但彼間住。若言我所住處
<a class="t" id="t0295a26"></a>
多年少比丘。不善契經比尼阿毘曇。不善觀
<a class="t" id="t0295a27"></a>
陰界入十二因緣是故欲來就諸長老學契經
<a class="t" id="t0295a28"></a>
毘尼阿毘曇。陰界入觀十二因緣。彼應語言。
<a class="t" id="t0295a29"></a>
汝後僧作羯磨法事時。不作障礙者。當共
<a class="t" id="t0295b01"></a>
汝同應。語一切比丘盡來。若不來者。一切盡
<a class="t" id="t0295b02"></a>
出界去。若來若出界去。已當作羯磨。羯磨
<a class="t" id="t0295b03"></a>
者。應作是說。大德僧聽。從今叢林精舍仙人
<a class="t" id="t0295b04"></a>
聚落精舍。是中內界外界內外界中間界。若
<a class="t" id="t0295b05"></a>
僧時到。僧是叢林精舍仙人聚落精舍。是中
<a class="t" id="t0295b06"></a>
共作一布薩界。如是白大德僧聽。是叢林精
<a class="t" id="t0295b07"></a>
舍仙人聚落精舍。是內界外界內外界中間
<a class="t" id="t0295b08"></a>
界。僧今共作一布薩界。諸大德忍。從叢林精
<a class="t" id="t0295b09"></a>
舍仙人聚落精舍。是二界共作一布薩界者
<a class="t" id="t0295b10"></a>
默然。若不忍便說。僧已忍。磨頭羅叢林精
<a class="t" id="t0295b11"></a>
舍。仙人聚落精舍。是二界共作一布薩界竟
<a class="t" id="t0295b12"></a>
僧忍默然故。是事如是持。若中間無河水
<a class="t" id="t0295b13"></a>
者。應一處作羯磨。中有河水者。應三處作羯
<a class="t" id="t0295b14"></a>
磨。一摩頭羅精舍。二水中。三仙人聚落精
<a class="t" id="t0295b15"></a>
舍。若河水中有洲者。應五處作羯磨。一摩頭
<a class="t" id="t0295b16"></a>
羅精舍。二水中。三洲上。四水中。五仙人聚
<a class="t" id="t0295b17"></a>
落。如陸地道兩邊。各二十五肘。水中亦爾。一
<a class="t" id="t0295b18"></a>
時夏水漲。比丘受欲來應羯磨。為水所漂出
<a class="t" id="t0295b19"></a>
界去。殆死得出。白諸比丘。我向持欲來為水
<a class="t" id="t0295b20"></a>
所漂。殆死得出。今可廣結界不。諸比丘言
<a class="t" id="t0295b21"></a>
得。汝去上下水三由旬作識。若樹若石若
<a class="t" id="t0295b22"></a>
堆。如是等作識來。說羯磨者。應作是言。大
<a class="t" id="t0295b23"></a>
德僧聽。從磨頭羅精舍至仙人聚落精舍。從
<a class="t" id="t0295b24"></a>
分齊以來內界外界內外界中間界。上下水
<a class="t" id="t0295b25"></a>
中。若僧時到。僧從摩頭羅精舍至仙人聚落
<a class="t" id="t0295b26"></a>
精舍。河水上下從分齊已來。作一羯磨布薩
<a class="t" id="t0295b27"></a>
界。如是白。白一羯磨。乃至僧忍默然故。是事
<a class="t" id="t0295b28"></a>
如是持。復有一時持欲來赴羯磨。就船欲
<a class="t" id="t0295b29"></a>
渡。船師挽船上流。然後當渡。語比丘言。
<a class="t" id="t0295c01"></a>
船重難牽。汝可步去。至應渡處便上。是比丘
<a class="t" id="t0295c02"></a>
以持欲故。不應上岸。出界失欲故。便於岸底
<a class="t" id="t0295c03"></a>
涉水而進。船去疾。遂出界分。比丘即於界內。
<a class="t" id="t0295c04"></a>
直浮趣船。水復漂船下過三由旬。比丘復應
<a class="t" id="t0295c05"></a>
捨船。直浮趣岸。到彼已涉水尋岸而上。到
<a class="t" id="t0295c06"></a>
道口入界內。然後上。岸是名廣說。略說者。羯
<a class="t" id="t0295c07"></a>
磨人應作是說。大德僧聽。今從摩頭羅精舍。
<a class="t" id="t0295c08"></a>
至仙人聚落精舍。內界外界內外界中間界。
<a class="t" id="t0295c09"></a>
若僧時到。僧今從摩頭羅精舍。仙人聚落精
<a class="t" id="t0295c10"></a>
舍。共作一布薩界。如是白。白一羯磨。乃至
<a class="t" id="t0295c11"></a>
僧忍默然故。是事如是持。是名略說界。聚
<a class="t" id="t0295c12"></a>
落界者。如磨頭羅西精舍。聚落精舍。欲
<a class="t" id="t0295c13"></a>
共作一布薩界者。應稱名齊三由旬內諸精
<a class="t" id="t0295c14"></a>
舍。作一羯磨。羯磨者。應如是說。大德僧聽。
<a class="t" id="t0295c15"></a>
從今日恬精舍車精舍。勝精舍。不亂精舍。
<a class="t" id="t0295c16"></a>
賢精舍。戒次第精舍。螺精舍。酪村精舍。黃精
<a class="t" id="t0295c17"></a>
舍等。是諸精舍內界外界內外界中間界。若
<a class="t" id="t0295c18"></a>
僧時到。僧是諸精舍共作一布薩界。如是白。
<a class="t" id="t0295c19"></a>
白一羯磨。乃至僧忍默然故。是事如是持。是
<a class="t" id="t0295c20"></a>
名聚落界稱名界者。說羯磨比丘不知諸
<a class="t" id="t0295c21"></a>
精舍名。令舊比丘知名字者。僧中唱諸精舍
<a class="t" id="t0295c22"></a>
名字已。羯磨者。應作是說。大德僧聽。從今日
<a class="t" id="t0295c23"></a>
是某甲比丘所說諸精舍名字。內界外界內
<a class="t" id="t0295c24"></a>
外界中間界。是諸精舍共作一布薩界。若僧
<a class="t" id="t0295c25"></a>
時到僧某甲比丘所說諸精舍名字。共作一
<a class="t" id="t0295c26"></a>
布薩界。如是白。白一羯磨。乃至僧忍默然故。
<a class="t" id="t0295c27"></a>
是事如是持。是為稱名界。<span class="gaiji">幖<!--gaiji,,1[巾*票],2&#x5E56;,3-->
</span>幟界者。作
<a class="t" id="t0295c28"></a>
如是言。大德僧聽。從今日齊<span class="gaiji">幖<!--gaiji,,1[巾*票],2&#x5E56;,3-->
</span>幟。若石
<a class="t" id="t0295c29"></a>
若山。若井若埠。若樹內界外界內外界中
<a class="t" id="t0296a01"></a>
間界。作一布薩界。若僧時到。僧齊<span class="gaiji">幖<!--gaiji,,1[巾*票],2&#x5E56;,3-->
</span>幟若石
<a class="t" id="t0296a02"></a>
若山。若井若樹。共作一布薩界。如是白。白一
<a class="t" id="t0296a03"></a>
羯磨。乃至僧忍默然故。是事如是持。若羯磨
<a class="t" id="t0296a04"></a>
人不知<span class="gaiji">幖<!--gaiji,,1[巾*票],2&#x5E56;,3-->
</span>幟者。先令舊比丘僧中唱。如上稱
<a class="t" id="t0296a05"></a>
名界。說是名<span class="gaiji">幖<!--gaiji,,1[巾*票],2&#x5E56;,3-->
</span>幟界。隨曲界者。有聚落邊精
<a class="t" id="t0296a06"></a>
舍故壞多。有供養眾僧敷具。欲與諸精舍
<a class="t" id="t0296a07"></a>
比丘共作一布薩界。修治精舍。共用此物。
<a class="t" id="t0296a08"></a>
諸處比丘有欲共者有不欲共者諸欲共者。
<a class="t" id="t0296a09"></a>
應盡來集。若出界去。其不欲者。自當精舍界
<a class="t" id="t0296a10"></a>
作標幟住。諸欲共者。來集一處已羯磨者應
<a class="t" id="t0296a11"></a>
作是言。大德僧聽從今日此一住處某甲住
<a class="t" id="t0296a12"></a>
處。齊<span class="gaiji">幖<!--gaiji,,1[巾*票],2&#x5E56;,3-->
</span>幟內界外界內外界中間界。共作一
<a class="t" id="t0296a13"></a>
布薩界。若僧時到僧此住處某甲比丘住處
<a class="t" id="t0296a14"></a>
齊<span class="gaiji">幖<!--gaiji,,1[巾*票],2&#x5E56;,3-->
</span>幟以來共作一布薩界。如是白。白一羯
<a class="t" id="t0296a15"></a>
磨。乃至僧忍默然故。是事如是持是名隨曲
<a class="t" id="t0296a16"></a>
界。避難界者一住處。諸比丘。前安居後安居
<a class="t" id="t0296a17"></a>
日已過。有事難起。若賊難王難。若奪命若破
<a class="t" id="t0296a18"></a>
戒。若水多虫漉不能淨欲至餘精舍避此諸
<a class="t" id="t0296a19"></a>
難去三由旬內。若彼有比丘。若呼來若出界
<a class="t" id="t0296a20"></a>
去。羯磨者。作是說大德僧聽。今日是住處彼
<a class="t" id="t0296a21"></a>
某甲聚落精舍。內界外界內外界中間界。共
<a class="t" id="t0296a22"></a>
作一布薩界。若僧時到。僧從今日是中住
<a class="t" id="t0296a23"></a>
處。彼某甲聚落精舍。共作一布薩界。如是白
<a class="t" id="t0296a24"></a>
白一羯磨。乃至僧忍默然故。是事如是持。
<a class="t" id="t0296a25"></a>
若到彼處。復欲就餘精舍者。當捨先界。應
<a class="t" id="t0296a26"></a>
作是說。大德僧聽。是住處先住處作別說戒。
<a class="t" id="t0296a27"></a>
若僧時到僧。是住處先某住處。作別說戒。
<a class="t" id="t0296a28"></a>
如是白。白一羯磨。乃至僧忍默然故。是事
<a class="t" id="t0296a29"></a>
如是持。僧復欲進前精舍者。復取三由旬內。
<a class="t" id="t0296b01"></a>
共作一布薩界。復欲進前者。當捨後結前。
<a class="t" id="t0296b02"></a>
乃至前求適意住處。如是隨意結隨意捨。是
<a class="t" id="t0296b03"></a>
名避難界。諸方界者。若比丘夏安居中。若
<a class="t" id="t0296b04"></a>
諸難起。若王難若賊難。若奪命難若破戒。
<a class="t" id="t0296b05"></a>
若水多虫漉不可淨。隨四方各三由旬內。自
<a class="t" id="t0296b06"></a>
在結界。亦如上說。若難卒至不得作羯磨。出
<a class="t" id="t0296b07"></a>
去無罪。是名諸方。是謂羯磨界。遊行界者。六
<a class="t" id="t0296b08"></a>
十家聚落界隔障界。樓閣界兩道界。井界樹
<a class="t" id="t0296b09"></a>
界。園界連蔓界。暫宿界船界。舍內界並界。六
<a class="t" id="t0296b10"></a>
十家聚落界者。如釋迦梨國大聚落。蘇彌國
<a class="t" id="t0296b11"></a>
大聚落。摩頭羅國大聚落。巴連弗邑大聚
<a class="t" id="t0296b12"></a>
落。是諸聚落各別起屋。若比丘置衣在一屋。
<a class="t" id="t0296b13"></a>
人在第三屋宿。日光未滅去至明相出時還。
<a class="t" id="t0296b14"></a>
尼薩耆。日光滅去至明相。出還無罪。日光
<a class="t" id="t0296b15"></a>
未滅去明相未出還無罪。一切屋中盡有比
<a class="t" id="t0296b16"></a>
丘住者無罪。若結界者無罪。周匝有垣牆者
<a class="t" id="t0296b17"></a>
無罪。周匝有塹者無罪。周匝有渠水者無罪。
<a class="t" id="t0296b18"></a>
共一門者無罪。若道於聚落中過。若比丘衣
<a class="t" id="t0296b19"></a>
在道左。身度道右。日光未滅去至明相出。亦
<a class="t" id="t0296b20"></a>
如上說。若比丘道中臥。持三衣枕頭。衣離
<a class="t" id="t0296b21"></a>
頭者尼薩耆。以不可截衣故。一切應捨。若聚
<a class="t" id="t0296b22"></a>
落周匝牆圍遶。若塹若籬。若一門門有閉
<a class="t" id="t0296b23"></a>
者。皆無罪是名六十家聚落界。隔障界者。亦
<a class="t" id="t0296b24"></a>
如是。樓閣界者。若<span class="gaiji">挮<!--gaiji,,1[打-丁+弟],2&#x632E;,3-->
</span>閣道外。各二十五肘
<a class="t" id="t0296b25"></a>
為界。若比丘置衣閣上。過二十五肘。日光未
<a class="t" id="t0296b26"></a>
滅去至明相出還。尼薩耆。日光滅去明相出
<a class="t" id="t0296b27"></a>
還無罪。日光未滅去明相未出還無罪。若比
<a class="t" id="t0296b28"></a>
丘樓閣上住畏賊來攻樓閣。故持衣出樓閣
<a class="t" id="t0296b29"></a>
外。二十五肘外藏。還樓閣上宿。日光未滅
<a class="t" id="t0296c01"></a>
去至明相出還。尼薩耆。亦如上說。若比丘夜
<a class="t" id="t0296c02"></a>
中大小行。離衣二十五肘內。與衣合無罪。是
<a class="t" id="t0296c03"></a>
名樓閣界。兩道界者。步道車道步道者有比
<a class="t" id="t0296c04"></a>
丘畏寒故。至諸暖國。或畏熱故。詣諸涼國道
<a class="t" id="t0296c05"></a>
行時。師與諸伴共行。並論議而去。弟子持衣
<a class="t" id="t0296c06"></a>
<span class="gaiji">鉢<!--gaiji,缽,1[金*本],2&#x9262;,3-->
</span>。從後來不及師。師至日沒時。畏離衣宿故。
<a class="t" id="t0296c07"></a>
出道外。待弟子。弟子持衣直過不見師。至天
<a class="t" id="t0296c08"></a>
曉相待。若是師待衣處。離道二十五肘內。與
<a class="t" id="t0296c09"></a>
衣合者不犯。過二十五肘外者。尼薩耆若弟
<a class="t" id="t0296c10"></a>
子持衣在前行日沒時。作是念。莫令我師離
<a class="t" id="t0296c11"></a>
衣宿。即住道外待。師行。極眠不覺。師過至曉
<a class="t" id="t0296c12"></a>
相問。亦如上說。是名步道。車道者。比丘與
<a class="t" id="t0296c13"></a>
乘車估客共行。置衣車上畏塵坌故。在前去。
<a class="t" id="t0296c14"></a>
至日沒時畏離衣宿故。應住道外二十五肘
<a class="t" id="t0296c15"></a>
內。令車盡過。與衣合故不犯。若比丘置衣車
<a class="t" id="t0296c16"></a>
上。隨車後行。至日沒時不識。何者是己衣車。
<a class="t" id="t0296c17"></a>
比丘爾時應去車二十五肘內。繞車營一匝。
<a class="t" id="t0296c18"></a>
與衣合故不犯。若高大車一<span class="gaiji">隥<!--gaiji,磴,1[阿-可+登],2&#x96A5;,3-->
</span>兩<span class="gaiji">隥<!--gaiji,磴,1[阿-可+登],2&#x96A5;,3-->
</span>三<span class="gaiji">隥<!--gaiji,磴,1[阿-可+登],2&#x96A5;,3-->
</span>
<a class="t" id="t0296c19"></a>
<span class="gaiji">挮<!--gaiji,,1[打-丁+弟],2&#x632E;,3-->
</span>上者。比丘置衣車上在下住。從日光未
<a class="t" id="t0296c20"></a>
滅至明相出時。尼薩耆。亦如上說。若於夜中
<a class="t" id="t0296c21"></a>
暫內手車上者不犯。若比丘在車上宿。置衣
<a class="t" id="t0296c22"></a>
車下。若在車前置衣車後。若在車後置衣車
<a class="t" id="t0297a01"></a>
前。若在車左置衣車右。若在車右置衣車左。
<a class="t" id="t0297a02"></a>
日光未滅至明相出時。皆尼薩耆。若比丘置
<a class="t" id="t0297a03"></a>
衣車上。離車二十五肘外。靜處宿者。日光未
<a class="t" id="t0297a04"></a>
滅去至明相出時還。尼薩耆。亦如上說。若
<a class="t" id="t0297a05"></a>
比丘畏賊故。於車外過二十五肘。藏衣還車
<a class="t" id="t0297a06"></a>
上宿。日光未滅至明相出時。尼薩耆。亦如上
<a class="t" id="t0297a07"></a>
說。若夜中起大小行。離衣二十五肘內。與衣
<a class="t" id="t0297a08"></a>
合無罪。若車營內以長繩橫斷為繫牛故。比
<a class="t" id="t0297a09"></a>
丘於繩一邊住。置衣繩一邊。日光未滅至明相
<a class="t" id="t0297a10"></a>
出時。尼薩耆。亦如上說。是名兩道界。井界者。
<a class="t" id="t0297a11"></a>
比丘與估客共行。於井邊宿。井欄外二十五
<a class="t" id="t0297a12"></a>
肘內。名為井界。衣著井欄上。比丘去井過二
<a class="t" id="t0297a13"></a>
十五肘。日光未滅去至明相出時。尼薩耆。亦
<a class="t" id="t0297a14"></a>
如上說。若畏賊故藏衣井外。過二十五肘來
<a class="t" id="t0297a15"></a>
井邊宿。日光未滅去。至明相出時還尼薩耆。
<a class="t" id="t0297a16"></a>
若藏衣井半龕中。於井上宿。日光未滅去至
<a class="t" id="t0297a17"></a>
明相出時。尼薩耆。若繩連衣著身宿者不犯。
<a class="t" id="t0297a18"></a>
置衣井底。於井上宿。置衣井上。井底宿。亦復
<a class="t" id="t0297a19"></a>
如是。若夜暫垂手<span class="gaiji">脚<!--gaiji,腳,1[腳-谷+去],2&#x811A;,3-->
</span>井中。與衣合者無罪。是
<a class="t" id="t0297a20"></a>
名井界。樹界者。於樹一切枝葉外。二十五肘
<a class="t" id="t0297a21"></a>
為樹界。若比丘置衣樹下。過二十五肘外。日
<a class="t" id="t0297a22"></a>
光未滅去至明相出。應如上說。若比丘樹下
<a class="t" id="t0297a23"></a>
畏賊。藏衣樹外。過二十五肘。日光未滅去至
<a class="t" id="t0297a24"></a>
明相出時還。尼薩耆。日光未滅去至明相未
<a class="t" id="t0297a25"></a>
出還不犯。日光滅去至明相出還不犯。若夜
<a class="t" id="t0297a26"></a>
中暫到衣所。與衣合不犯。若置衣樹上。樹下
<a class="t" id="t0297a27"></a>
宿若置衣樹下。樹上宿。日光未滅去。至明相
<a class="t" id="t0297a28"></a>
出時。尼薩耆。若繩連著身者無罪。是名樹界。
<a class="t" id="t0297a29"></a>
園界亦如是。連蔓界者。若蒲萄蔓架。不破蔓
<a class="t" id="t0297b01"></a>
架。不樓藤蔓架。瓠蔓架。解脫花蔓架。如是
<a class="t" id="t0297b02"></a>
一切蔓架外。各二十五肘。名為速蔓界。比丘
<a class="t" id="t0297b03"></a>
與估客共道行。至此蔓下宿。比丘求靜處置
<a class="t" id="t0297b04"></a>
衣蔓架底。出二十五肘外。日光未滅去明相
<a class="t" id="t0297b05"></a>
出時還。尼薩耆。日光滅去。明相出還無罪。
<a class="t" id="t0297b06"></a>
日光未滅去至明相未出還無罪。若畏賊故
<a class="t" id="t0297b07"></a>
藏衣二十五肘外。於蔓架底宿。日光未滅去
<a class="t" id="t0297b08"></a>
至明相出時。如上說。若夜中大小行暫到衣
<a class="t" id="t0297b09"></a>
所。與衣合無罪。若著衣蔓架上。在下宿。著
<a class="t" id="t0297b10"></a>
衣蔓下。在上宿。亦復如是。若繩連身者無罪。
<a class="t" id="t0297b11"></a>
是名連蔓界。暫宿界者。客舍中種種雜人。比
<a class="t" id="t0297b12"></a>
丘於中止宿。客舍主言。此中畏賊。各自警備。
<a class="t" id="t0297b13"></a>
比丘問客舍主言。長壽何處牢固客舍主
<a class="t" id="t0297b14"></a>
答言。閣上牢固。或言。閣下牢固比丘藏衣
<a class="t" id="t0297b15"></a>
閣下。於閣上宿。或置衣閣上於閣下宿。日光
<a class="t" id="t0297b16"></a>
未滅去至明相出時還。皆尼薩耆。如上說。若
<a class="t" id="t0297b17"></a>
是中梯<span class="gaiji">隥<!--gaiji,磴,1[阿-可+登],2&#x96A5;,3-->
</span>道通者不犯。若比丘道行至天
<a class="t" id="t0297b18"></a>
祠中宿。天祠主言。此中畏賊盜各自守備。
<a class="t" id="t0297b19"></a>
比丘問。天祠主。何處牢固。天祠主言。若舍
<a class="t" id="t0297b20"></a>
裏牢固。若舍外牢固。比丘便置衣舍內。自
<a class="t" id="t0297b21"></a>
於舍外頭首向戶而臥。日光未滅去至明
<a class="t" id="t0297b22"></a>
相出時。尼薩耆。如上說。若戶鉤在比丘邊
<a class="t" id="t0297b23"></a>
者不犯。比丘道行於空聚落中宿。置衣第一
<a class="t" id="t0297b24"></a>
房。自於第三房宿者。日光未滅去至明相出。
<a class="t" id="t0297b25"></a>
如上說。若一切房盡有比丘者不犯。若羯磨
<a class="t" id="t0297b26"></a>
作界。若籬牆溝渠圍繞。若水圍遶者不
<a class="t" id="t0297b27"></a>
犯。是名暫宿界。船界者。若比丘載船上水下
<a class="t" id="t0297b28"></a>
水。船上有眾多住處。若比丘住處。若外道住
<a class="t" id="t0297b29"></a>
處。比丘住處不牢密故。持衣寄外道住處。
<a class="t" id="t0297c01"></a>
日光未滅去至明相出時還。尼薩耆。亦如上
<a class="t" id="t0297c02"></a>
說。若外道聽自在置衣物者不犯。若船著岸
<a class="t" id="t0297c03"></a>
者。比丘置衣船上。離船過二十五肘外。日光
<a class="t" id="t0297c04"></a>
未滅至明相出時。如上說。若船上畏賊持衣
<a class="t" id="t0297c05"></a>
上岸。二十五肘外藏。還船上宿。日光未滅至
<a class="t" id="t0297c06"></a>
明相出時。尼薩耆。夜中大小行暫詣衣所者。
<a class="t" id="t0297c07"></a>
與衣合不犯。若比丘浣衣於船上。曬風鼓衣
<a class="t" id="t0297c08"></a>
盡外向。經宿者尼薩耆。若夜中風吹衣暫入
<a class="t" id="t0297c09"></a>
船內者不犯。若曬衣時半在船內半在船外
<a class="t" id="t0297c10"></a>
者。尼薩耆。不可截故盡捨。是名船界。家內界
<a class="t" id="t0297c11"></a>
者。若兄弟二人共一家住。於家中別作分
<a class="t" id="t0297c12"></a>
齊。若兄不聽弟入。弟不聽兄入。若比丘在
<a class="t" id="t0297c13"></a>
兄分齊內。衣在弟分齊內。日光未沒至明相
<a class="t" id="t0297c14"></a>
出者。如上說。若兄弟語比丘言。俗人自違
<a class="t" id="t0297c15"></a>
於法不礙任意住止者。爾時隨意置衣無
<a class="t" id="t0297c16"></a>
罪。若比丘至白衣家宿。畏賊故。問白衣何
<a class="t" id="t0297c17"></a>
處牢固。答言。舍內牢固。比丘置衣舍內。於舍
<a class="t" id="t0297c18"></a>
外宿。日光未滅至明相出時。如上說。若夜於
<a class="t" id="t0297c19"></a>
孔中暫內一手屋內者不犯。是名家內界。並
<a class="t" id="t0297c20"></a>
界者。若四聚落界相接。比丘衣枕頭臥。比丘
<a class="t" id="t0297c21"></a>
頭在一界。兩手各在一界。<span class="gaiji">脚<!--gaiji,腳,1[腳-谷+去],2&#x811A;,3-->
</span>在一界。衣在頭
<a class="t" id="t0297c22"></a>
底。衣離頭者尼薩耆。若夜中手<span class="gaiji">脚<!--gaiji,腳,1[腳-谷+去],2&#x811A;,3-->
</span>暫到衣所
<a class="t" id="t0297c23"></a>
者不犯。若車於此四界上住車軛在一界。車
<a class="t" id="t0297c24"></a>
後在一界。左輪在一界。右輪在一界。若置衣
<a class="t" id="t0297c25"></a>
車前車後宿。置衣車後車前宿。置衣車左車
<a class="t" id="t0297c26"></a>
右宿。置衣車右車左宿。日光未滅去至明相
<a class="t" id="t0297c27"></a>
出時。尼薩耆。日光滅已去至明相出時還不
<a class="t" id="t0297c28"></a>
犯日光未滅去至明相未出還不犯。是名並
<a class="t" id="t0297c29"></a>
界。聚落界者。若比丘著上下衣入聚落。有主
<a class="t" id="t0298a01"></a>
人語比丘言。我今夜欲供養形像作福德。比
<a class="t" id="t0298a02"></a>
丘當助。我料理之。是比丘即助莊嚴形像。
<a class="t" id="t0298a03"></a>
懸繒花蓋敷置床座。至日沒時比丘報主人
<a class="t" id="t0298a04"></a>
言。日暮還精舍。是主人慇懃留比丘宿。若彼
<a class="t" id="t0298a05"></a>
住處諸比丘有長衣者。應暫借受持。若無者
<a class="t" id="t0298a06"></a>
隨近有諸比丘住處者。應從彼借。若無比丘。
<a class="t" id="t0298a07"></a>
有比丘尼住處者。亦從彼借。若無者是處俗
<a class="t" id="t0298a08"></a>
人。若有衣被者應從借作淨安施紐。然後
<a class="t" id="t0298a09"></a>
受持。若無是事後夜分城門開者。當疾還寺。
<a class="t" id="t0298a10"></a>
莫踰城出到精舍門。猶未開者當索開門。若
<a class="t" id="t0298a11"></a>
不得開者。應住門屋底。若無門屋者。應內手
<a class="t" id="t0298a12"></a>
著孔中。孔有二種。若門孔若水瀆孔。若門無
<a class="t" id="t0298a13"></a>
孔者。於水瀆孔中。若內手若內<span class="gaiji">脚<!--gaiji,腳,1[腳-谷+去],2&#x811A;,3-->
</span>。莫先內
<a class="t" id="t0298a14"></a>
手<span class="gaiji">脚<!--gaiji,腳,1[腳-谷+去],2&#x811A;,3-->
</span>。脫有蛇蝮應先以杖驚之。然後內手與
<a class="t" id="t0298a15"></a>
衣合。若無水瀆者。應踰垣牆入。應作相令
<a class="t" id="t0298a16"></a>
內人識。莫令內人疑是賊相驚動也。若不得
<a class="t" id="t0298a17"></a>
入者。當疾捨衣。寧無衣犯越比尼罪。以輕易
<a class="t" id="t0298a18"></a>
重故。若比丘於精舍內浣衣。懸當垣牆上
<a class="t" id="t0298a19"></a>
曬。若夜風吹出垂著垣牆外者。犯尼薩耆。在
<a class="t" id="t0298a20"></a>
內者不犯。以不可截故盡應捨。若比丘於精
<a class="t" id="t0298a21"></a>
舍外脫衣。熱作忘衣在外。夜憶即出求之不
<a class="t" id="t0298a22"></a>
見。晨朝出看見衣去。夜行<span class="gaiji">迹<!--gaiji,跡,1[這-言+亦],2&#x8FF9;,3-->
</span>二十五肘內者
<a class="t" id="t0298a23"></a>
不犯。二十五肘外者。尼薩耆。是名聚落界。七
<a class="t" id="t0298a24"></a>
菴婆羅樹界者。佛在舍衛城。時有一婆羅門。
<a class="t" id="t0298a25"></a>
能種菴婆羅樹。是婆羅門聞沙門瞿曇在舍
<a class="t" id="t0298a26"></a>
衛城。具足一切知見。有所問者皆能記說。作
<a class="t" id="t0298a27"></a>
是思惟。我今當往問種菴婆羅樹法。云何種
<a class="t" id="t0298a28"></a>
菴婆羅樹。能使根莖堅固枝葉茂盛。花果成
<a class="t" id="t0298a29"></a>
就扶<span class="gaiji">踈<!--gaiji,疏,1[跳-兆+束],2&#x8E08;,3-->
</span>生長。不相妨礙。作是念已。詣世尊所。
<a class="t" id="t0298b01"></a>
共相問訊已。於一面坐。白世尊言。沙門瞿
<a class="t" id="t0298b02"></a>
曇。云何方便種菴婆羅樹。能使根莖堅固枝
<a class="t" id="t0298b03"></a>
葉茂盛。花果成就扶<span class="gaiji">踈<!--gaiji,疏,1[跳-兆+束],2&#x8E08;,3-->
</span>生長。不相妨礙。時
<a class="t" id="t0298b04"></a>
世尊告婆羅門言。以五肘弓量七弓種一樹。
<a class="t" id="t0298b05"></a>
如是種者。能令彼樹根莖堅固枝葉茂盛。花
<a class="t" id="t0298b06"></a>
果成就扶<span class="gaiji">踈<!--gaiji,疏,1[跳-兆+束],2&#x8E08;,3-->
</span>生長。各各不相妨礙。時婆羅門
<a class="t" id="t0298b07"></a>
歡喜。便作是言。善哉。沙門瞿曇。知種殖法。
<a class="t" id="t0298b08"></a>
真一切智。從坐起而去。婆羅門去不久佛告
<a class="t" id="t0298b09"></a>
諸比丘。是婆羅門今大有所失。應問者不問。
<a class="t" id="t0298b10"></a>
不應問者問。若彼問苦習義者。可得道
<a class="t" id="t0298b11"></a>
<span class="gaiji">迹<!--gaiji,跡,1[這-言+亦],2&#x8FF9;,3-->
</span>。雖然彼婆羅門今於我所發歡喜心。亦為
<a class="t" id="t0298b12"></a>
大有所得。爾時優波離知時而白佛言。世尊。
<a class="t" id="t0298b13"></a>
已聞菴婆羅樹分齊。今復請問。若有處所城
<a class="t" id="t0298b14"></a>
邑聚落界分。不可知者。若欲羯磨應齊幾
<a class="t" id="t0298b15"></a>
許。名為善作羯磨。使令異眾僧各各相見而
<a class="t" id="t0298b16"></a>
得成就羯磨。不犯別眾耶。佛告優波離。五肘
<a class="t" id="t0298b17"></a>
弓量七弓種一菴婆羅樹。齊七菴婆羅樹。相
<a class="t" id="t0298b18"></a>
去爾所作羯磨者。名善作羯磨。雖異眾相見
<a class="t" id="t0298b19"></a>
而無別眾之罪。是名為七菴婆羅樹界。若比
<a class="t" id="t0298b20"></a>
丘離衣宿已。應白持律能羯磨者。言長老我
<a class="t" id="t0298b21"></a>
與是衣別宿。應捨長老為我作羯磨。羯磨法
<a class="t" id="t0298b22"></a>
如上。過十日衣中說。是故說。若比丘衣已竟。
<a class="t" id="t0298b23"></a>
迦絺那衣已捨若三衣中若離一一衣。餘
<a class="t" id="t0298b24"></a>
處宿。除僧羯磨。尼薩耆波夜提。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>