<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-np29">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 29</span>
<span class="mirror-right">尼薩耆波夜提二十九</span> </h1>
</div>
<a class="t" id="t0323a02"></a>
<p>
<a class="sc" id="1"></a>
<a class="t-linehead" id="t-linehead0323a02"></a>
佛住舍衛城。爾時諸比丘阿練若處。夏安居。
<a class="t" id="t0323a03"></a>
諸比丘時到入聚落乞食後。放牛羊人。取薪
<a class="t" id="t0323a04"></a>
草人。持戶鉤來開諸比丘房戶。偷衣物。時諸
<a class="t" id="t0323a05"></a>
比丘畏偷故。盡持衣物入聚落。佛知而故問。
<a class="t" id="t0323a06"></a>
此何等比丘運致來此。諸比丘白佛言。世尊。
<a class="t" id="t0323a07"></a>
是諸比丘在阿練若處安居乞食去。後有人
<a class="t" id="t0323a08"></a>
持戶鉤。於後開戶。偷諸衣物。是以運致來此。
<a class="t" id="t0323a09"></a>
佛言。從今日後恐畏時聽三衣中。若一一衣。
<a class="t" id="t0323a10"></a>
得寄著聚落內。復次佛住舍衛城祇洹精舍
<a class="t" id="t0323a11"></a>
沙祇國。夏安居中眾僧有諍事起。如法滅。
<a class="t" id="t0323a12"></a>
佛語優波離。汝往沙祇國與。眾僧如法滅此
<a class="t" id="t0323a13"></a>
諍事。時長老優波離辭不去。佛問優波離。汝
<a class="t" id="t0323a14"></a>
何以不去。答言。世尊。我僧伽梨重。若被雨者
<a class="t" id="t0323a15"></a>
不可勝。而今半安居中。若留衣者。尼薩耆。佛
<a class="t" id="t0323a16"></a>
問優波離。汝幾日可得往還。優波離白佛言。
<a class="t" id="t0323a17"></a>
世尊。計去二日停二日來二日。都計六宿。可
<a class="t" id="t0323a18"></a>
得往返。佛言。從今日後留衣得齊六宿。優波
<a class="t" id="t0323a19"></a>
離到彼已。見此諍事。難可卒滅。即便來還。還
<a class="t" id="t0323a20"></a>
已禮世尊足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而故問。優波離。
<a class="t" id="t0323a21"></a>
汝來還何故速。僧中諍事竟得滅不。答言。
<a class="t" id="t0323a22"></a>
未滅。世尊。佛言。何以故。答言。諍事難滅非可
<a class="t" id="t0323a23"></a>
卒斷。復畏日過失衣。犯尼薩耆。是故來還。佛
<a class="t" id="t0323a24"></a>
言。從今日聽一月不失衣宿。作羯磨。僧應與。
<a class="t" id="t0323a25"></a>
求聽作一月不失衣宿羯磨。羯磨者。應作是
<a class="t" id="t0323a26"></a>
說大德僧聽。長老優波離。今向沙祇國。為
<a class="t" id="t0323a27"></a>
僧滅諍事。若僧時到優波離。欲從僧乞一月
<a class="t" id="t0323a28"></a>
不失衣宿羯磨。諸大德聽。優波離。欲從僧
<a class="t" id="t0323a29"></a>
乞一月不失衣宿羯磨。僧忍默然故。是事如
<a class="t" id="t0323b01"></a>
是持。應從僧中乞。作是言。大德僧聽。我優波
<a class="t" id="t0323b02"></a>
離比丘。欲向沙祇國為僧滅諍事。唯願大德
<a class="t" id="t0323b03"></a>
僧。與我一月不失衣宿羯磨。如是第二第三
<a class="t" id="t0323b04"></a>
乞。羯磨人當作是說。大德僧聽。長老優波離。
<a class="t" id="t0323b05"></a>
欲往沙祇國為僧滅諍事已。從僧中乞一月
<a class="t" id="t0323b06"></a>
不失衣宿羯磨。若僧時到。僧與優波離一月
<a class="t" id="t0323b07"></a>
不失衣宿羯磨。白如是。大德僧聽。長老優波
<a class="t" id="t0323b08"></a>
離。欲向沙祇國為僧滅諍事已。從僧乞一月
<a class="t" id="t0323b09"></a>
不失衣宿。僧今已與長老優波離一月不失
<a class="t" id="t0323b10"></a>
衣宿羯磨。諸大德忍。與優波離一月不失衣
<a class="t" id="t0323b11"></a>
宿羯磨者。默然。若不忍便說。是初羯磨第二
<a class="t" id="t0323b12"></a>
第三亦如是說。僧已與優波離一月不失衣
<a class="t" id="t0323b13"></a>
宿竟。僧忍默然故。是事如是持。佛問諸比丘
<a class="t" id="t0323b14"></a>
已。與優波離一月不失衣宿羯磨未。答言已
<a class="t" id="t0323b15"></a>
與。佛告諸比丘。依止舍衛城住者盡集。以
<a class="t" id="t0323b16"></a>
十利故。與諸比丘制戒。乃至已聞者當重聞。
<a class="t" id="t0323b17"></a>
夏三月未滿。比丘在阿練若處住。有恐怖疑。
<a class="t" id="t0323b18"></a>
比丘三衣中若一一衣得寄著家內。比丘有
<a class="t" id="t0323b19"></a>
因緣事。得齊六宿。若過者除僧羯磨。尼薩耆
<a class="t" id="t0323b20"></a>
波夜提。安居三月者。從四月十六日至七月
<a class="t" id="t0323b21"></a>
十五日。未滿者未至八月十五日。比丘未至
<a class="t" id="t0323b22"></a>
末月中。在阿練若處住。阿練若處者。長五
<a class="t" id="t0323b23"></a>
肘弓五百弓中間無有放牧人屋。是名阿練
<a class="t" id="t0323b24"></a>
若處。恐怖者。若殺劫奪。疑者。雖無殺劫奪
<a class="t" id="t0323b25"></a>
有疑心畏須臾間當殺人奪人衣。若比丘知
<a class="t" id="t0323b26"></a>
如是恐怖處。三衣中若一一衣者僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="t0323b27"></a>
多羅僧安陀會不得寄僧伽梨安陀會得寄<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="t0323b28"></a>
多羅僧著聚落中家。內者。俗人家不得寄。可
<a class="t" id="t0323b29"></a>
信人家當還寄。可疑家疑家。作是念。諸比丘
<a class="t" id="t0323c01"></a>
等皆不可復得皆悉防備。諸比丘等若有
<a class="t" id="t0323c02"></a>
因緣。為塔為僧事得齊六夜。六夜者。限齊
<a class="t" id="t0323c03"></a>
六宿除僧羯磨者世尊說無。罪若僧羯磨不
<a class="t" id="t0323c04"></a>
成就。不名羯磨羯磨不成就者。眾不成就。白
<a class="t" id="t0323c05"></a>
不成就。羯磨不成就。若白成就。羯磨成就。眾
<a class="t" id="t0323c06"></a>
成就是名僧作羯磨。若僧中受羯磨已。不得
<a class="t" id="t0323c07"></a>
為待供養故住。應當疾去。若食前作羯磨。食
<a class="t" id="t0323c08"></a>
後應去。食後受羯磨者。明日晨朝應去。去
<a class="t" id="t0323c09"></a>
時不得迴道逐檀越。當直道去若直道有難
<a class="t" id="t0323c10"></a>
者。若師子難。虎狼難。毒虫難。失命難。爾時迴
<a class="t" id="t0323c11"></a>
道去無罪。到彼已不得停待供養。客比丘飲
<a class="t" id="t0323c12"></a>
食。若食前到。食後便集僧滅諍事。若食後到
<a class="t" id="t0323c13"></a>
清旦便集僧滅諍事若食後斷事訖。便清旦
<a class="t" id="t0323c14"></a>
還。若食前斷事訖。食後便還。不得住待客比
<a class="t" id="t0323c15"></a>
丘供養。還時不得從迴道來。當從直道還。若
<a class="t" id="t0323c16"></a>
有難者。如上說。初往到彼時不得誦經熏<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0323c17"></a>
染衣。若斷事訖。有長功夫得誦經作餘事。若
<a class="t" id="t0323c18"></a>
事難斷者。中間得誦經熏<span class="gaiji">鉢<!--gaiji,缽,1[金*本],2&#x9262;,3-->
</span>。亦得受。客比
<a class="t" id="t0323c19"></a>
丘供養飲食無罪。滅諍事時不得輒爾取
<a class="t" id="t0323c20"></a>
人。當於眾中若堪能。有威德力勢者。若阿
<a class="t" id="t0323c21"></a>
練若住處寄衣。得著家內。六夜若過六夜
<a class="t" id="t0323c22"></a>
者。尼薩耆波夜提。是比丘欲捨衣法。當請持
<a class="t" id="t0323c23"></a>
律。如上第一戒中說。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>