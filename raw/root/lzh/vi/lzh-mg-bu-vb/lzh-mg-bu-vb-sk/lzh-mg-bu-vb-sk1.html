<!DOCTYPE html>
<html data-prev="lzh-mg-bu-vb-pd4" data-next="lzh-mg-bu-vb-sk2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk1">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 1</span>
<span class="mirror-right">學法一</span> </h1>
</div>
<p class="suttainfo">
<span class="t-headname">明眾學法之初</span></p>
<a class="t" id="t0399b08"></a>
<p>
<a class="sc" id="1"></a>
<a class="t-linehead" id="t-linehead0399b08"></a>
佛住舍衛城。廣說如上。爾時六群比丘下著
<a class="t" id="t0399b09"></a>
內衣高著內衣。參差著內衣。百<span class="gaiji">襵<!--gaiji,,1[袖-由+聶],2&#x8975;,3-->
</span>著內衣。石
<a class="t" id="t0399b10"></a>
榴花著內衣。麥飯團著內衣。魚尾著內衣。多
<a class="t" id="t0399b11"></a>
羅樹葉著內衣。象鼻著內衣。下者。齊踝。高
<a class="t" id="t0399b12"></a>
者齊膝。參差者。不齊正。百<span class="gaiji">襵<!--gaiji,,1[袖-由+聶],2&#x8975;,3-->
</span>者。多作<span class="gaiji">襵<!--gaiji,,1[袖-由+聶],2&#x8975;,3-->
</span>。
<a class="t" id="t0399b13"></a>
石榴花者。一邊花奄。麥飯團者。總頭如麥
<a class="t" id="t0399b14"></a>
飯團。魚尾者。垂兩角似魚尾。多羅樹葉者。<span class="gaiji">壠<!--gaiji,壟,1[土*龍],2&#x58E0;,3-->
</span>
<a class="t" id="t0399b15"></a>
起如多羅樹葉。象鼻者。一角偏垂。如是過故。
<a class="t" id="t0399b16"></a>
為世人所譏。看沙門釋子著衣。如王子大臣
<a class="t" id="t0399b17"></a>
婬欲人。如是高下參差。乃至象鼻。此壞敗人
<a class="t" id="t0399b18"></a>
何道之有。諸比丘聞已。以是因緣往白世尊。
<a class="t" id="t0399b19"></a>
佛言。呼六群比丘來來已佛問。比丘汝實爾
<a class="t" id="t0399b20"></a>
不。答言。實爾。佛言。汝云何高下乃至象鼻著
<a class="t" id="t0399b21"></a>
內衣。為世俗人所譏。從今日後不聽如是著
<a class="t" id="t0399b22"></a>
內衣。佛告諸比丘。依止舍衛城住者。皆悉令
<a class="t" id="t0399b23"></a>
集集已佛於僧前。自著內衣。告諸比丘。汝等
<a class="t" id="t0399b24"></a>
當如是著內衣。如淨居天法屈右邊<span class="gaiji">襵<!--gaiji,,1[袖-由+聶],2&#x8975;,3-->
</span>左邊
<a class="t" id="t0399b25"></a>
著內衣。以十利故。與諸比丘制戒。乃至已聞
<a class="t" id="t0399b26"></a>
者當重聞。齊整著內衣。應當學。齊整著內衣
<a class="t" id="t0399b27"></a>
時。不得如纏軸。當反執右邊執左邊上角屈
<a class="t" id="t0399b28"></a>
著內。應齊整著。不得如婬女法賣色左右顧
<a class="t" id="t0399b29"></a>
視為好不好。應看令如法齊整著。若放恣諸
<a class="t" id="t0399c01"></a>
根不欲學齊整。著內衣者。越學法。狂癡心亂
<a class="t" id="t0399c02"></a>
無罪。是故說。齊整著內衣。應當學。</p>
<a class="t" id="t0399c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>