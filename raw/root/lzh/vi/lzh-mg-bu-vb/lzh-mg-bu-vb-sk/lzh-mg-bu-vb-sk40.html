<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk40">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 40</span>
<span class="mirror-right">學法四十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0406b09"></a>
佛住舍衛城。廣說如上。爾時有居士於精舍
<a class="t" id="t0406b10"></a>
中設供飯僧。時六群比丘落飯食半入口中半
<a class="t" id="t0406b11"></a>
墮地。為世人所譏。云何沙門釋子如放逸人
<a class="t" id="t0406b12"></a>
落飯食。問言。大德。謂呼此食是無種錢作耶。
<a class="t" id="t0406b13"></a>
我奪妻子分布施求福。計此一粒百功乃成。
<a class="t" id="t0406b14"></a>
當應盡食。何故棄地。此壞敗人有何道法。
<a class="t" id="t0406b15"></a>
諸比丘以是因緣。往白世尊。佛言。呼六群比
<a class="t" id="t0406b16"></a>
丘來。來已佛問。汝實爾不。答言。實爾。佛言。
<a class="t" id="t0406b17"></a>
從今日後不得落飯食。佛告諸比丘。皆悉令
<a class="t" id="t0406b18"></a>
集。十利故。與諸比丘制戒。乃至已聞者當
<a class="t" id="t0406b19"></a>
重聞。不得落飯食。應當學。受食時不得令一
<a class="t" id="t0406b20"></a>
粒落地。若淨人瀉時墮地無罪。食著口中
<a class="t" id="t0406b21"></a>
時勿令落地。誤落地者無罪。若噉魚肉<span class="gaiji">菓<!--gaiji,果,1[卄/果],2&#x83D3;,3-->
</span>
<a class="t" id="t0406b22"></a>
蓏<span class="gaiji">苷<!--gaiji,,1[卄/甘],2&#x82F7;,3-->
</span>蔗時。皮核滓骨不得縱橫棄地。當聚足
<a class="t" id="t0406b23"></a>
邊。若放恣諸根落粒食者。越學法。狂癡心亂
<a class="t" id="t0406b24"></a>
無罪。是故說。不得落飯食。應當學。</p>
<a class="t" id="t0406b25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>