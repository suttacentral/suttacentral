<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk45">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 45</span>
<span class="mirror-right">學法四十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0407b03"></a>
佛住舍衛城。廣說如上。爾時有居士於精舍
<a class="t" id="t0407b04"></a>
中設供飯僧。時六群比丘先受魚肉羹後以
<a class="t" id="t0407b05"></a>
飯覆上。監食人看見已。即問言。長老。得魚
<a class="t" id="t0407b06"></a>
肉羹不。答言。長壽。汝見色自知。何故復問。
<a class="t" id="t0407b07"></a>
監食人問行食人。何以不與此中魚肉羹。答
<a class="t" id="t0407b08"></a>
言。何處不得此中未得。又言。我已與。何故
<a class="t" id="t0407b09"></a>
言不得。諸比丘以是因緣往白世尊。佛言。呼
<a class="t" id="t0407b10"></a>
六群比丘來。來已佛問。汝實爾不。答言。實
<a class="t" id="t0407b11"></a>
爾。佛言。從今日後不得以飯覆羹更望得。佛
<a class="t" id="t0407b12"></a>
告諸比丘。皆悉令集。十利故。與諸比丘制
<a class="t" id="t0407b13"></a>
戒。乃至已聞者當重聞。不得以飯覆羹更望
<a class="t" id="t0407b14"></a>
得。應當學。若比坐迎食慮污衣者。不得盡
<a class="t" id="t0407b15"></a>
覆當露一邊。若一切覆者前人問得未。應答
<a class="t" id="t0407b16"></a>
已得。若放恣諸根以飯覆羹更望得者。越學
<a class="t" id="t0407b17"></a>
法。狂癡心亂無罪。是故說。不得以飯覆羹更
<a class="t" id="t0407b18"></a>
望得。應當學。</p>
<a class="t" id="t0407b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>