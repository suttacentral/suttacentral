<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk29">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 29</span>
<span class="mirror-right">學法二十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0404c07"></a>
佛住舍衛城。廣說如上。爾時有居士就精舍
<a class="t" id="t0404c08"></a>
中設供飯僧。時六群比丘大團飯食。為世人
<a class="t" id="t0404c09"></a>
所譏。云何沙門釋子如放逸人。如牛羊駱
<a class="t" id="t0404c10"></a>
駝。如獄中餓囚大團飯食。此壞敗人有何道
<a class="t" id="t0404c11"></a>
法。諸比丘以是因緣。往白世尊。佛言。呼六群
<a class="t" id="t0404c12"></a>
比丘來。來已佛問。汝實爾不。答言。實爾。佛
<a class="t" id="t0404c13"></a>
言。從今日後不得大團飯食。佛告諸比丘。
<a class="t" id="t0404c14"></a>
皆悉令集。以十利故。為諸比丘制戒。乃至已
<a class="t" id="t0404c15"></a>
聞者當重聞。不得大團飯食。應當學。不得大
<a class="t" id="t0404c16"></a>
不得小。如婬女人兩粒三粒而食。當可口食。
<a class="t" id="t0404c17"></a>
若比丘食粳米滿口無罪。若放恣諸根大團
<a class="t" id="t0404c18"></a>
飯食者越學法。狂癡心亂無罪。是故說。不得
<a class="t" id="t0404c19"></a>
大團飯食。應當學。</p>
<a class="t" id="t0404c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>