<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk63">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 63</span>
<span class="mirror-right">學法六十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0411b10"></a>
佛住毘舍離。廣說如上。爾時難陀優波難陀。
<a class="t" id="t0411b11"></a>
在道外為道中梨車童子說法。為世人所譏。
<a class="t" id="t0411b12"></a>
云何沙門釋子如伎人己在道外。為道中人
<a class="t" id="t0411b13"></a>
說法。此壞敗人有何道法。而此童子無恭敬
<a class="t" id="t0411b14"></a>
心。聞是妙法應避道聽。令比丘道中。云何
<a class="t" id="t0411b15"></a>
自在道中。諸比丘以是因緣。往白世尊。佛
<a class="t" id="t0411b16"></a>
言。呼難陀優波難陀來。來已佛問。汝實爾不。
<a class="t" id="t0411b17"></a>
答言。實爾。佛言。汝云何在道外人。在道中為
<a class="t" id="t0411b18"></a>
說法。從今日後不得道外為道中人說法。除
<a class="t" id="t0411b19"></a>
病。佛告諸比丘。皆悉令集。十利故。與諸比
<a class="t" id="t0411b20"></a>
丘制戒乃至已聞者當重聞。不得道外為道
<a class="t" id="t0411b21"></a>
中人說法。除病。應當學。病者世尊說無罪。道
<a class="t" id="t0411b22"></a>
外者比丘在道外。道中者前聽人。說法者。如
<a class="t" id="t0411b23"></a>
上說。不得道外為無病道中人說法。病者無
<a class="t" id="t0411b24"></a>
罪。若比丘為塔為僧事。詣王若地主。彼言。比
<a class="t" id="t0411b25"></a>
丘為我說法。比丘不得語令在道外。恐彼生
<a class="t" id="t0411b26"></a>
疑故。若邊有淨人者。當作意為淨人說。王
<a class="t" id="t0411b27"></a>
雖聽無罪。若比丘在怖畏嶮道行時。防衛人
<a class="t" id="t0411b28"></a>
言。尊者在道外。我在道中。若有賊出我當拒
<a class="t" id="t0411b29"></a>
之。尊者。為我說法。彼雖在道中為說無罪。若
<a class="t" id="t0411c01"></a>
放恣諸根在道外為無病道中人說法者。越
<a class="t" id="t0411c02"></a>
學法。狂癡心亂無罪。是故說。不得在道外為
<a class="t" id="t0411c03"></a>
道中人說法。除病。應當學。</p>
<a class="t" id="t0411c04"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>