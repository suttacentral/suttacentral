<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk51">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 51</span>
<span class="mirror-right">學法五十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0408b29"></a>
佛住毘舍離。廣說如上。爾時難陀優波難陀
<a class="t" id="t0408c01"></a>
為著革屣梨車童子說法。為世人所譏。云何
<a class="t" id="t0408c02"></a>
沙門釋子如諸伎兒為著革屣人說法。此壞
<a class="t" id="t0408c03"></a>
敗人有何道法。而此童子聞說妙法無恭敬
<a class="t" id="t0408c04"></a>
心。不脫革屣聽法。諸比丘以是因緣。往白世
<a class="t" id="t0408c05"></a>
尊。佛言。呼難陀優波難陀來。來已佛問比丘。
<a class="t" id="t0408c06"></a>
汝實爾不。答言。實爾。佛言。汝云何為無病著
<a class="t" id="t0408c07"></a>
革屣人說法。從今日後不得為著革屣人說
<a class="t" id="t0408c08"></a>
法。除病。佛告諸比丘。皆悉令集十利故。與
<a class="t" id="t0408c09"></a>
諸比丘制戒。乃至已聞者當重聞。不得為著
<a class="t" id="t0408c10"></a>
革屣人說法。除病。應當學。革屣者若一重若
<a class="t" id="t0408c11"></a>
兩重。說法者。如上說。不得為無病著革屣人
<a class="t" id="t0408c12"></a>
說法。病者佛說無罪。若比丘為塔事僧事。乃
<a class="t" id="t0408c13"></a>
至邊有淨人者當立意為彼人說。王聽無罪。
<a class="t" id="t0408c14"></a>
若比丘在嶮路恐怖處。防衛人言。尊者。為
<a class="t" id="t0408c15"></a>
我說法。彼雖著革屣為說無罪。若放恣諸
<a class="t" id="t0408c16"></a>
根為無病著革屣人說法者。越學法。狂癡心
<a class="t" id="t0408c17"></a>
亂無罪。是故說。不得為著革屣人說法。除病。
<a class="t" id="t0408c18"></a>
應當學。</p>
<a class="t" id="t0408c19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>