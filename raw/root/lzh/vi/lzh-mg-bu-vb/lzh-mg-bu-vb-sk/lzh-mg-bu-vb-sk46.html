<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk46">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 46</span>
<span class="mirror-right">學法四十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0407b19"></a>
佛住舍衛城。廣說如上。爾時有居士於精舍
<a class="t" id="t0407b20"></a>
中設供飯僧。時六群比丘膩手捉飲器比坐
<a class="t" id="t0407b21"></a>
惡不受。諸比丘以是因緣往白世尊。佛言。呼
<a class="t" id="t0407b22"></a>
六群比丘來。來已佛問。汝實爾不。答言實爾。
<a class="t" id="t0407b23"></a>
佛言。從今日後不得膩手捉飲器。佛告諸比
<a class="t" id="t0407b24"></a>
丘。皆悉令集。十利故。與諸比丘制戒乃至已
<a class="t" id="t0407b25"></a>
聞者當重聞。不得膩手受飲器。應當學。不得
<a class="t" id="t0407b26"></a>
膩手受飲器者。比丘食時應護左手令淨。
<a class="t" id="t0407b27"></a>
當以右手受飲器。拄脣而飲。不得口深含
<a class="t" id="t0407b28"></a>
器緣。亦不得令緣觸鼻額。不得盡飲當留少
<a class="t" id="t0407b29"></a>
許當口處瀉棄之更以水滌。次行與下座。
<a class="t" id="t0407c01"></a>
若左手病瘡者。右手就<span class="gaiji">鉢<!--gaiji,缽,1[金*本],2&#x9262;,3-->
</span>緣上。概去膩淨
<a class="t" id="t0407c02"></a>
水。洗若不淨以葉承取飲已如上說。若放恣
<a class="t" id="t0407c03"></a>
諸根以膩手捉飲器者。越學法。狂癡心亂無
<a class="t" id="t0407c04"></a>
罪。是故說。不得以膩手受飲器。應當學。</p>
<a class="t" id="t0407c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>