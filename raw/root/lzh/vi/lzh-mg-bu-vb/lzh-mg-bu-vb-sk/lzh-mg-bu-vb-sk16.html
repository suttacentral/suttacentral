<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk16">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 16</span>
<span class="mirror-right">學法十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0402a21"></a>
佛住舍衛城。廣說如上。爾時六群比丘入白
<a class="t" id="t0402a22"></a>
衣家內坐。高聲大喚共相嘲話。為世人所
<a class="t" id="t0402a23"></a>
譏。云何沙門釋子高聲大喚。如商人失伴。
<a class="t" id="t0402a24"></a>
如放牧人大喚。問言。尊者。何故大喚。出家之
<a class="t" id="t0402a25"></a>
人應小聲坐。云何大喚。此壞敗人有何道法。
<a class="t" id="t0402a26"></a>
諸比丘以是因緣往白世尊。佛言。呼六群比
<a class="t" id="t0402a27"></a>
丘來。來已佛問比丘。汝實爾不。答言。實爾。
<a class="t" id="t0402a28"></a>
佛言。從今日後應小聲坐家內。佛告諸比丘。
<a class="t" id="t0402a29"></a>
依止舍衛城住者。皆悉令集。以十利故。與諸
<a class="t" id="t0402b01"></a>
比丘制戒。乃至已聞者當重聞。小聲坐家內。
<a class="t" id="t0402b02"></a>
應當學。不得高聲大喚坐家內。若欲喚者。
<a class="t" id="t0402b03"></a>
應彈指。若前人不覺者。當語近邊人。若精舍
<a class="t" id="t0402b04"></a>
中食上。若和上阿闍梨長老比丘前坐。不得
<a class="t" id="t0402b05"></a>
高聲大喚。若欲語時。語比坐。如是展轉第
<a class="t" id="t0402b06"></a>
二第三令彼得知。若放恣諸根。高聲大喚
<a class="t" id="t0402b07"></a>
坐家內者。越學法狂癡心亂無罪。是故說。小
<a class="t" id="t0402b08"></a>
聲坐家內。應當學。</p>
<a class="t" id="t0402b09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>