<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk52">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 52</span>
<span class="mirror-right">學法五十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0408c19"></a>
佛住毘舍離。廣說如上。爾時難陀優波難陀
<a class="t" id="t0408c20"></a>
為著木屐梨車童子說法。為世人所譏。云何
<a class="t" id="t0408c21"></a>
沙門釋子如伎兒為著屐人說法。此壞敗
<a class="t" id="t0408c22"></a>
人有何道法。而此童子無恭敬心。聞如是微
<a class="t" id="t0408c23"></a>
妙法。應當脫屐。云何著屐聽法。諸比丘以是
<a class="t" id="t0408c24"></a>
因緣。往白世尊。佛言。呼難陀優波難陀來。來
<a class="t" id="t0408c25"></a>
已佛問比丘。汝實爾不。答言。實爾。佛言。汝
<a class="t" id="t0408c26"></a>
云何為無病著屐人說法。從今日後不得為
<a class="t" id="t0408c27"></a>
著屐人說法除病。佛告諸比丘。皆悉令集。
<a class="t" id="t0408c28"></a>
十利故。與諸比丘制戒。乃至已聞者當重
<a class="t" id="t0408c29"></a>
聞。不得為著屐人說法。除病。應當學。病者世
<a class="t" id="t0409a01"></a>
尊說無罪。屐者有十四種。金屐銀屐。摩尼
<a class="t" id="t0409a02"></a>
屐牙屐。木屐多羅屐。皮屐欽婆羅屐。綖屐芒
<a class="t" id="t0409a03"></a>
屐。樹皮屐婆迦屐草屐。如是等種種屐。是名
<a class="t" id="t0409a04"></a>
屐。說法者。如上說。若比丘為塔為僧事。詣
<a class="t" id="t0409a05"></a>
王若地主。彼言。比丘為我說法。不應語
<a class="t" id="t0409a06"></a>
令脫屐恐生疑故。若邊有淨人者應作意為
<a class="t" id="t0409a07"></a>
淨人說。王聽無罪。若放恣諸根為無病著屐
<a class="t" id="t0409a08"></a>
人說法者。越學法。狂癡心亂無罪。是故說。不
<a class="t" id="t0409a09"></a>
得為著屐人說法。除病。應當學。</p>
<a class="t" id="t0409a10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>