<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk57">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 57</span>
<span class="mirror-right">學法五十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0410a01"></a>
佛住毘舍離。廣說如上。爾時難陀優波難陀
<a class="t" id="t0410a02"></a>
為持刀梨車童子說法。為世人所譏。云何沙
<a class="t" id="t0410a03"></a>
門釋子如伎人為捉刀人說法。此壞敗人有
<a class="t" id="t0410a04"></a>
何道法。然此童子無恭敬心。聞是妙法。應
<a class="t" id="t0410a05"></a>
當一心合掌。云何如屠兒捉刀聽法。諸比丘
<a class="t" id="t0410a06"></a>
以是因緣。往白世尊。佛言。呼難陀優波難陀
<a class="t" id="t0410a07"></a>
來。來已佛問。汝實爾不。答言。實爾。佛言。汝
<a class="t" id="t0410a08"></a>
云何為捉刀人說法。從今日後不得為持刀
<a class="t" id="t0410a09"></a>
人說法。佛告諸比丘。依止毘舍離城住者。皆
<a class="t" id="t0410a10"></a>
悉令集。以十利故。與諸比丘制戒。乃至已
<a class="t" id="t0410a11"></a>
聞者當重聞。不得為持刀人說法。應當學。
<a class="t" id="t0410a12"></a>
持者手捉刀者。大刀小刀劍。說法者。如
<a class="t" id="t0410a13"></a>
上說。不得為持刀人說法。若比丘為塔為僧
<a class="t" id="t0410a14"></a>
事。詣王若地主。彼言。比丘為我說法不得語
<a class="t" id="t0410a15"></a>
令放刀恐生疑心故。若邊有淨人當作意為
<a class="t" id="t0410a16"></a>
淨人說。王雖聽無罪。若比丘在嶮道恐怖
<a class="t" id="t0410a17"></a>
處行時。防衛人言。尊者為我說法。彼雖捉刀
<a class="t" id="t0410a18"></a>
為說無罪。若放恣諸根為捉刀人說法者。越
<a class="t" id="t0410a19"></a>
學法。狂癡心亂無罪。是故說。不得為持刀人
<a class="t" id="t0410a20"></a>
說法。應當學。</p>
<a class="t" id="t0410a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>