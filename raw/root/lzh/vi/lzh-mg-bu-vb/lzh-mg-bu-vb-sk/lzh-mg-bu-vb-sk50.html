<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-sk50">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 50</span>
<span class="mirror-right">學法五十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0408b06"></a>
佛住毘舍離。廣說如上。爾時難陀優波難陀
<a class="t" id="t0408b07"></a>
坐卑小床。為高床上軍將師子說法。為世人
<a class="t" id="t0408b08"></a>
所譏。云何沙門釋子如似伎兒自坐卑小床
<a class="t" id="t0408b09"></a>
為高床上人說法。此壞敗人何道之有。然此
<a class="t" id="t0408b10"></a>
師子軍將無恭敬心。聞如是微妙法時。云何
<a class="t" id="t0408b11"></a>
自坐高床。使彼坐卑小床而為說法。諸比丘
<a class="t" id="t0408b12"></a>
以是因緣。往白世尊。佛言。呼難陀優波難陀
<a class="t" id="t0408b13"></a>
來。來已佛問。汝實爾不。答言。實爾。佛言。汝
<a class="t" id="t0408b14"></a>
云何坐卑下床為高床上人說法。從今日後
<a class="t" id="t0408b15"></a>
人在高床上。己在下不得為說法。除病。佛告
<a class="t" id="t0408b16"></a>
諸比丘。皆悉令集。十利故。與諸比丘制戒。乃
<a class="t" id="t0408b17"></a>
至已聞者當重聞。人在高床比丘在卑床。不
<a class="t" id="t0408b18"></a>
得為說法。除病。應當學。卑床有二種。一者下
<a class="t" id="t0408b19"></a>
床名卑。二者<span class="gaiji">麁<!--gaiji,麤,1[色-巴+鹿],2&#x9E81;,3-->
</span>弊亦名卑。高者二種。高大名
<a class="t" id="t0408b20"></a>
高。妙好者亦名高。病者世尊說無罪。說法者。
<a class="t" id="t0408b21"></a>
如上說。不得坐卑床為坐高床上人說法。病
<a class="t" id="t0408b22"></a>
人無罪。若比丘為塔為僧事詣王若地主。彼
<a class="t" id="t0408b23"></a>
言。比丘為我說法。爾時不得語令起易坐恐
<a class="t" id="t0408b24"></a>
生疑故。若邊有下人應作意為下人說。王雖
<a class="t" id="t0408b25"></a>
坐高床聽比丘無罪。若放恣諸根在卑床為
<a class="t" id="t0408b26"></a>
坐高床人說法者。越學法。狂癡心亂無罪。是
<a class="t" id="t0408b27"></a>
故說。人在高床比丘在卑床。不得為說法。除
<a class="t" id="t0408b28"></a>
病。應當學。</p>
<a class="t" id="t0408b29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>