<!DOCTYPE html>
<html data-prev="lzh-mg-bu-vb-pj3" data-next="lzh-mg-bu-vb-ss1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pj4">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pārājika 4</span>
<span class="mirror-right">波羅夷四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0257c16"></a>
佛住舍衛城。廣說如上。爾時一聚落中有二
<a class="t" id="t0257c17"></a>
眾安居。時一眾安居訖還舍衛城。問訊世尊
<a class="t" id="t0257c18"></a>
頂禮佛足在一面坐。世尊知而故問。比丘汝
<a class="t" id="t0257c19"></a>
何處安居來。答言某處聚落安居。佛問比丘
<a class="t" id="t0257c20"></a>
安居樂不。乞食易得不。行道如法不。安居訖
<a class="t" id="t0257c21"></a>
已得安居衣不。諸優婆塞數來往不。諸比丘
<a class="t" id="t0257c22"></a>
白佛言。世尊。夏安居樂。行道如法。乞食難
<a class="t" id="t0257c23"></a>
得。衣物不足。諸優婆塞不數來往。佛告諸比
</p><div class="embeddedparallel" data-uid="t1425.4" id="t1425.4"><a class="t" id="t0257c24"></a><a class="t-linehead" id="t-linehead0257c24"></a>
丘。出家人何能恒得世利。比丘當知。世間
<a class="t" id="t0258a01"></a>
八法常隨世人。世人亦常隨世八法。何等為
<a class="t" id="t0258a02"></a>
八。一利二不利三稱四不稱五譽六毀七樂
<a class="t" id="t0258a03"></a>
八苦。如是比丘愚癡凡夫少聞少知。於正法
<a class="t" id="t0258a04"></a>
中心不調伏。於賢聖法心未開解。若世利起
<a class="t" id="t0258a05"></a>
不善觀察。是世利生即是無常磨滅之法。若
<a class="t" id="t0258a06"></a>
法真實無常磨滅者。當知是利雖生速滅
<a class="t" id="t0258a07"></a>
不住。若不觀察此真實義。是為凡夫無實智
<a class="t" id="t0258a08"></a>
慧隨順世法。如是不利乃至樂苦亦不觀察。
<a class="t" id="t0258a09"></a>
是樂雖生即是無常磨滅之法。若法真實無
<a class="t" id="t0258a10"></a>
常磨滅者。當知是樂苦雖生速滅不住。若不
<a class="t" id="t0258a11"></a>
觀此真實義者。是為凡夫無實智慧隨順
<a class="t" id="t0258a12"></a>
世法。比丘當知。於此世法不觀察故。若世利
<a class="t" id="t0258a13"></a>
起則生貪著。若利不起則生憂患。乃至樂苦
<a class="t" id="t0258a14"></a>
亦復如是。比丘如是三受增長。三受既增四
<a class="t" id="t0258a15"></a>
取熾然。四取熾然故則有生緣。生老病死
<a class="t" id="t0258a16"></a>
憂悲苦惱心亂發狂如是習起苦陰增廣。比
<a class="t" id="t0258a17"></a>
丘當知賢聖弟子多聞智慧。於正法中心善
<a class="t" id="t0258a18"></a>
調伏。賢聖法中心得開解。世利既生當善觀
<a class="t" id="t0258a19"></a>
察。世利起者皆悉無常磨滅之法。若法真實
<a class="t" id="t0258a20"></a>
無常磨滅者。當知是利雖起速滅不住。乃至
<a class="t" id="t0258a21"></a>
樂苦皆悉如是。比丘當知。作是觀者若世利
<a class="t" id="t0258a22"></a>
起不生貪著。世利不起心不憂慼。乃至樂苦
<a class="t" id="t0258a23"></a>
亦復如是。愛憎不生諸覺隨順離諸憂慼。乃
<a class="t" id="t0258a24"></a>
至樂苦苦陰滅盡則得涅槃。爾時世尊說
<a class="t" id="t0258a25"></a>
是法已。重說偈言。
<a class="t" id="t0258a26"></a>
<blockquote class="gatha">
<p>
<a class="sc" id="2"></a>
利衰及毀譽　　稱譏若苦樂
<a class="t" id="t0258a27"></a>
<br>
八法常相尋　　往復若迴轉
<a class="t" id="t0258a28"></a>
<br>
八法不牢固　　磨滅變化法
<a class="t" id="t0258a29"></a>
<br>
所謂聖弟子　　執照無常鏡
<a class="t" id="t0258b01"></a>
<br>
諦觀世八法　　俄頃不暫停
<a class="t" id="t0258b02"></a>
<br>
於四樂利中　　未<span class="gaiji">甞<!--gaiji,嘗,1[嘗-旨+甘],2&#x751E;,3-->
</span>有傾動
<a class="t" id="t0258b03"></a>
<br>
若遭毀譏謗　　憂慼不經心
<a class="t" id="t0258b04"></a>
<br>
若離世八法　　是名智慧士
<a class="t" id="t0258b05"></a>
<br>
能出欲河流　　度脫生死海</p>
</blockquote></div>
<a class="t" id="t0258b06"></a>
<p>
<a class="sc" id="3"></a>
<a class="t-linehead" id="t-linehead0258b06"></a>
是時諸比丘聞佛所說皆大歡喜。俱白佛言。
<a class="t" id="t0258b07"></a>
世尊善哉善巧方便說世八法。未曾有也。佛
<a class="t" id="t0258b08"></a>
告諸比丘。如來應供正遍知三達無礙。智慧
<a class="t" id="t0258b09"></a>
之明如月盛滿。說世八法何足為奇。我於昔
<a class="t" id="t0258b10"></a>
時畜生道中作鸚鵡鳥。能為餘鳥說世八法。
<a class="t" id="t0258b11"></a>
此乃為奇。諸比丘白佛言。已曾爾耶。佛言
<a class="t" id="t0258b12"></a>
如是。過去世時有一國王。養二鸚鵡。一名羅
<a class="t" id="t0258b13"></a>
大。二名波羅。皆解人語。王甚愛念盛以金籠
<a class="t" id="t0258b14"></a>
食輒同案。時有大臣。持一獼猴兒奉上大
<a class="t" id="t0258b15"></a>
王。人情樂新。王即愛念飲食飼養勝於鸚
<a class="t" id="t0258b16"></a>
鵡。時波羅鸚鵡子。便為羅大而說偈言。</p>
<a class="t" id="t0258b17"></a>
<blockquote class="gatha">
<p>
先與王同食　　世間之上饌
<a class="t" id="t0258b18"></a>
<br>
今為獼猴奪　　宜共<span class="gaiji">［夌＊欠］<!--gaiji,,1[夌*欠],2&#x238CB;,3-->
</span>虛逝</p>
</blockquote>
<a class="t" id="t0258b19"></a>
<p>
<a class="t-linehead" id="t-linehead0258b19"></a>
爾時羅大答言。斯皆亦無常。今此獼猴子不
<a class="t" id="t0258b20"></a>
久復當失此利養。即為波羅而說偈言。</p>
<a class="t" id="t0258b21"></a>
<blockquote class="gatha">
<p>
利衰及毀譽　　稱譏若苦樂
<a class="t" id="t0258b22"></a>
<br>
斯皆非常法　　何足致憂喜</p>
</blockquote>
<a class="t" id="t0258b23"></a>
<p>
<a class="t-linehead" id="t-linehead0258b23"></a>
是時波羅復說偈言。</p>
<a class="t" id="t0258b24"></a>
<blockquote class="gatha">
<p>
觸目<span class="gaiji">覩<!--gaiji,睹,1[者*見],2&#x89A9;,3-->
</span>不歡　　無有愛樂相
<a class="t" id="t0258b25"></a>
<br>
但聞毀呰聲　　永無稱譽者
<a class="t" id="t0258b26"></a>
<br>
肆我飛禽志　　何為受斯苦</p>
</blockquote>
<a class="t" id="t0258b27"></a>
<p>
<a class="sc" id="4"></a>
<a class="t-linehead" id="t-linehead0258b27"></a>
是獼猴子小時毛色潤澤跳踉超擲。人所
<a class="t" id="t0258b28"></a>
戲弄。漸至長大衣毛憔悴人所惡見。<span class="gaiji">竪<!--gaiji,豎,1[豎-豆+立],2&#x7AEA;,3-->
</span>耳張
<a class="t" id="t0258b29"></a>
口恐怖小兒。爾時羅大鸚鵡子。便說此偈謂
<a class="t" id="t0258c01"></a>
波羅言。</p>
<a class="t" id="t0258c02"></a>
<blockquote class="gatha">
<p>
<span class="gaiji">竪<!--gaiji,豎,1[豎-豆+立],2&#x7AEA;,3-->
</span>耳<span class="gaiji">［皮＊叔］<!--gaiji,,1[皮*叔],2,3-->
</span>
<span class="gaiji">［皮＊宿］<!--gaiji,,1[皮*宿],2&#x2501D;,3-->
</span>面　　<span class="gaiji">嘊<!--gaiji,啀,1[口*崖],2&#x560A;,3-->
</span>喍怖童子
<a class="t" id="t0258c03"></a>
<br>
坐自生罪累　　不久失利養</p>
</blockquote>
<a class="t" id="t0258c04"></a>
<p>
<a class="sc" id="5"></a>
<a class="t-linehead" id="t-linehead0258c04"></a>
是獼猴轉大。王愛意遂盡。即<span class="gaiji">勅<!--gaiji,敕,1[束*力],2&#x52C5;,3-->
</span>左右令繫馬
<a class="t" id="t0258c05"></a>
槽柱。時王子年小。手捉飲食至獼猴邊。獼
<a class="t" id="t0258c06"></a>
猴索食王子不與。獼猴瞋怒<span class="gaiji">爴<!--gaiji,攫,1[國*爪],2&#x7234;,3-->
</span>王子面傷壞
<a class="t" id="t0258c07"></a>
裂衣服。王子驚怖舉聲大喚。王問傍人兒何
<a class="t" id="t0258c08"></a>
以涕。傍人以事答王。王便大瞋<span class="gaiji">勅<!--gaiji,敕,1[束*力],2&#x52C5;,3-->
</span>人打殺。擲
<a class="t" id="t0258c09"></a>
著塹中令曼陀食。時波羅鸚鵡子。即為羅大
<a class="t" id="t0258c10"></a>
而說偈言。</p>
<a class="t" id="t0258c11"></a>
<blockquote class="gatha">
<p>
汝為智慧者　　預<span class="gaiji">覩<!--gaiji,睹,1[者*見],2&#x89A9;,3-->
</span>彼未然
<a class="t" id="t0258c12"></a>
<br>
禽獸無知喪　　為彼曼陀食</p>
</blockquote>
<a class="t" id="t0258c13"></a>
<p>
<a class="sc" id="6"></a>
<a class="t-linehead" id="t-linehead0258c13"></a>
佛告諸比丘。爾時羅大鸚鵡子豈異人乎。即
<a class="t" id="t0258c14"></a>
我身是。波羅鸚鵡子者即阿難是。我為鸚鵡
<a class="t" id="t0258c15"></a>
時。以能為彼說世八法無常遷變不可久保。
<a class="t" id="t0258c16"></a>
況復今成正覺說世八法。何足為奇。時彼第
<a class="t" id="t0258c17"></a>
二眾安居竟。尋即來至禮世尊足於一面坐。
<a class="t" id="t0258c18"></a>
世尊知而故問。比丘何處安居來。答言世
<a class="t" id="t0258c19"></a>
尊。某處安居。佛問比丘。安居樂不。行道疲
<a class="t" id="t0258c20"></a>
不。乞食易得不。夏安居竟得安居衣不。諸優
<a class="t" id="t0258c21"></a>
婆塞數來往不。諸比丘白佛言。夏安居樂。行
<a class="t" id="t0258c22"></a>
道不疲。乞食易得。多得安居衣。諸優婆塞來
<a class="t" id="t0258c23"></a>
往者眾。佛問比丘。有何因緣二眾俱共依一
<a class="t" id="t0258c24"></a>
聚落安居。一眾獨多得供養。一眾不得。諸比
<a class="t" id="t0258c25"></a>
丘白佛言。世尊。我等無量方便讚歎三寶。亦
<a class="t" id="t0258c26"></a>
常讚歎佛大弟子尊者舍利弗大目揵連等。
<a class="t" id="t0258c27"></a>
及自讚歎所修習功德。佛問比丘。汝所讚
<a class="t" id="t0258c28"></a>
歎為實爾不。世尊我所讚歎三寶及尊者舍
<a class="t" id="t0258c29"></a>
利弗等是實。自讚歎不實。佛言比丘。此是惡
<a class="t" id="t0259a01"></a>
事。云何為身利養不實空自讚歎。寧噉灰炭
<a class="t" id="t0259a02"></a>
吞食糞土利刀破腹。不以虛妄稱過人法而
<a class="t" id="t0259a03"></a>
得供養。佛告比丘。我常讚歎少欲知足。汝
<a class="t" id="t0259a04"></a>
等云何多欲難滿廣求無厭。此非法非律非
<a class="t" id="t0259a05"></a>
是佛教。不可以是長養善法。世尊種種呵責
<a class="t" id="t0259a06"></a>
是比丘已。諸比丘在彼聚落安居時。入村
<a class="t" id="t0259a07"></a>
乞食有自稱譽者乞食易得。不自稱譽者極
<a class="t" id="t0259a08"></a>
甚難得時有一長老比丘。便作是念。我何為
<a class="t" id="t0259a09"></a>
虛妄而自讚歎。得過人法以自活命。我從今
<a class="t" id="t0259a10"></a>
日不復虛妄而自稱譽。晨朝著入聚落衣
<a class="t" id="t0259a11"></a>
持<span class="gaiji">鉢<!--gaiji,缽,1[金*本],2&#x9262;,3-->
</span>乞食。時有人問言。長老汝於聖果有所
<a class="t" id="t0259a12"></a>
得不。是比丘便不自稱譽。即時乞食處處不
<a class="t" id="t0259a13"></a>
得。日時欲過飢乏羸頓。復自稱譽即有所得。
<a class="t" id="t0259a14"></a>
有異比丘聞是。長老須臾妄語須臾實語。便
<a class="t" id="t0259a15"></a>
白佛言。世尊。云何是長老比丘志弱無恒輕
<a class="t" id="t0259a16"></a>
躁乃爾。佛告諸比丘。是長老不但今日志
<a class="t" id="t0259a17"></a>
弱無恒輕躁。過去世時亦復如是。諸比丘白
<a class="t" id="t0259a18"></a>
佛言。世尊。已曾爾耶。佛言如是。過去世時
<a class="t" id="t0259a19"></a>
非時連雨七日不止。諸放牧者七日不出。時
<a class="t" id="t0259a20"></a>
有餓狼飢行求食遍歷聚落。乃至七村都無
<a class="t" id="t0259a21"></a>
所得。便自剋責。我何薄相經歷七村都無所
<a class="t" id="t0259a22"></a>
得。我今不如守齋而住。便還山林自於窟穴
<a class="t" id="t0259a23"></a>
<span class="gaiji">呪<!--gaiji,咒,1[口*兄],2&#x546A;,3-->
</span>願言。使一切眾生皆得安隱。然後攝身
<a class="t" id="t0259a24"></a>
安坐閉目思惟天帝釋法至齋日月八日十四
<a class="t" id="t0259a25"></a>
日十五日。乘伊羅白龍象下觀察世間。何
<a class="t" id="t0259a26"></a>
等眾生孝順父母。供養沙門婆羅門。布施持
<a class="t" id="t0259a27"></a>
戒修梵行受八戒者。時釋提桓因周行觀察
<a class="t" id="t0259a28"></a>
到彼山窟。見此狼閉目思惟。便作是念。咄
<a class="t" id="t0259a29"></a>
哉狼獸甚為奇特。人尚無有此心。況此狼獸
<a class="t" id="t0259b01"></a>
而能如是。便欲試之知其虛實。釋即變身化
<a class="t" id="t0259b02"></a>
為一羊在窟前住。高聲命群。狼時見羊便作
<a class="t" id="t0259b03"></a>
是念。奇哉齋福報應忽至。我遊七村求食不
<a class="t" id="t0259b04"></a>
獲。今暫守齋肴膳自來。<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>供已到今但當
<a class="t" id="t0259b05"></a>
食。食已然後守齋。即便出穴往趣羊所。羊見
<a class="t" id="t0259b06"></a>
狼來便驚奔走。狼便尋逐羊去不住。追之
<a class="t" id="t0259b07"></a>
既遠羊化為狗。方口耽耳反來逐狼急聲吠
<a class="t" id="t0259b08"></a>
之。狼見狗來驚怖還走。狗急追之。劣乃得
<a class="t" id="t0259b09"></a>
免。還至窟穴便作是念。我欲食彼反欲噉
<a class="t" id="t0259b10"></a>
我。爾時帝釋復於狼前。作跛<span class="gaiji">脚<!--gaiji,腳,1[腳-谷+去],2&#x811A;,3-->
</span>羊鳴喚而
<a class="t" id="t0259b11"></a>
住。狼作是念。前者是狗。我飢悶眼花謂為是
<a class="t" id="t0259b12"></a>
羊。今所見者此真是羊。復更諦觀看耳角毛
<a class="t" id="t0259b13"></a>
尾真實是羊。便出往趣羊復驚走。奔逐垂
<a class="t" id="t0259b14"></a>
得。復化作狗反還逐狼亦復如前。我欲食彼
<a class="t" id="t0259b15"></a>
反欲見噉。時天帝釋即於狼前化為羔子鳴
<a class="t" id="t0259b16"></a>
群喚母。狼便瞋言。汝作肉段我尚不出。況為
<a class="t" id="t0259b17"></a>
羔子而欲見欺。還更守齋靜心思惟。時天帝
<a class="t" id="t0259b18"></a>
釋知狼心念還齋。猶故作羊羔於狼前住。
<a class="t" id="t0259b19"></a>
時狼便說偈言。</p>
<a class="t" id="t0259b20"></a>
<blockquote class="gatha">
<p>
<a class="sc" id="7"></a>
若真實為羊　　猶故不能出
<a class="t" id="t0259b21"></a>
<br>
況復作虛妄　　如前恐怖我
<a class="t" id="t0259b22"></a>
<br>
見我還齋已　　汝復來見試
<a class="t" id="t0259b23"></a>
<br>
假使為肉段　　猶尚不可信
<a class="t" id="t0259b24"></a>
<br>
況作羊羔子　　而詐喚咩咩</p>
</blockquote>
<a class="t" id="t0259b25"></a>
<p>
<a class="t-linehead" id="t-linehead0259b25"></a>
於是世尊而說偈言。</p>
<a class="t" id="t0259b26"></a>
<blockquote class="gatha">
<p>
若有出家人　　持戒心輕躁
<a class="t" id="t0259b27"></a>
<br>
不能捨利養　　猶如狼守齋</p>
</blockquote>
<a class="t" id="t0259b28"></a>
<p>
<a class="sc" id="8"></a>
<a class="t-linehead" id="t-linehead0259b28"></a>
爾時世尊告諸比丘。彼時狼者豈異人乎。即
<a class="t" id="t0259b29"></a>
此比丘是。本為狼時志操無恒。今雖出家心
<a class="t" id="t0259c01"></a>
故輕躁。爾時世尊告諸比丘。依止舍衛城諸
<a class="t" id="t0259c02"></a>
比丘皆悉令集。以十利故為諸比丘制戒。乃
<a class="t" id="t0259c03"></a>
至已聞者當重聞。若比丘未知未了。自稱得
<a class="t" id="t0259c04"></a>
過人法聖知見殊勝如是知如是見者。是比
<a class="t" id="t0259c05"></a>
丘得波羅夷。不應共住。</p>
<a class="t" id="t0259c06"></a>
<p>
<a class="sc" id="9"></a>
<a class="t-linehead" id="t-linehead0259c06"></a>
復次佛住舍衛城。廣說如上。時有二比丘在
<a class="t" id="t0259c07"></a>
阿練若處住。其一比丘暫成就根力覺道貪
<a class="t" id="t0259c08"></a>
恚不起。語第二比丘言。長老是我善知識所
<a class="t" id="t0259c09"></a>
敬重者。今欲向長老說密事。彼言汝欲說
<a class="t" id="t0259c10"></a>
何等。便言長老我得阿羅漢。彼即答言。長老。
<a class="t" id="t0259c11"></a>
世尊在世親受法教。勤修精進得成道果。是
<a class="t" id="t0259c12"></a>
其宜耳。是比丘後時遊諸聚落。放縱諸根廢
<a class="t" id="t0259c13"></a>
習止觀。便起煩惱覺癡愛生。便語其伴。我本
<a class="t" id="t0259c14"></a>
謂有所得。定自未得。何以知之。自覺心中煩
<a class="t" id="t0259c15"></a>
惱猶在。彼比丘言。長老妄稱得過人法。犯
<a class="t" id="t0259c16"></a>
波羅夷。是比丘言。我非知而妄語。謂為實
<a class="t" id="t0259c17"></a>
耳。諸比丘以是事具白世尊。某甲比丘妄語
<a class="t" id="t0259c18"></a>
自稱得過人法。佛言呼來。來已佛問比丘。
<a class="t" id="t0259c19"></a>
汝實虛妄自稱得過人法耶。世尊。我不虛妄
<a class="t" id="t0259c20"></a>
自稱得過人法。我想謂得。如是想說耳。佛問
<a class="t" id="t0259c21"></a>
比丘。汝何因緣而作是說。比丘白佛言。世
<a class="t" id="t0259c22"></a>
尊。我於阿練若處住。修習根力覺道煩惱不
<a class="t" id="t0259c23"></a>
起。我謂得阿羅漢。便語同伴說已所得。我
<a class="t" id="t0259c24"></a>
於餘時遊行聚落。不攝諸根煩惱便起。即生
<a class="t" id="t0259c25"></a>
疑悔語是比丘。非是虛妄。爾時世尊告諸比
<a class="t" id="t0259c26"></a>
丘。是比丘非故虛妄說得過人法。當知此比
<a class="t" id="t0259c27"></a>
丘是增上慢。佛告比丘。云何於正法中信家
<a class="t" id="t0259c28"></a>
非家捨家出家起增上慢。汝當方便除增上
<a class="t" id="t0259c29"></a>
慢可得羅漢。時彼比丘大自慚愧。即於佛前
<a class="t" id="t0260a01"></a>
精進方便修行正觀。除增上慢得羅漢果。諸
<a class="t" id="t0260a02"></a>
比丘白佛言。甚奇世尊。是比丘蒙佛慈恩。精
<a class="t" id="t0260a03"></a>
勤方便修行正觀。除增上慢得羅漢果。佛告
<a class="t" id="t0260a04"></a>
諸比丘。是比丘不但今日蒙我恩故。精勤方
<a class="t" id="t0260a05"></a>
便修習正觀。除增上慢得羅漢果。過去世時
<a class="t" id="t0260a06"></a>
亦蒙我恩。精勤不懈獲大果報。諸比丘白佛
<a class="t" id="t0260a07"></a>
言。已曾爾耶。佛言如是。佛告諸比丘。過去
<a class="t" id="t0260a08"></a>
世時有國名迦尸城名波羅奈。時彼國中人
<a class="t" id="t0260a09"></a>
民豐樂三毒熾盛。有一貧窮婆羅門。從外
<a class="t" id="t0260a10"></a>
聚落來入城內。是節會日。城中諸人有乘象
<a class="t" id="t0260a11"></a>
者有乘馬者。有乘車者有乘輿者。洗浴塗香
<a class="t" id="t0260a12"></a>
著新衣服。五欲自恣種種戲樂。時婆羅門渴
<a class="t" id="t0260a13"></a>
愛心生便問人言。此諸人輩作何因緣得是
<a class="t" id="t0260a14"></a>
快樂。答言婆羅門。汝不知耶。答言不知。時
<a class="t" id="t0260a15"></a>
人便語婆羅門。是輩先世修行功德。又復今
<a class="t" id="t0260a16"></a>
世勤為家業故得斯樂。時婆羅門便作是念。
<a class="t" id="t0260a17"></a>
此諸人等手足四體與我無異。我今但當勤
<a class="t" id="t0260a18"></a>
身傭力。可得財物自恣快樂與彼無異。便自
<a class="t" id="t0260a19"></a>
還家謂其婦言。我欲遠行傭力求財。其婦答
<a class="t" id="t0260a20"></a>
言。隨在近處乞索趣得飲食兒子何用遠行。
<a class="t" id="t0260a21"></a>
婆羅門言。事不獲已宜當遠行。其婦心念其
<a class="t" id="t0260a22"></a>
欲去者知復如何。語婆羅門。去留隨意深自
<a class="t" id="t0260a23"></a>
保重。婆羅門<span class="gaiji">勅<!--gaiji,敕,1[束*力],2&#x52C5;,3-->
</span>婦言。汝自謹慎好看兒子。時
<a class="t" id="t0260a24"></a>
婆羅門於是便去至一海邊聚落。見諸商人
<a class="t" id="t0260a25"></a>
祠祀聚會宣令里巷。誰能隨我入海共取
<a class="t" id="t0260a26"></a>
珍寶。婆羅門答言。我欲入海。商人問言汝
<a class="t" id="t0260a27"></a>
有何錢貨。答言我無錢貨。唯欲從汝乞食為
<a class="t" id="t0260a28"></a>
汝<span class="gaiji">呪<!--gaiji,咒,1[口*兄],2&#x546A;,3-->
</span>願。時諸商人皆為福故語令上船。即得
<a class="t" id="t0260a29"></a>
便風至一海渚聚落。時婆羅門入村乞食。並
<a class="t" id="t0260b01"></a>
役力求財。得純金三十二段。摩尼珠十四
<a class="t" id="t0260b02"></a>
枚。便隨伴還閻浮提船著岸渚。時婆羅門便
<a class="t" id="t0260b03"></a>
大誇說諸商人等。持財物往今得物還。有
<a class="t" id="t0260b04"></a>
何奇特。我本空去今得此寶。可謂為奇。不
<a class="t" id="t0260b05"></a>
勝歡喜。便捉寶物手中挑弄不止。即失寶物
<a class="t" id="t0260b06"></a>
落海水中。時婆羅門甚大憂惱。我極辛苦得
<a class="t" id="t0260b07"></a>
是寶物。如何一旦忽然落水。我要當抒海求
<a class="t" id="t0260b08"></a>
覓此寶。即便上岸求得好木。持詣木師所
<a class="t" id="t0260b09"></a>
語言。煩君為我作木魁。木師為作已。鏇師
<a class="t" id="t0260b10"></a>
為鏇之。鐵師為鍱之。得木魁已持詣海。次
<a class="t" id="t0260b11"></a>
褰衣袒臂欲抒海水。時有海神作是思惟。是
<a class="t" id="t0260b12"></a>
婆羅門欲作何等。我當問之。即化作婆羅門
<a class="t" id="t0260b13"></a>
形往至其所。以偈問言。</p>
<a class="t" id="t0260b14"></a>
<blockquote class="gatha">
<p>
褰衣而袒臂　　<span class="gaiji">怱<!--gaiji,匆,1[匆/心],2&#x6031;,3-->
</span>
<span class="gaiji">怱<!--gaiji,匆,1[匆/心],2&#x6031;,3-->
</span>似急事
<a class="t" id="t0260b15"></a>
<br>
我故來問汝　　為欲作何等</p>
</blockquote>
<a class="t" id="t0260b16"></a>
<p>
<a class="t-linehead" id="t-linehead0260b16"></a>
時婆羅門以偈答言。</p>
<a class="t" id="t0260b17"></a>
<blockquote class="gatha">
<p>
今此大海水　　深廣眾流主
<a class="t" id="t0260b18"></a>
<br>
我今作方便　　要欲抒令盡</p>
</blockquote>
<a class="t" id="t0260b19"></a>
<p>
<a class="t-linehead" id="t-linehead0260b19"></a>
時海神復說偈言。</p>
<a class="t" id="t0260b20"></a>
<blockquote class="gatha">
<p>
大海眾流主　　於汝有何過
<a class="t" id="t0260b21"></a>
<br>
而汝作方便　　要欲抒令盡</p>
</blockquote>
<a class="t" id="t0260b22"></a>
<p>
<a class="t-linehead" id="t-linehead0260b22"></a>
時婆羅門復說偈言。</p>
<a class="t" id="t0260b23"></a>
<blockquote class="gatha">
<p>
<a class="sc" id="10"></a>
我經大苦難　　渡海得珍寶
<a class="t" id="t0260b24"></a>
<br>
真金三十二　　摩尼有十四
<a class="t" id="t0260b25"></a>
<br>
捨船欲上岸　　寶囊落海中
<a class="t" id="t0260b26"></a>
<br>
我求寶珠故　　抒盡此大海</p>
</blockquote>
<a class="t" id="t0260b27"></a>
<p>
<a class="t-linehead" id="t-linehead0260b27"></a>
時海神復說偈言。</p>
<a class="t" id="t0260b28"></a>
<blockquote class="gatha">
<p>
大海甚深廣　　百川眾流主
<a class="t" id="t0260b29"></a>
<br>
假使百千歲　　抒之不可盡</p>
</blockquote>
<a class="t" id="t0260c01"></a>
<p>
<a class="t-linehead" id="t-linehead0260c01"></a>
時婆羅門復說偈答言。</p>
<a class="t" id="t0260c02"></a>
<blockquote class="gatha">
<p>
日月長謝無窮盡　　木魁鐵鍱難可壞
<a class="t" id="t0260c03"></a>
<br>
勤力專精不休息　　何憂此海不枯竭</p>
</blockquote>
<a class="t" id="t0260c04"></a>
<p>
<a class="sc" id="11"></a>
<a class="t-linehead" id="t-linehead0260c04"></a>
時婆羅門說此偈已便抒海水。抒著岸上水
<a class="t" id="t0260c05"></a>
還入海。是時海神觀彼婆羅門意為懈怠耶
<a class="t" id="t0260c06"></a>
當實堅固。觀已見婆羅門志意專精永無退
<a class="t" id="t0260c07"></a>
期。時海神便作是念。假使百年抒此海水。終
<a class="t" id="t0260c08"></a>
不能減如毛髮許。感其專精即還其寶。是時
<a class="t" id="t0260c09"></a>
海神為婆羅門而說偈言。</p>
<a class="t" id="t0260c10"></a>
<blockquote class="gatha">
<p>
精勤方便士　　志意不休息
<a class="t" id="t0260c11"></a>
<br>
專精之所感　　雖失復還得</p>
</blockquote>
<a class="t" id="t0260c12"></a>
<p>
<a class="sc" id="12"></a>
<a class="t-linehead" id="t-linehead0260c12"></a>
佛告諸比丘。時海神者豈異人乎。即我身是
<a class="t" id="t0260c13"></a>
也。婆羅門者此比丘是。過去世時已曾蒙我
<a class="t" id="t0260c14"></a>
精勤方便得大果報。今復蒙我精勤方便。修
<a class="t" id="t0260c15"></a>
習正觀除增上慢得阿羅漢。佛告諸比丘。依
<a class="t" id="t0260c16"></a>
止舍衛城比丘皆悉令集。以十利故為諸比丘
<a class="t" id="t0260c17"></a>
制戒。乃至已聞者當重聞。若比丘未知未了。
<a class="t" id="t0260c18"></a>
自稱得過人法聖知見殊勝我如是知如是
<a class="t" id="t0260c19"></a>
見。彼於後時若撿挍若不撿挍。犯罪欲求清
<a class="t" id="t0260c20"></a>
淨故作如是言。長老我不知言知。不見言見。
<a class="t" id="t0260c21"></a>
虛誑不實語。除增上慢。是比丘得波羅夷。不
<a class="t" id="t0260c22"></a>
應共住。比丘者。乃至年滿二十受具足。是名
<a class="t" id="t0260c23"></a>
比丘。未知者無智故。未了者未斷故。自稱者
<a class="t" id="t0260c24"></a>
稱己也。得過人法者。人法者。所謂五欲五
<a class="t" id="t0260c25"></a>
下分結。六趣六諍根七使八邪世八法。九慢
<a class="t" id="t0260c26"></a>
九惱。十善行<span class="gaiji">迹<!--gaiji,跡,1[這-言+亦],2&#x8FF9;,3-->
</span>十惡行<span class="gaiji">迹<!--gaiji,跡,1[這-言+亦],2&#x8FF9;,3-->
</span>。復次人法者如諸
<a class="t" id="t0260c27"></a>
天子以偈問佛。</p>
<a class="t" id="t0260c28"></a>
<blockquote class="gatha">
<p>
何等人趣善　　何等人生天
<a class="t" id="t0260c29"></a>
<br>
何等人晝夜　　長養善功德</p>
</blockquote>
<a class="t" id="t0261a01"></a>
<p>
<a class="t-linehead" id="t-linehead0261a01"></a>
爾時世尊以偈答天子言。</p>
<a class="t" id="t0261a02"></a>
<blockquote class="gatha">
<p>
<a class="sc" id="13"></a>
曠路作好井　　種植園果施
<a class="t" id="t0261a03"></a>
<br>
樹林施清涼　　橋船渡人民
<a class="t" id="t0261a04"></a>
<br>
布施修淨戒　　智慧捨慳貪
<a class="t" id="t0261a05"></a>
<br>
功德日夜增　　常生天人中</p>
</blockquote>
<a class="t" id="t0261a06"></a>
<p>
<a class="sc" id="14"></a>
<a class="t-linehead" id="t-linehead0261a06"></a>
是為人法。復次孝順父母。供養沙門婆羅門。
<a class="t" id="t0261a07"></a>
及諸尊重修梵行者。是為人法。過人法者。十
<a class="t" id="t0261a08"></a>
智法智未知智等智他心智苦集滅道智盡
<a class="t" id="t0261a09"></a>
智無生智。滅盡解脫增上善心。淳熟善根淨
<a class="t" id="t0261a10"></a>
不淨解脫。明法須陀洹果及所攝三昧。善入
<a class="t" id="t0261a11"></a>
出住正受作證。所謂止觀三三昧三明。四念
<a class="t" id="t0261a12"></a>
處四正勤四如意足四禪四無量心四無色
<a class="t" id="t0261a13"></a>
定四聖道四聖種四聖諦四沙門果。五枝定
<a class="t" id="t0261a14"></a>
五根五力五解脫處。六無上法六聖法六出
<a class="t" id="t0261a15"></a>
要界六念六通。七財七無著法七三昧七漏
<a class="t" id="t0261a16"></a>
盡力七覺支。八正道八勝處八解脫八向道
<a class="t" id="t0261a17"></a>
<span class="gaiji">迹<!--gaiji,跡,1[這-言+亦],2&#x8FF9;,3-->
</span>。九想九歡喜法九淨行滿足九次第定。十
<a class="t" id="t0261a18"></a>
賢聖住處十一切入十離熾然法十無學法十
<a class="t" id="t0261a19"></a>
種漏盡力。此名過人法。聖知見者。所謂佛
<a class="t" id="t0261a20"></a>
及佛弟子所有知見。或自稱知非見。或自
<a class="t" id="t0261a21"></a>
稱見非知。或自稱知見。或非知非見。知
<a class="t" id="t0261a22"></a>
非見者。言我知苦習滅道。不言我天眼清
<a class="t" id="t0261a23"></a>
淨。見人死此生彼善趣惡趣若貴若賤。不
<a class="t" id="t0261a24"></a>
言我得天耳過人所聞。人聲非人聲若近若
<a class="t" id="t0261a25"></a>
遠。又不言我知他人心。神足<span class="gaiji">［夌＊欠］<!--gaiji,,1[夌*欠],2&#x238CB;,3-->
</span>虛自識宿
<a class="t" id="t0261a26"></a>
命。是名知而非見。見而非知者。自言我
<a class="t" id="t0261a27"></a>
得天眼清淨乃至自知宿命。不言我知四真
<a class="t" id="t0261a28"></a>
諦是名見非知。云何知見。言我知四真諦
<a class="t" id="t0261a29"></a>
乃至自識宿命。是名知見云何名非知非
<a class="t" id="t0261b01"></a>
見。亦不言我知四真諦乃至自識宿命。是
<a class="t" id="t0261b02"></a>
名非知非見。得殊勝者。如是知。如是見。實
<a class="t" id="t0261b03"></a>
不知言知。不見言見。後若撿挍若不撿挍。撿
<a class="t" id="t0261b04"></a>
挍者有人問言。長老。汝得聖道果耶。從何等
<a class="t" id="t0261b05"></a>
法師學得此果。汝何處得。得時云何。是名
<a class="t" id="t0261b06"></a>
撿挍。不撿挍者無人問。若問若不問。不實自
<a class="t" id="t0261b07"></a>
言得過人法。犯波羅夷。波羅夷者四波羅
<a class="t" id="t0261b08"></a>
夷中。若一一犯也。求清淨者欲得清淨。故言
<a class="t" id="t0261b09"></a>
我不知言知。不見言見。虛者空也。誑者不如
<a class="t" id="t0261b10"></a>
實。妄語者妄自稱說。除增上慢者。世尊所
<a class="t" id="t0261b11"></a>
除。波羅夷者如上說。復次波羅夷者。離不
<a class="t" id="t0261b12"></a>
妄語退沒墮落。是名波羅夷。復次有波羅夷
<a class="t" id="t0261b13"></a>
者。所可犯罪不可發露悔過。是名波羅夷。若
<a class="t" id="t0261b14"></a>
比丘自言我法智耶。犯越比尼罪。若言我法
<a class="t" id="t0261b15"></a>
智。偷蘭罪。若言我得法智。波羅夷。如是
<a class="t" id="t0261b16"></a>
斷如是修如是作證。如是一一廣說。乃至言
<a class="t" id="t0261b17"></a>
我漏盡力耶。得越比尼罪。若言我漏盡力。得
<a class="t" id="t0261b18"></a>
偷蘭罪。若言我得漏盡力。波羅夷。如是斷
<a class="t" id="t0261b19"></a>
如是修。如是作證亦如是。若教化比丘至檀
<a class="t" id="t0261b20"></a>
越家語女人言。優婆夷。某處安居比丘盡
<a class="t" id="t0261b21"></a>
非凡夫。得越比尼罪。若言我亦在中。得偷蘭
<a class="t" id="t0261b22"></a>
罪。問言長老。得是法耶。答言得。波羅夷。若
<a class="t" id="t0261b23"></a>
比丘言。優婆夷某處比丘夏安居盡得阿羅
<a class="t" id="t0261b24"></a>
漢。乃至言我得是法。犯波羅夷。又比丘言。某
<a class="t" id="t0261b25"></a>
處比丘夏安居盡得妙勝法。乃至言我得是
<a class="t" id="t0261b26"></a>
法。波羅夷。若言某處比丘夏安居竟亦如是。
<a class="t" id="t0261b27"></a>
若比丘語優婆塞優婆夷言。某處自恣比丘
<a class="t" id="t0261b28"></a>
皆非凡夫。皆是阿羅漢皆得殊勝法。乃至
<a class="t" id="t0261b29"></a>
言我得是法。犯波羅夷。若比丘言。優婆夷
<a class="t" id="t0261c01"></a>
某處院內住比丘皆非凡夫。皆阿羅漢得
<a class="t" id="t0261c02"></a>
妙勝法。乃至言我得是法。犯波羅夷。若比
<a class="t" id="t0261c03"></a>
丘語優婆夷言。某處坐上比丘皆非凡夫。皆
<a class="t" id="t0261c04"></a>
是阿羅漢皆得勝妙法。乃至問言。長老得是
<a class="t" id="t0261c05"></a>
法耶。答言。我亦得是法。犯波羅夷。大王家大
<a class="t" id="t0261c06"></a>
臣家。長者家居士家。城中院中亦如是。若
<a class="t" id="t0261c07"></a>
比丘言。汝家住比丘汝家食比丘。為汝家眷
<a class="t" id="t0261c08"></a>
屬授經比丘皆非凡夫。是阿羅漢得勝妙法。
<a class="t" id="t0261c09"></a>
乃至我得是法。犯波羅夷。若言持如是<span class="gaiji">鉢<!--gaiji,缽,1[金*本],2&#x9262;,3-->
</span>著
<a class="t" id="t0261c10"></a>
如是衣食如是食。如是行如是住如是臥皆
<a class="t" id="t0261c11"></a>
非凡夫。皆是阿羅漢得勝妙法。乃至自得是
<a class="t" id="t0261c12"></a>
法。犯波羅夷。若言是上諸比丘皆得法智。自
<a class="t" id="t0261c13"></a>
言我法智耶。得越比尼罪。我法智偷蘭罪。
<a class="t" id="t0261c14"></a>
若言我得法智證不實。波羅夷。如是知如是
<a class="t" id="t0261c15"></a>
斷如是修如是證。乃至漏盡力作證亦如是。
<a class="t" id="t0261c16"></a>
若比丘以中國語向邊地說。若以邊地語向
<a class="t" id="t0261c17"></a>
中國說。若中國語向中國說。若邊地語向邊
<a class="t" id="t0261c18"></a>
地說。若說義不說味。得偷蘭罪。若說味不
<a class="t" id="t0261c19"></a>
說義。越比尼罪。若說味說義。得波羅夷。
<a class="t" id="t0261c20"></a>
若不說義不說味。得越比尼罪。說義不說味
<a class="t" id="t0261c21"></a>
者。自稱說我不稱說羅漢。說味不說義者。稱
<a class="t" id="t0261c22"></a>
說羅漢不自稱說我。說義說味者。自稱說
<a class="t" id="t0261c23"></a>
我是羅漢。不說義不說味者。作羅漢相。或
<a class="t" id="t0261c24"></a>
合眼以手自指。語優婆夷言。汝愚癡人不知
<a class="t" id="t0261c25"></a>
其尊。譬如優曇<span class="gaiji">鉢<!--gaiji,缽,1[金*本],2&#x9262;,3-->
</span>花時時一出而不知貴。作
<a class="t" id="t0261c26"></a>
如是相者得越比尼罪。比丘若作書印。若
<a class="t" id="t0261c27"></a>
作手相。現義不現味者。得越比尼罪。現味
<a class="t" id="t0261c28"></a>
不現義者。越比尼心悔。現義現味得偷蘭罪。
<a class="t" id="t0261c29"></a>
不現義不現味無罪。除根力覺道種乃至世
<a class="t" id="t0262a01"></a>
間善法。小小威儀不應讚歎但讚歎佛法僧
<a class="t" id="t0262a02"></a>
大弟子舍利弗目連無罪。不得自讚歎自身。
<a class="t" id="t0262a03"></a>
唯有同意問說實者無罪。是故說。若比丘未
<a class="t" id="t0262a04"></a>
知未了。自稱得過人法聖知見。殊勝如是
<a class="t" id="t0262a05"></a>
知如是見。後於異時若撿挍若不撿挍。犯
<a class="t" id="t0262a06"></a>
罪欲求清淨故作如是言。長老。我不知言知。
<a class="t" id="t0262a07"></a>
不見言見。空誑不實語。除增上慢。是比丘得
<a class="t" id="t0262a08"></a>
波羅夷。不應共住。世尊於舍衛城。成佛六年
<a class="t" id="t0262a09"></a>
冬分第四半月十三日。食後東向坐三人
<a class="t" id="t0262a10"></a>
半影。為聚落中眾多比丘制此戒。及增上慢
<a class="t" id="t0262a11"></a>
比丘。已制當隨順行。是名隨順法。<span class="rule-number">妄語戒竟</span></p>
<a class="t" id="t0262a12"></a>
<p class="endsection">
<span class="t-juanname">摩訶僧祇律卷第四</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>