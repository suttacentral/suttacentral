<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pj3">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pārājika 3</span>
<span class="mirror-right">波羅夷三</span> </h1>
</div>
<a class="juannumber" id="juan-4"></a>
<a class="t" id="t0253c02"></a>
<a class="t" id="t0253c03"></a>
<a class="t" id="t0253c04"></a>
<p class="suttainfo">
<span class="t-juanname">摩訶僧祇律卷第四</span>
<a class="t" id="t0253c05"></a>
<a class="t" id="t0253c06"></a><br>
<span class="t-byline">東晉天竺三藏佛陀跋陀羅
<a class="t" id="t0253c07"></a>
共法顯譯</span>
<a class="t" id="t0253c08"></a>
<br>
<span class="t-headname">明四波羅夷法之四<span class="t-note">（殺戒）</span></span></p>
<a class="t" id="t0253c09"></a>
<p>
<a class="sc" id="1"></a>
<a class="t-linehead" id="t-linehead0253c09"></a>
佛住毘舍離。時毘舍離有一病比丘。嬰患
<a class="t" id="t0253c10"></a>
經久治不時差。看病比丘心生疲厭。便語病
<a class="t" id="t0253c11"></a>
比丘言。長老我看病。久不得奉侍和上阿闍
<a class="t" id="t0253c12"></a>
梨。亦不得受經誦經思惟行道。長老疾病
<a class="t" id="t0253c13"></a>
既久治不可差。我亦疲苦。病比丘言。當奈之
<a class="t" id="t0253c14"></a>
何。我亦患厭苦痛難忍汝若能殺我者善。是
<a class="t" id="t0253c15"></a>
比丘即便殺之。諸比丘聞已。以是因緣具白
<a class="t" id="t0253c16"></a>
世尊。佛言。呼彼比丘來。來已佛廣問上事。比
<a class="t" id="t0253c17"></a>
丘汝實作是事不。答言。實爾世尊。佛言癡人。
<a class="t" id="t0253c18"></a>
汝常不聞我無量方便稱讚於梵行人所身行
<a class="t" id="t0253c19"></a>
慈口行慈意行慈。供養供給所須。汝今云何
<a class="t" id="t0253c20"></a>
手自斷人命根。此非法非律非如佛教。不
<a class="t" id="t0253c21"></a>
可以是事長養善法。佛告諸比丘。依止毘舍
<a class="t" id="t0253c22"></a>
離比丘皆悉令集以十利故為諸比丘制戒乃
<a class="t" id="t0253c23"></a>
至已聞者當重聞。若比丘手自斷人命根。
<a class="t" id="t0253c24"></a>
是比丘波羅夷不應共住。</p>
<a class="t" id="t0253c25"></a>
<p>
<a class="sc" id="2"></a>
<a class="t-linehead" id="t-linehead0253c25"></a>
復次佛住毘舍離。時有一病比丘。得患經久
<a class="t" id="t0253c26"></a>
治不能差。看病比丘心生疲厭。便語病比丘
<a class="t" id="t0253c27"></a>
言。長老我看病來。久不得奉事和上阿闍
<a class="t" id="t0253c28"></a>
梨。不得受經誦經思惟行道。長老疾病既久
<a class="t" id="t0253c29"></a>
治不可差。我亦疲苦。病比丘言。當奈之何。我
<a class="t" id="t0254a01"></a>
亦患此苦痛難忍。汝若能殺我者善。是比丘
<a class="t" id="t0254a02"></a>
言。世尊制戒不得自手殺人。病比丘言。汝若
<a class="t" id="t0254a03"></a>
不能自手殺我者。汝可為我求持刀者來。是
<a class="t" id="t0254a04"></a>
時看病比丘便往鹿杖外道所語言。長壽汝
<a class="t" id="t0254a05"></a>
能殺某比丘者。當與汝衣<span class="gaiji">鉢<!--gaiji,缽,1[金*本],2&#x9262;,3-->
</span>。彼便如語殺之
<a class="t" id="t0254a06"></a>
取其衣<span class="gaiji">鉢<!--gaiji,缽,1[金*本],2&#x9262;,3-->
</span>。諸比丘聞已以是因緣具白世
<a class="t" id="t0254a07"></a>
尊。佛言。呼看病比丘來。來已佛問看病比丘。
<a class="t" id="t0254a08"></a>
汝實作是事不。答言實爾。佛言癡人。汝常不
<a class="t" id="t0254a09"></a>
聞我無量方便稱讚於梵行人所身行慈口行
<a class="t" id="t0254a10"></a>
慈意行慈。供養供給所須。汝今云何求持
<a class="t" id="t0254a11"></a>
刀者斷人命根。此非法非律非是佛教。不可
<a class="t" id="t0254a12"></a>
以是事長養善法。佛告諸比丘。依止毘舍離
<a class="t" id="t0254a13"></a>
比丘皆悉令集。以十利故為諸比丘制戒。乃
<a class="t" id="t0254a14"></a>
至已聞者當重聞。若比丘自手斷人命。求持
<a class="t" id="t0254a15"></a>
刀者令奪人命。是比丘得波羅夷。不應共
<a class="t" id="t0254a16"></a>
住。</p>
<a class="t" id="t0254a17"></a>
<p>
<a class="sc" id="3"></a>
<a class="t-linehead" id="t-linehead0254a17"></a>
復次佛住毘舍離。時有長病比丘。有看病
<a class="t" id="t0254a18"></a>
比丘。乃至語長病比丘言。我不得受經誦
<a class="t" id="t0254a19"></a>
經思惟行道。又復從人求索隨病飲食湯藥。
<a class="t" id="t0254a20"></a>
人皆厭我。我亦疲苦。病比丘言。當如之何。
<a class="t" id="t0254a21"></a>
我亦患此苦痛難忍。汝能殺我者善。是比丘
<a class="t" id="t0254a22"></a>
言。汝不聞世尊制戒。不得手自殺人耶。病
<a class="t" id="t0254a23"></a>
比丘言。若爾者汝為我呼持刀者來。比丘
<a class="t" id="t0254a24"></a>
復言。汝不聞世尊制戒。不得求持刀者令
<a class="t" id="t0254a25"></a>
殺人耶。病比丘言。今當奈何。看病比丘言。
<a class="t" id="t0254a26"></a>
汝但自求活不欲死。若欲死者汝自有刀。可
<a class="t" id="t0254a27"></a>
用自殺。亦可飲毒。用繩自<span class="gaiji">勠<!--gaiji,戮,1[翏*力],2&#x52E0;,3-->
</span>。投坑赴火。抱
<a class="t" id="t0254a28"></a>
石沈淵。自殺之法亦甚眾多。作是讚說已
<a class="t" id="t0254a29"></a>
乃避出外。時病比丘於後自殺。諸比丘以
<a class="t" id="t0254b01"></a>
是事貝白世尊。佛言。呼彼看病比丘來。來已
<a class="t" id="t0254b02"></a>
佛廣問上事。汝實爾不。答言。實爾。佛言。汝
<a class="t" id="t0254b03"></a>
常不聞我無量方便稱讚於梵行人所身行慈
<a class="t" id="t0254b04"></a>
口行慈意行慈。供養供給所須耶。汝今云何
<a class="t" id="t0254b05"></a>
譽死歎死。此非法非律非如佛教。不可以是
<a class="t" id="t0254b06"></a>
事長養善法。佛告諸比丘。依止毘舍離比丘
<a class="t" id="t0254b07"></a>
皆悉令集。以十利故為諸比丘制戒。乃至已
<a class="t" id="t0254b08"></a>
聞者當重聞。若比丘自手斷人命。求持刀與
<a class="t" id="t0254b09"></a>
殺者。教死譽死。是比丘得波羅夷。不應共
<a class="t" id="t0254b10"></a>
住。</p>
<a class="t" id="t0254b11"></a>
<p>
<a class="sc" id="4"></a>
<a class="t-linehead" id="t-linehead0254b11"></a>
復次佛住毘舍離。廣說如上。時鹿杖外道殺
<a class="t" id="t0254b12"></a>
比丘已。甚大憂惱作是念言。我今云何斷梵
<a class="t" id="t0254b13"></a>
行人命作是惡法。我命終後將無墮惡道入
<a class="t" id="t0254b14"></a>
泥犁中。爾時天魔波旬常作方便增長諸惡。
<a class="t" id="t0254b15"></a>
便於空中語外道言。汝莫愁惱畏墮惡道。所
<a class="t" id="t0254b16"></a>
以者何。汝今所作脫人苦患。未度者度功德
<a class="t" id="t0254b17"></a>
無量。時彼外道即作是念。我殺比丘乃獲大
<a class="t" id="t0254b18"></a>
福。能使諸天隨喜讚善。作是念已。後持利
<a class="t" id="t0254b19"></a>
刀至僧房中及經行處。處處唱令語諸比丘。
<a class="t" id="t0254b20"></a>
誰欲離苦誰求度者。我能脫苦能令得度。爾
<a class="t" id="t0254b21"></a>
時世尊為諸比丘說不淨觀。時諸比丘修不
<a class="t" id="t0254b22"></a>
淨觀患厭身苦。中有以繩自<span class="gaiji">勠<!--gaiji,戮,1[翏*力],2&#x52E0;,3-->
</span>。飲服毒藥。
<a class="t" id="t0254b23"></a>
以刀自害。投坑赴火。自殺者眾。又為鹿杖
<a class="t" id="t0254b24"></a>
外道前後所殺者。非是一人二人三四五人
<a class="t" id="t0254b25"></a>
十人乃至六十人。爾時世尊月十五日坐於
<a class="t" id="t0254b26"></a>
僧中。前後圍遶欲作布薩。世尊左右觀察見
<a class="t" id="t0254b27"></a>
眾僧少。問阿難言。今比丘僧何以故希。何
<a class="t" id="t0254b28"></a>
以不見某甲比丘等。阿難白佛言。世尊。先
<a class="t" id="t0254b29"></a>
為諸比丘說不淨觀讚歎修習不淨觀功德。
<a class="t" id="t0254c01"></a>
是諸比丘勤修不淨觀。修不淨觀已極厭患
<a class="t" id="t0254c02"></a>
身。或有以刀自殺。乃至使鹿杖外道斷其命
<a class="t" id="t0254c03"></a>
者。半月之中乃至六十人。諸不來者皆悉命
<a class="t" id="t0254c04"></a>
過。唯願世尊更開餘法。不令諸比丘厭身自
<a class="t" id="t0254c05"></a>
殺。令諸賢聖久存於世利益天人。於是佛告
<a class="t" id="t0254c06"></a>
阿難。更有三昧。使諸比丘快樂善學不極厭
<a class="t" id="t0254c07"></a>
身。何等三昧快樂善學不極厭身。所謂阿那
<a class="t" id="t0254c08"></a>
般那念。阿難。云何比丘修阿那般那念。作
<a class="t" id="t0254c09"></a>
證成就遊安樂住。若比丘依止城邑聚落住。
<a class="t" id="t0254c10"></a>
時到著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。攝身口意善住身
<a class="t" id="t0254c11"></a>
念。心不馳亂常行正受。攝持諸根入城乞食。
<a class="t" id="t0254c12"></a>
乞食已還至彼寂靜處安坐。謂於空地山<span class="gaiji">澗<!--gaiji,澗,1[澗-日+月],2&#x3D4E;,3-->
</span>
<a class="t" id="t0254c13"></a>
巖窟塚間。敷草正坐。除諸貪欲瞋恚睡眠掉
<a class="t" id="t0254c14"></a>
悔疑蓋滅諸障礙。心慧力明繫心在息。息入
<a class="t" id="t0254c15"></a>
時知息入。息出時知息出。息入長時知息入
<a class="t" id="t0254c16"></a>
長。息出長時知息出長。息入短時知息入短。
<a class="t" id="t0254c17"></a>
息出短時知息出短。息入遍身時知息入遍
<a class="t" id="t0254c18"></a>
身。出息遍身時知出息遍身。入息身行捨時
<a class="t" id="t0254c19"></a>
知入息身行捨。出息身行捨時知出息身行
<a class="t" id="t0254c20"></a>
捨。入息喜時知入息喜。出息喜時知出息喜。
<a class="t" id="t0254c21"></a>
入息樂時知入息樂。出息樂時知出息樂。入
<a class="t" id="t0254c22"></a>
息意行時知入息意行。出息意行時知出息
<a class="t" id="t0254c23"></a>
意行。入息意行捨時知入息意行捨。出息
<a class="t" id="t0254c24"></a>
意行捨時知出息意行捨。入息知心時知入
<a class="t" id="t0254c25"></a>
息知心。出息知心時知出息知心。入息心悅
<a class="t" id="t0254c26"></a>
時知入息心悅。出息心悅時知出息心悅。入
<a class="t" id="t0254c27"></a>
息心定時知入息心定。出息心定時知出息
<a class="t" id="t0254c28"></a>
心定。入息心解脫時知入息心解脫。出息心
<a class="t" id="t0254c29"></a>
解脫時知出息心解脫。入息無常時知入息
<a class="t" id="t0255a01"></a>
無常。出息無常時知出息無常。入息斷時知
<a class="t" id="t0255a02"></a>
入息斷。出息斷時知出息斷。入息無欲時知
<a class="t" id="t0255a03"></a>
入息無欲。出息無欲時知出息無欲。入息滅
<a class="t" id="t0255a04"></a>
時知入息滅。出息滅時知出息滅如是阿難
<a class="t" id="t0255a05"></a>
作是念者。名為快樂善學不極厭身。令諸
<a class="t" id="t0255a06"></a>
賢聖久住於世利益天人。佛告諸比丘。依止
<a class="t" id="t0255a07"></a>
毘舍離比丘皆悉令集。以十利故為諸比丘
<a class="t" id="t0255a08"></a>
制戒。乃至已聞者當重聞。若比丘自手奪
<a class="t" id="t0255a09"></a>
人命。求持刀與殺者。教死歎死。咄男子用
<a class="t" id="t0255a10"></a>
惡活為死勝生。如是意如是想。方便歎譽死
<a class="t" id="t0255a11"></a>
快令彼死。非餘者是比丘波羅夷。不應共住。
<a class="t" id="t0255a12"></a>
比丘者。乃至年滿二十受具足。是名比丘。自
<a class="t" id="t0255a13"></a>
手者。自身身分身勢力。自身者。全身堆
<a class="t" id="t0255a14"></a>
壓殺人波羅夷。是名自身也。身分者。若手
<a class="t" id="t0255a15"></a>
若肘若<span class="gaiji">脚<!--gaiji,腳,1[腳-谷+去],2&#x811A;,3-->
</span>若膝。及餘身分殺人者波羅夷。是
<a class="t" id="t0255a16"></a>
名身分。身勢力者。若杖若石若塼。遙擲殺
<a class="t" id="t0255a17"></a>
人波羅夷。是名身勢力。人者。有命人趣所
<a class="t" id="t0255a18"></a>
攝。奪命者。令彼命根不相續四大分散。是名
<a class="t" id="t0255a19"></a>
奪命。求者。求持刀人。若男女大小在家出家。
<a class="t" id="t0255a20"></a>
刀者。若劍戟長刀短刀鉾<span class="gaiji">矟<!--gaiji,槊,1[矛*肖],2&#x77DF;,3-->
</span>鐵輪。一切利器
<a class="t" id="t0255a21"></a>
乃至鍼等。歎死者。言用惡活為死則勝生。如
<a class="t" id="t0255a22"></a>
是意者殺意也。如是想者殺想也。歎譽死快
<a class="t" id="t0255a23"></a>
者。令彼人死。非餘者。因是死是比丘波羅夷。
<a class="t" id="t0255a24"></a>
不應共住。波羅夷者。為於法智退沒墮落無
<a class="t" id="t0255a25"></a>
道果分。如是乃至盡智無生智。於此諸智退
<a class="t" id="t0255a26"></a>
沒墮落無道果分。是名波羅夷。又復波羅夷
<a class="t" id="t0255a27"></a>
者。於泥洹退沒墮落無證果分。是名波羅夷。
<a class="t" id="t0255a28"></a>
又復波羅夷者。離於不殺退沒墮落。是名波
<a class="t" id="t0255a29"></a>
羅夷。又復波羅夷者。所可犯罪不可發露悔
<a class="t" id="t0255b01"></a>
過。是名波羅夷。比丘殺人者。若用刀殺若毒
<a class="t" id="t0255b02"></a>
殺若塗殺若吐殺若下殺若墮胎殺。若說相
<a class="t" id="t0255b03"></a>
殺歎譽殺。刀者。若劍大小刀乃至鍼等。殺心
<a class="t" id="t0255b04"></a>
身動。時得越比尼罪。觸彼身時偷蘭罪。因
<a class="t" id="t0255b05"></a>
是死非餘者。波羅夷。是名刀殺。毒藥殺者
<a class="t" id="t0255b06"></a>
有三種藥。有生毒藥。有作毒藥。有蠱毒藥。生
<a class="t" id="t0255b07"></a>
毒藥者。有國土地生毒藥。如倪樓國生勝渠
<a class="t" id="t0255b08"></a>
毒藥。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>闍尼國生伽羅毒藥。是名生毒藥。作
<a class="t" id="t0255b09"></a>
毒藥者。如獵師作毒藥。根莖花葉合和為藥。
<a class="t" id="t0255b10"></a>
是名作毒藥。蠱毒藥者。若蛇毒那俱羅毒<span class="gaiji">猫<!--gaiji,貓,1[狂-王+苗],2&#x732B;,3-->
</span>
<a class="t" id="t0255b11"></a>
子毒鼠毒狗毒羆毒人毒。如是種種毒。是名
<a class="t" id="t0255b12"></a>
蠱毒。若比丘以殺人心取此三種藥。得越比
<a class="t" id="t0255b13"></a>
尼罪。到彼身偷蘭罪。若因是藥死者。波羅夷。
<a class="t" id="t0255b14"></a>
是名毒藥殺。塗藥殺者。若比丘欲殺人故。
<a class="t" id="t0255b15"></a>
手捉毒藥時得越比尼罪。塗彼身分得偷蘭
<a class="t" id="t0255b16"></a>
罪。彼因是死波羅夷。是名塗藥殺。吐殺
<a class="t" id="t0255b17"></a>
者。若比丘欲殺人故。合吐藥作是念。我持是
<a class="t" id="t0255b18"></a>
藥與彼當令吐膿血內藏。得越比尼罪。與彼
<a class="t" id="t0255b19"></a>
藥得偷蘭罪。彼因是藥吐死波羅夷。下藥者。
<a class="t" id="t0255b20"></a>
比丘欲殺人故。作下藥時作是念。持是藥與
<a class="t" id="t0255b21"></a>
彼。令下膿血及下內藏。得越比尼罪。若與彼
<a class="t" id="t0255b22"></a>
藥。得偷蘭罪。若因是下藥死者得波羅夷。
<a class="t" id="t0255b23"></a>
是名下藥殺。墮胎殺者。若比丘欲殺母人
<a class="t" id="t0255b24"></a>
而胎墮者。得越比尼罪。欲墮胎而母死者。
<a class="t" id="t0255b25"></a>
得越比尼罪。欲殺母母死者。得波羅夷。欲墮
<a class="t" id="t0255b26"></a>
胎胎分乃至身根命根墮者波羅夷。若人壞
<a class="t" id="t0255b27"></a>
畜生胎墮者。得越比尼罪。是名為墮胎殺。
<a class="t" id="t0255b28"></a>
說相者。若比丘語人言。我今所見汝必定
<a class="t" id="t0255b29"></a>
死。便可自殺用是苦活為。是人因是死者。是
<a class="t" id="t0255c01"></a>
比丘得波羅夷。又復言。如我夢所見汝今定
<a class="t" id="t0255c02"></a>
死。又復言。我聞野干土梟烏鵲鳴。我今
<a class="t" id="t0255c03"></a>
見汝面色鼻曲。汝將定死。便可自殺用苦
<a class="t" id="t0255c04"></a>
活為。是人因是死者。是比丘得波羅夷。又
<a class="t" id="t0255c05"></a>
復問言。汝幾歲。答言。我爾許歲。又言。我解
<a class="t" id="t0255c06"></a>
一切性命。汝今年必死。汝不如自殺用惡活
<a class="t" id="t0255c07"></a>
為。因是死者。是比丘得波羅夷。又復言。汝
<a class="t" id="t0255c08"></a>
屬何星。答言。我屬某星。便言我知彼星。當
<a class="t" id="t0255c09"></a>
知汝今必死無疑。何不自殺用苦活為。是人
<a class="t" id="t0255c10"></a>
因是死。是比丘得波羅夷。又復問言。汝名
<a class="t" id="t0255c11"></a>
何等。答言我名某甲復言我解一切名字。汝
<a class="t" id="t0255c12"></a>
必定死。復問汝何姓。答言我姓某。復言我
<a class="t" id="t0255c13"></a>
解一切名姓。汝今必死。復問汝何所食。答言
<a class="t" id="t0255c14"></a>
食如是食。便教令吐。吐已語言。汝食此食
<a class="t" id="t0255c15"></a>
必死無疑。復問汝何處食。答言某處食。復教
<a class="t" id="t0255c16"></a>
令吐。吐已語言某處有毒汝今必死。何不自
<a class="t" id="t0255c17"></a>
殺用苦活為。是人因是死。是比丘得波羅
<a class="t" id="t0255c18"></a>
夷。若比丘欲殺人故說。相得越比尼罪。彼作
<a class="t" id="t0255c19"></a>
方便欲自殺。得偷蘭罪。若自殺已得波羅
<a class="t" id="t0255c20"></a>
夷。是名說相殺。歎譽殺者。施戒果施者。比丘
<a class="t" id="t0255c21"></a>
問言。汝布施不。答言布施。比丘言。汝已作
<a class="t" id="t0255c22"></a>
功德必生善處。何不自殺用苦活為。是名施
<a class="t" id="t0255c23"></a>
戒者。比丘問人。汝持戒不。答言持戒。世尊
<a class="t" id="t0255c24"></a>
說持戒生二處。若天上若人中。用是苦
<a class="t" id="t0255c25"></a>
活為。是名讚持戒果者。比丘言。汝已得須陀
<a class="t" id="t0255c26"></a>
洹果不墮惡趣。極至七反天人往來。便盡
<a class="t" id="t0255c27"></a>
苦邊閉惡趣門。何不自殺用苦活為。又言
<a class="t" id="t0255c28"></a>
汝已得斯陀含。一來世間便盡苦邊。何不自
<a class="t" id="t0255c29"></a>
殺用苦活為。復言汝已得阿那含。不還世間
<a class="t" id="t0256a01"></a>
便盡苦邊。何不自殺用苦活為。復言汝已得
<a class="t" id="t0256a02"></a>
阿羅漢婬怒癡盡。不隨煩惱心得自在。何不
<a class="t" id="t0256a03"></a>
自殺用苦活為。若比丘欲殺人故。讚歎施
<a class="t" id="t0256a04"></a>
戒果者得越比尼罪。彼方便欲自殺時。得偷
<a class="t" id="t0256a05"></a>
蘭罪。若自殺已波羅夷。若行若獨廢。若毘
<a class="t" id="t0256a06"></a>
陀羅<span class="gaiji">呪<!--gaiji,咒,1[口*兄],2&#x546A;,3-->
</span>若屑藥。若烏滿吐若坑陷。若阿波
<a class="t" id="t0256a07"></a>
欽滿若示道。若河若大臣。若僧坊若虎若外
<a class="t" id="t0256a08"></a>
道。行者。若十人若二十人共隨道行。比丘
<a class="t" id="t0256a09"></a>
先有怨嫌。欲害前人誤害中人。得越比尼
<a class="t" id="t0256a10"></a>
罪。欲害中人誤害後人。得越比尼罪。欲害
<a class="t" id="t0256a11"></a>
後人誤害中人。得越比尼罪。欲害中人誤害
<a class="t" id="t0256a12"></a>
前人。得越比尼罪。欲害前人害前人者。波羅
<a class="t" id="t0256a13"></a>
夷。欲害中後人害中後人者。波羅夷。若都一
<a class="t" id="t0256a14"></a>
切有殺心者。隨所害人得波羅夷。是名行殺。
<a class="t" id="t0256a15"></a>
獨廢殺者。若比丘有殺心作獨廢。若於
<a class="t" id="t0256a16"></a>
道中安施獨廢時。得越比尼罪。彼受苦
<a class="t" id="t0256a17"></a>
痛時得偷蘭罪。若彼死者得波羅夷。是名獨
<a class="t" id="t0256a18"></a>
廢殺。毘陀羅<span class="gaiji">呪<!--gaiji,咒,1[口*兄],2&#x546A;,3-->
</span>者。若比丘欲殺人故。作毘
<a class="t" id="t0256a19"></a>
陀羅<span class="gaiji">呪<!--gaiji,咒,1[口*兄],2&#x546A;,3-->
</span>。害心作<span class="gaiji">呪<!--gaiji,咒,1[口*兄],2&#x546A;,3-->
</span>時得越比尼罪。令彼生恐
<a class="t" id="t0256a20"></a>
怖時得偷蘭罪。彼死者得波羅夷。是名毘陀
<a class="t" id="t0256a21"></a>
羅<span class="gaiji">呪<!--gaiji,咒,1[口*兄],2&#x546A;,3-->
</span>殺。屑藥殺者。若比丘欲殺人故。作末
<a class="t" id="t0256a22"></a>
屑藥時作是念。持是藥當殺彼人者。得越比
<a class="t" id="t0256a23"></a>
尼罪。若藥著彼身者得偷蘭罪。若彼死者波
<a class="t" id="t0256a24"></a>
羅夷。是名屑藥殺。烏滿吐者。若比丘欲殺人
<a class="t" id="t0256a25"></a>
故。於道中作烏滿吐。若比丘殺心作時得越
<a class="t" id="t0256a26"></a>
比尼罪。彼受苦痛得偷蘭罪。若死者波羅
<a class="t" id="t0256a27"></a>
夷。是名烏滿吐殺。坑陷殺者。若比丘欲
<a class="t" id="t0256a28"></a>
殺人故。當道中作坑安種種利槍。以草土覆
<a class="t" id="t0256a29"></a>
上令彼墮死。殺心作時得越比尼罪。若受苦
<a class="t" id="t0256b01"></a>
痛時得偷蘭罪。若死者波羅夷。是名坑陷
<a class="t" id="t0256b02"></a>
殺。阿波欽滿殺者。若比丘欲殺人故。於道
<a class="t" id="t0256b03"></a>
中安施阿波欽滿。比丘殺心作時得越比尼
<a class="t" id="t0256b04"></a>
罪。若受苦痛時得偷蘭罪。若死者得波羅
<a class="t" id="t0256b05"></a>
夷。是名阿波欽滿殺。示道殺者。若比丘在
<a class="t" id="t0256b06"></a>
道邊經行。有人來問比丘言。長老我欲至某
<a class="t" id="t0256b07"></a>
聚落。道在何處。比丘先與彼人有怨嫌。便
<a class="t" id="t0256b08"></a>
作是念我今得是人。便當示惡道令死使無
<a class="t" id="t0256b09"></a>
一活。便指示惡道。若王難若師子虎狼難若
<a class="t" id="t0256b10"></a>
毒螫難。示是等惡道時得越比尼罪。若受苦
<a class="t" id="t0256b11"></a>
痛時得偷蘭罪。若死者波羅夷。是名示道
<a class="t" id="t0256b12"></a>
殺。河殺者。若比丘在河邊經行。有人來問
<a class="t" id="t0256b13"></a>
言。長老我欲至某處應從何處渡。是比丘
<a class="t" id="t0256b14"></a>
於彼人先有怨嫌。便作是念。我今得是人。便
<a class="t" id="t0256b15"></a>
示此非濟處勿令一人得脫。便示非濟處。若
<a class="t" id="t0256b16"></a>
洄澓處。伏石機激尸收摩羅等處。若上彼
<a class="t" id="t0256b17"></a>
岸處。有王禁難有賊難。有師子虎狼毒虫等
<a class="t" id="t0256b18"></a>
難。示彼非濟處時得越比尼罪。若受苦痛時
<a class="t" id="t0256b19"></a>
得偷蘭罪。若死者波羅夷。是名河殺。大臣
<a class="t" id="t0256b20"></a>
者。若有大臣暴虐無道。貪取人物用自供給。
<a class="t" id="t0256b21"></a>
不畏罪罰。恣意放逸作是念言。寧作今日烏。
<a class="t" id="t0256b22"></a>
不作明日孔雀。王聞是已攝錄囚繫責之
<a class="t" id="t0256b23"></a>
以罪。彼畏死故一切資財用持贖命。爾時有
<a class="t" id="t0256b24"></a>
比丘出入其家。便往慰勞問其家苦樂。其婦
<a class="t" id="t0256b25"></a>
答言。家主有事繫閉在獄。何得有樂。阿闍梨
<a class="t" id="t0256b26"></a>
當知。今我家主恐罪至死。故一切資財盡持
<a class="t" id="t0256b27"></a>
贖命。錢財若盡便當貧窮無由自活。比丘言。
<a class="t" id="t0256b28"></a>
汝莫愁悒。我當語汝夫不令用財。便至獄
<a class="t" id="t0256b29"></a>
上慰勞言。無病長壽。大臣見比丘來心大歡
<a class="t" id="t0256c01"></a>
喜言。阿闍梨外何所聞。比丘答言。聞汝當死
<a class="t" id="t0256c02"></a>
欲盡持家財自用贖命。若如是者汝後妻子。
<a class="t" id="t0256c03"></a>
當遭貧困飢寒乞<span class="gaiji">匃<!--gaiji,,1[曷-曰],2&#x5303;,3-->
</span>。又汝家門戶惡名流布。
<a class="t" id="t0256c04"></a>
大臣答言。當如之何。比丘言。是王無道設
<a class="t" id="t0256c05"></a>
使盡輸汝財會不相活。慎莫與物。但當任其
<a class="t" id="t0256c06"></a>
裁量。若彼大臣然可其語時。是比丘得越比
<a class="t" id="t0256c07"></a>
尼罪。若受苦痛時得偷蘭罪。若死者波羅
<a class="t" id="t0256c08"></a>
夷。若大臣聞彼比丘語。答言阿闍梨是我知
<a class="t" id="t0256c09"></a>
識。而惜錢財不用活我。我死之後。假使日
<a class="t" id="t0256c10"></a>
月不出非我所憂。況復餘事。阿闍梨還去思
<a class="t" id="t0256c11"></a>
惟。佛語吉凶好惡無豫尊事。爾時得越比尼
<a class="t" id="t0256c12"></a>
罪。大臣尋即思惟。如比丘語是王無道。設
<a class="t" id="t0256c13"></a>
盡與財會必殺我。我既唐死妻子飢寒無由
<a class="t" id="t0256c14"></a>
自活。門戶恥辱痛甚於死。我今身自當之不
<a class="t" id="t0256c15"></a>
與財物。以不即用比丘語故是人死者。是比
<a class="t" id="t0256c16"></a>
丘以先教方便故。得偷蘭罪。有人犯王法。有
<a class="t" id="t0256c17"></a>
伺捕得縛送與王。王教將去隨罪治之。時典
<a class="t" id="t0256c18"></a>
刑者。以伽毘羅花莊嚴罪人頭反縛兩手打
<a class="t" id="t0256c19"></a>
鼓吹貝周匝唱令。唱令已將出城門向刑
<a class="t" id="t0256c20"></a>
罪人處。時有摩訶羅比丘不善知戒相。愍此
<a class="t" id="t0256c21"></a>
罪人苦痛。語典刑者言。此人可愍莫使苦
<a class="t" id="t0256c22"></a>
痛。汝持刀為作一瘡爾時魁膾答言如教。便
<a class="t" id="t0256c23"></a>
持利刀。為作一瘡。是摩訶羅比丘得波羅
<a class="t" id="t0256c24"></a>
夷。若魁膾答比丘言。汝用知是為。如王教
<a class="t" id="t0257a01"></a>
令我自行之。汝且還去思惟。佛語爾時得越
<a class="t" id="t0257a02"></a>
比尼罪。魁膾尋便思惟。用比丘語為作一
<a class="t" id="t0257a03"></a>
瘡。以不即用比丘語故。是摩訶羅比丘得偷
<a class="t" id="t0257a04"></a>
蘭罪。是名大臣。僧坊者。有客比丘來。應次受
<a class="t" id="t0257a05"></a>
房舍。時知房舍比丘與客比丘先有嫌。便作
<a class="t" id="t0257a06"></a>
是念。我今得子便當與破房令其必死。便
<a class="t" id="t0257a07"></a>
與敗房柱壁危壞。近毘多羅恐怖之處。富
<a class="t" id="t0257a08"></a>
單那諸惡鬼處。近蚖蛇處。若示與時得越比
<a class="t" id="t0257a09"></a>
尼罪。彼受苦痛時得偷蘭罪。若死者波羅
<a class="t" id="t0257a10"></a>
夷。彼客比丘晨朝起。從舊比丘索洗手物。舊
<a class="t" id="t0257a11"></a>
比丘取蜂蝎蜈蚣蚖蛇著瓶中。覆口語客比
<a class="t" id="t0257a12"></a>
丘言。是瓶中有洗手物。汝恣意取用。客比丘
<a class="t" id="t0257a13"></a>
取時得越比尼罪。受苦痛時得偷蘭罪。若死
<a class="t" id="t0257a14"></a>
者波羅夷。是名僧坊殺。虎者。阿練若住處
<a class="t" id="t0257a15"></a>
常有虎害人。時眾集聚一處作是議言。諸長
<a class="t" id="t0257a16"></a>
老是中阿練若住處。有虎恐傷害人。誰能伏
<a class="t" id="t0257a17"></a>
此虎者。爾時眾中有一比丘。與一比丘有嫌。
<a class="t" id="t0257a18"></a>
語眾人言。我能伏虎。是比丘向暮持弓箭出。
<a class="t" id="t0257a19"></a>
彼時所嫌比丘著黃色衣頭面黑。出到大小
<a class="t" id="t0257a20"></a>
行處。是比丘爾時欲殺比丘而殺虎者。得越
<a class="t" id="t0257a21"></a>
比尼罪。若欲殺虎而殺比丘者。得越比尼罪。
<a class="t" id="t0257a22"></a>
欲殺比丘而殺比丘者波羅夷。欲殺虎而
<a class="t" id="t0257a23"></a>
殺虎者波逸提。若二處俱有殺心而害者。
<a class="t" id="t0257a24"></a>
隨其所殺得罪。比丘則波羅夷。虎則波逸提。
<a class="t" id="t0257a25"></a>
是名虎。外道者。有諸外道奉事日月。日月
<a class="t" id="t0257a26"></a>
蝕時諸婆羅門群儻相逐。手執器杖舉聲
<a class="t" id="t0257a27"></a>
喚呼。為救日月故過精舍邊。見諸比丘便
<a class="t" id="t0257a28"></a>
瞋恚言。是沙門釋子是阿脩羅黨。今當殺之。
<a class="t" id="t0257a29"></a>
時比丘聞是惡音聲。聞是惡音聲已即打揵
<a class="t" id="t0257b01"></a>
椎集僧。有比丘言。我等今日當共作要。治
<a class="t" id="t0257b02"></a>
此惡邪外道無使一人得活。作非法要故一
<a class="t" id="t0257b03"></a>
切僧得越比尼罪。彼受苦痛一切僧得偷蘭
<a class="t" id="t0257b04"></a>
罪。若彼死者一切僧得波羅夷。若共要言。莫
<a class="t" id="t0257b05"></a>
令使死但受苦痛改惡思善。若作此要一切
<a class="t" id="t0257b06"></a>
僧得越比尼罪。受苦痛時一切僧得偷蘭
<a class="t" id="t0257b07"></a>
罪。爾時諸比丘言。諸長老不應害彼。亦不應
<a class="t" id="t0257b08"></a>
加痛於人。如世尊說。比丘若賊怨家。若以鋸
<a class="t" id="t0257b09"></a>
刀割截身體。爾時不應起惡心。口不應惡語
<a class="t" id="t0257b10"></a>
加人。當起慈心饒益心忍辱心。諸比丘當共
<a class="t" id="t0257b11"></a>
思惟。世尊鋸刀喻經。少作方便能行忍辱。然
<a class="t" id="t0257b12"></a>
後但牢閉門戶。舉聲大喚恐彼外道無罪。一
<a class="t" id="t0257b13"></a>
切僧共作法要誓。一切僧無罪。有一比丘打
<a class="t" id="t0257b14"></a>
婆羅門子垂死。便自思惟。此人若死者破沙
<a class="t" id="t0257b15"></a>
門釋子法。今當求醫治之令差。若更有異
<a class="t" id="t0257b16"></a>
比丘語是比丘。汝作何等。答言我。打是婆
<a class="t" id="t0257b17"></a>
羅門垂死。我還自念。若當死者破沙門釋子
<a class="t" id="t0257b18"></a>
法。今欲求醫治之令差。若異比丘言。汝去
<a class="t" id="t0257b19"></a>
覓醫我為汝守之。是打比丘去後。異比丘於
<a class="t" id="t0257b20"></a>
後便竟其命。前打比丘得偷蘭罪。後殺比丘
<a class="t" id="t0257b21"></a>
得波羅夷。此名外道。若一比丘為殺人故。
<a class="t" id="t0257b22"></a>
捉刀得越比尼罪。若觸彼身得偷蘭罪。若彼
<a class="t" id="t0257b23"></a>
死波羅夷。若二若三乃至眾多。為殺人故捉
<a class="t" id="t0257b24"></a>
刀得越比尼罪。乃至死得波羅夷。若一比
<a class="t" id="t0257b25"></a>
丘遣一比丘。為殺人故捉刀時得越比尼罪。
<a class="t" id="t0257b26"></a>
乃至死波羅夷。遣二人遣三人乃至眾多
<a class="t" id="t0257b27"></a>
比丘。為殺人故捉刀時得越比尼罪。乃至死
<a class="t" id="t0257b28"></a>
波羅夷。受遣比丘為殺人故。復遣一比丘捉
<a class="t" id="t0257b29"></a>
刀得越比尼罪。乃至死犯波羅夷。如是第二
<a class="t" id="t0257c01"></a>
第三。乃至遣眾多比丘捉刀時得越比尼罪。
<a class="t" id="t0257c02"></a>
乃至死波羅夷。如是毒殺塗殺。吐下殺墮胎
<a class="t" id="t0257c03"></a>
殺。說相殺歎譽殺。亦如是。有五事具足殺
<a class="t" id="t0257c04"></a>
人犯波羅夷。何等五。一者人。二者人想。三
<a class="t" id="t0257c05"></a>
者興方便。四者殺心。五者斷命。是名五事。
<a class="t" id="t0257c06"></a>
若遣奴殺若作人若知識。若試作若未曾作
<a class="t" id="t0257c07"></a>
而作。無智無羞淨想皆犯。不犯者狂癡心亂
<a class="t" id="t0257c08"></a>
無罪。是故說。若比丘自手奪人命。求持刀
<a class="t" id="t0257c09"></a>
與殺者。教死歎死。咄人用惡活為死勝生。
<a class="t" id="t0257c10"></a>
作是意作是想。方便歎譽死快令彼人死。
<a class="t" id="t0257c11"></a>
非餘者。是比丘波羅夷。不應共住。</p>
<a class="t" id="t0257c12"></a>
<p>
<a class="sc" id="5"></a>
<a class="t-linehead" id="t-linehead0257c12"></a>
世尊於毘舍離城成佛六年。冬分第三半
<a class="t" id="t0257c13"></a>
月九日。食前北向坐一人半影。為眾多看病
<a class="t" id="t0257c14"></a>
比丘因鹿杖外道制此戒。已制當隨順行。
<a class="t" id="t0257c15"></a>
是名隨順法。<span class="rule-number">第三戒竟</span></p>
<a class="t" id="t0257c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>