<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc6">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 6</span>
<span class="mirror-right">波夜提六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0336c05"></a>
佛住曠野城。廣說如上。爾時有營事比丘。教
<a class="t" id="t0336c06"></a>
眾多童子句句說波羅耶那。時一婆羅門作
<a class="t" id="t0336c07"></a>
是念。何處有善勝法。我當於彼出家。作是
<a class="t" id="t0336c08"></a>
念已。便往曠野精舍欲求出家。見比丘教諸
<a class="t" id="t0336c09"></a>
童子學誦。如似童子在學堂中受誦之聲。時
<a class="t" id="t0336c10"></a>
婆羅門作是念。我今欲求勝法從彼出家。而
<a class="t" id="t0336c11"></a>
此中喡喡似如童子在學堂中學誦聲。亦復
<a class="t" id="t0336c12"></a>
不知何者是師誰是弟子。彼人見已生不敬
<a class="t" id="t0336c13"></a>
信心。竟不見佛即便還歸。不復出家。諸比
<a class="t" id="t0336c14"></a>
丘以是因緣往白世尊。佛言。呼營事比丘來。
<a class="t" id="t0336c15"></a>
來已佛問營事比丘。汝實爾不。答言。實爾世
<a class="t" id="t0336c16"></a>
尊。佛言。此是惡事。汝云何教未受具戒人誦
<a class="t" id="t0336c17"></a>
句法。從今日後不聽為未受具戒人說句法。
<a class="t" id="t0336c18"></a>
佛告諸比丘。依止曠野城者。皆悉令集以十
<a class="t" id="t0336c19"></a>
利故為諸比丘制戒。乃至已聞者當重聞。若
<a class="t" id="t0336c20"></a>
比丘教未受具戒人說句法。波夜提。比丘者
<a class="t" id="t0336c21"></a>
如上說。未受具戒者。除比丘比丘尼。比丘
<a class="t" id="t0336c22"></a>
尼雖受具足亦不得教。句法者。若句味
<a class="t" id="t0336c23"></a>
字。句味字共誦。法者佛所說佛所印可。佛說
<a class="t" id="t0336c24"></a>
者佛自說。佛所印可者。聲聞弟子及餘人說。
<a class="t" id="t0336c25"></a>
佛印可之。諸善法乃至涅槃是名為法。教者
<a class="t" id="t0336c26"></a>
為說示語。波夜提者如上說。若比丘教未受
<a class="t" id="t0336c27"></a>
具戒人言眼無常聲。一時舉一時下一時斷
<a class="t" id="t0336c28"></a>
聲。合為樂不遮。波夜提。耳鼻舌身意。十八界
<a class="t" id="t0336c29"></a>
五陰六界。乃至諸法苦空無常非我亦如是。
<a class="t" id="t0337a01"></a>
若比丘受共行弟子依止弟子八群經。波羅
<a class="t" id="t0337a02"></a>
耶那經。論難經。阿耨達池經。緣覺經。如是等
<a class="t" id="t0337a03"></a>
種種經。若共舉共下共斷。應如是教弟子
<a class="t" id="t0337a04"></a>
言。汝待我誦斷汝當誦。若如是教不受語者。
<a class="t" id="t0337a05"></a>
不復得教。若彼弟子作是言。願阿闍梨更授
<a class="t" id="t0337a06"></a>
我經。師爾時應語言。若汝不復俱誦者我當
<a class="t" id="t0337a07"></a>
授汝如是等弟子乃至優婆塞優婆夷不得
<a class="t" id="t0337a08"></a>
授。若比丘共誦經上座應誦。下座心中默逐。
<a class="t" id="t0337a09"></a>
若上座誦不利者下座應誦。上座應心默誦
<a class="t" id="t0337a10"></a>
逐。乃至優婆夷亦如是。若僧中唱說偈時。不
<a class="t" id="t0337a11"></a>
得同說一偈。得同時各各別說餘偈。是故
<a class="t" id="t0337a12"></a>
說。</p>
<a class="t" id="t0337a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>