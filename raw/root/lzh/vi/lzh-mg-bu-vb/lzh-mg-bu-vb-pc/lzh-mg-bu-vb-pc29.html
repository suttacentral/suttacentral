<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc29">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 29</span>
<span class="mirror-right">波夜提二十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0349c12"></a>
佛住舍衛城廣說如上。爾時善生比丘尼。是
<a class="t" id="t0349c13"></a>
尊者優陀夷本二。持衣財與優陀夷言。尊者
<a class="t" id="t0349c14"></a>
為我作衣。優陀夷即受為作衣竟。作男女和
<a class="t" id="t0349c15"></a>
合像作已襞疊置箱中與比丘尼。比丘尼得
<a class="t" id="t0349c16"></a>
已持還精舍。開看見已歡喜示諸比丘尼言。
<a class="t" id="t0349c17"></a>
諸阿夷看此尊者優陀夷作事巧妙。諸比丘
<a class="t" id="t0349c18"></a>
尼嫌言。此是覆藏之物。云何出現示人諸比
<a class="t" id="t0349c19"></a>
丘尼見已往白大愛道。大愛道即以是因緣
<a class="t" id="t0349c20"></a>
往白世尊。佛言呼優陀夷來。即呼來已。佛問
<a class="t" id="t0349c21"></a>
優陀夷。汝實爾不。答言實爾。佛言。此是惡事
<a class="t" id="t0349c22"></a>
非法非律不如佛教。不可以是長養善法。佛
<a class="t" id="t0349c23"></a>
告諸比丘。依止舍衛城住者盡集。以十利
<a class="t" id="t0349c24"></a>
故與諸比丘制戒。乃至已聞者當重聞。若
<a class="t" id="t0349c25"></a>
比丘與非親里比丘尼作衣波夜提。比丘非
<a class="t" id="t0349c26"></a>
親里尼者如上說。作衣者若自刺若使人刺。
<a class="t" id="t0349c27"></a>
波夜提。波夜提者如上說。不得與非親里比
<a class="t" id="t0349c28"></a>
丘尼刺衣針針。越毘尼罪。綖盡脫針波
<a class="t" id="t0349c29"></a>
夜提。若使人刺亦如是。是故說。</p>
<a class="t" id="t0350a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>