<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc24">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 24</span>
<span class="mirror-right">波夜提二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0347b25"></a>
佛住舍衛城。廣說如上。爾時六群比丘晨朝
<a class="t" id="t0347b26"></a>
著衣。在祇洹門下住。時有教誡尼比丘出門。
<a class="t" id="t0347b27"></a>
六群比丘見已作如是言。汝等今入城得放
<a class="t" id="t0347b28"></a>
恣諸根。不為餘事為好飲食故去。時教誡
<a class="t" id="t0347b29"></a>
尼比丘慚愧。諸比丘聞已以是因緣往白世
<a class="t" id="t0347c01"></a>
尊。佛言。呼六群比丘來。即呼來來已。佛問
<a class="t" id="t0347c02"></a>
六群比丘。汝實爾不。答言實爾。佛言。此是惡
<a class="t" id="t0347c03"></a>
事。非法非律不如佛教。不可以是長養善法。
<a class="t" id="t0347c04"></a>
佛告諸比丘。依止舍衛城比丘皆悉令集。以
<a class="t" id="t0347c05"></a>
十利故與諸比丘制戒。乃至已聞者當重聞。
<a class="t" id="t0347c06"></a>
若比丘語比丘言。長老為食故教誡比丘尼
<a class="t" id="t0347c07"></a>
波夜提比丘者如上說。食者<span class="gaiji">麨<!--gaiji,,1[麩-夫+少],2&#x9EA8;,3-->
</span>麵飯魚肉。復
<a class="t" id="t0347c08"></a>
次有食名色聲香味觸。教誡者若阿毘曇若
<a class="t" id="t0347c09"></a>
毘尼。波夜提者如上說。若比丘語比丘作如
<a class="t" id="t0347c10"></a>
是言今為飲食故教誡比丘尼者波夜提若
<a class="t" id="t0347c11"></a>
言為醫藥故教誡比丘尼者。得越毘尼罪。若
<a class="t" id="t0347c12"></a>
比丘語比丘尼作如是語。彼比丘為飲食故
<a class="t" id="t0347c13"></a>
教誡汝等。得越毘尼罪。若比丘語比丘尼作
<a class="t" id="t0347c14"></a>
如是語。彼比丘為醫藥故教誡汝等。得越毘
<a class="t" id="t0347c15"></a>
尼心悔。若比丘語比丘言。汝為飲食故教誡
<a class="t" id="t0347c16"></a>
式叉摩尼沙彌尼。得越毘尼罪。若言為醫藥
<a class="t" id="t0347c17"></a>
者。得越毘尼心悔。如是廣說乃至優婆塞優
<a class="t" id="t0347c18"></a>
婆夷。為飲食故教誡汝等。得越毘尼罪若言
<a class="t" id="t0347c19"></a>
為醫藥故教誡汝等。得越毘尼心悔。是故說。</p>
<a class="t" id="t0347c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>