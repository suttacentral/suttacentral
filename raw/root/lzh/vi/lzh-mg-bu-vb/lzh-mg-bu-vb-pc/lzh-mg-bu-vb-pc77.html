<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc77">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 77</span>
<span class="mirror-right">波夜提七十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0387b25"></a>
佛住拘睒彌國廣說如上。爾時僧和合欲作
<a class="t" id="t0387b26"></a>
羯磨。時尊者闡陀不來遣使往喚語闡陀比
<a class="t" id="t0387b27"></a>
丘僧和合欲作羯磨。長老來而不肯來。諸
<a class="t" id="t0387b28"></a>
比丘言。闡陀佷戾若喚來必不來若語莫來
<a class="t" id="t0387b29"></a>
脫有來理即遣使語長老莫來。彼言住住汝
<a class="t" id="t0387c01"></a>
等盡往語。我莫來即便來。入僧中比丘語令
<a class="t" id="t0387c02"></a>
坐而不肯坐。諸比丘復語。長老莫坐即言。汝
<a class="t" id="t0387c03"></a>
等盡坐語我莫坐。便坐比丘復語。長老汝可
<a class="t" id="t0387c04"></a>
論是事。答言我不語。比丘復語長老莫語。即
<a class="t" id="t0387c05"></a>
言汝等盡語語我莫語。便語不止妨廢餘人
<a class="t" id="t0387c06"></a>
諸比丘復語長老可小出而不肯出。比丘復
<a class="t" id="t0387c07"></a>
語長老莫出即便出去故。僧不和合各各起
<a class="t" id="t0387c08"></a>
去不得作羯磨。諸比丘以是因緣往白世尊。
<a class="t" id="t0387c09"></a>
佛言。喚闡陀比丘來。來已佛具問上事。汝
<a class="t" id="t0387c10"></a>
實爾不。答言。實爾。佛言此是惡事。闡陀汝常
<a class="t" id="t0387c11"></a>
不聞。我無量方便歎說隨順軟語毀呰佷戾。
<a class="t" id="t0387c12"></a>
汝云何佷戾自用。此非法非律非如佛教不
<a class="t" id="t0387c13"></a>
可以此長養善法。佛告諸比丘。依止拘睒彌
<a class="t" id="t0387c14"></a>
住者皆悉令集。以十利故。與諸比丘制戒。乃
<a class="t" id="t0387c15"></a>
至已聞者當重聞。若比丘輕他波夜提。比丘
<a class="t" id="t0387c16"></a>
者如上說。輕他者有八事。語來而不來。莫來
<a class="t" id="t0387c17"></a>
而來。坐而不坐。莫坐而坐。語而不語。莫語而
<a class="t" id="t0387c18"></a>
語。去而不去。莫去而去。波夜提。波夜提者。
<a class="t" id="t0387c19"></a>
如上說。若比丘僧集欲作折伏羯磨。不語擯
<a class="t" id="t0387c20"></a>
出發喜舉別住羯磨一切盡應來。若輕他不
<a class="t" id="t0387c21"></a>
來者波夜提。若比丘作衣<span class="gaiji">鉢<!--gaiji,缽,1[金*本],2&#x9262;,3-->
</span>事。若病因緣不
<a class="t" id="t0387c22"></a>
得來者與欲無罪。若語莫來輕他來者。波夜
<a class="t" id="t0387c23"></a>
提若僧中有事欲。須見僧白。僧聽來無罪。
<a class="t" id="t0387c24"></a>
若言長老坐輕他不坐者波夜提。若坐處有
<a class="t" id="t0387c25"></a>
瘡癰。白僧聽者不坐無罪。若語莫坐輕他坐
<a class="t" id="t0387c26"></a>
者。波夜提。若老病羸弱久立悶極。白僧聽者
<a class="t" id="t0387c27"></a>
坐無罪。若語令語輕他不語者。波夜提若才
<a class="t" id="t0387c28"></a>
劣言輕人不敬用。設語羯磨不成就。僧不和
<a class="t" id="t0387c29"></a>
合。白僧聽者不語無罪。若語莫語輕他語者。
<a class="t" id="t0388a01"></a>
波夜提。若作是念。設不語者羯磨不成就僧
<a class="t" id="t0388a02"></a>
不和合。事須我語。白僧聽者語無罪。若語
<a class="t" id="t0388a03"></a>
令去輕他不去者波夜提。若作是念。若我去
<a class="t" id="t0388a04"></a>
者。此中羯磨不成就。事不斷。當白僧聽者不
<a class="t" id="t0388a05"></a>
去無罪。若語莫去輕他去者波夜提。若作是
<a class="t" id="t0388a06"></a>
念。若我不去者羯磨不成就。事不斷。當白僧
<a class="t" id="t0388a07"></a>
聽者去無罪。若僧中語來不來莫來而來坐
<a class="t" id="t0388a08"></a>
而不坐莫坐而坐。語而不語莫語而語去而
<a class="t" id="t0388a09"></a>
不去。莫去而去。一一得波夜提罪。若眾多人
<a class="t" id="t0388a10"></a>
中師徒中語來而不來。乃至去而不去。一一
<a class="t" id="t0388a11"></a>
得越毘尼罪。若和上阿闍梨語來而不來。乃
<a class="t" id="t0388a12"></a>
至去而不去。一一得越毘尼罪。是故說。</p>
<a class="t" id="t0388a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>