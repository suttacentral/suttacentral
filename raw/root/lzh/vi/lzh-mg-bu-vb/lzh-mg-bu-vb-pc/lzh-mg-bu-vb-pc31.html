<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc31">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 31</span>
<span class="mirror-right">波夜提三十一</span> </h1>
</div>
<a class="juannumber" id="juan-16"></a>
<a class="t" id="t0351b01"></a>
<a class="t" id="t0351b02"></a>
<p class="suttainfo">
<span class="t-juanname">摩訶僧祇律卷第十六</span>
<a class="t" id="t0351b03"></a>
<a class="t" id="t0351b04"></a><br>
<span class="t-byline">東晉天竺三藏佛陀跋陀羅
<a class="t" id="t0351b05"></a>
共法顯譯
<a class="t" id="t0351b06"></a>
</span><br>
<span class="t-headname">明單提九十二事法之五</span></p>
<a class="t" id="t0351b07"></a>
<p>
<a class="sc" id="1"></a>
<a class="t-linehead" id="t-linehead0351b07"></a>
佛住舍衛城。廣說如上。時有比丘。在聚落中
<a class="t" id="t0351b08"></a>
安居竟。來向舍衛城。欲禮覲世尊。時有居士。
<a class="t" id="t0351b09"></a>
在聚落中作福舍。施四方僧一食。此比丘來。
<a class="t" id="t0351b10"></a>
居士見已。歡喜言。善來大德。即敷床褥與水
<a class="t" id="t0351b11"></a>
洗<span class="gaiji">脚<!--gaiji,腳,1[腳-谷+去],2&#x811A;,3-->
</span>。給塗足油及非時飲。夜燃燈明敷置臥
<a class="t" id="t0351b12"></a>
具。安隱令寢。晨起又給楊枝淨水。施以適身
<a class="t" id="t0351b13"></a>
美食。比丘食已。便作是念。我遠來飢乏。今日
<a class="t" id="t0351b14"></a>
得如是適身飲食。且可小停消息四大。然後
<a class="t" id="t0351b15"></a>
當往奉覲世尊。如是念已。晝在阿練若處住。
<a class="t" id="t0351b16"></a>
暮則還舍。檀越見之如前。歡喜如是。乃至
<a class="t" id="t0351b17"></a>
三日。檀越問言。大德。今日在何處食。答言此
<a class="t" id="t0351b18"></a>
間又問。昨日何處。亦言此間。又問先日何處。
<a class="t" id="t0351b19"></a>
又言此間。檀越嫌言。我家窮儉自力於此為
<a class="t" id="t0351b20"></a>
四方僧。作一食施處。大德不應久停。若我家
<a class="t" id="t0351b21"></a>
豐饒當自恣施一切僧。比丘念言。檀越出此
<a class="t" id="t0351b22"></a>
恨聲。我自當去。於是漸行前至佛所。稽首禮
<a class="t" id="t0351b23"></a>
足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而故問。汝在何處安居。答
<a class="t" id="t0351b24"></a>
言。在某聚落。發來幾時。答言爾許。時佛問
<a class="t" id="t0351b25"></a>
比丘。有何因緣道里不遠。來日經久。比丘即
<a class="t" id="t0351b26"></a>
以上事。具白世尊。佛言此事不可。汝云何以
<a class="t" id="t0351b27"></a>
身口故。為檀越所嫌。從今日施一食處。比丘
<a class="t" id="t0351b28"></a>
不得過一食。</p>
<a class="t" id="t0351b29"></a>
<p>
<a class="sc" id="2"></a>
<a class="t-linehead" id="t-linehead0351b29"></a>
復次佛住舍衛城。爾時有比丘在聚落中夏
<a class="t" id="t0351c01"></a>
安居訖。來詣舍衛。欲禮覲世尊。時有檀越。
<a class="t" id="t0351c02"></a>
在聚落中作福舍。施四方僧一食。是比丘行
<a class="t" id="t0351c03"></a>
過此舍。供給所須。如前所說。比丘食已。而出
<a class="t" id="t0351c04"></a>
風病發動。自念。我不能行世尊制戒施一食
<a class="t" id="t0351c05"></a>
處。不聽過一食。我今且住。但不受其食。念
<a class="t" id="t0351c06"></a>
已即還入舍。檀越如初供給所須。比丘不受。
<a class="t" id="t0351c07"></a>
至明日復與前食。亦復不受。於是即去心念
<a class="t" id="t0351c08"></a>
我到某村。當乞食。比丘至聚落。日時已過。
<a class="t" id="t0351c09"></a>
即便失食。四大飢羸。至世尊所。稽首禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="t0351c10"></a>
住一面。佛知而故問。即以上事。具白世尊。佛
<a class="t" id="t0351c11"></a>
言。善哉善哉比丘。汝隨順正法信心出家。少
<a class="t" id="t0351c12"></a>
欲順行不為命故。世尊制戒護而不犯。佛言。
<a class="t" id="t0351c13"></a>
從今已後福德舍中。若病比丘聽過一食。佛
<a class="t" id="t0351c14"></a>
告諸比丘。依止舍衛城住者盡集。以十利
<a class="t" id="t0351c15"></a>
故。與諸比丘制戒。乃至已聞者當重聞。若比
<a class="t" id="t0351c16"></a>
丘施一食處。不病比丘應一食。若過一食
<a class="t" id="t0351c17"></a>
者。波夜提。比丘者如上說施一食處者。世尊
<a class="t" id="t0351c18"></a>
所聽。食者。五種食。如上說。不病者。身無疾
<a class="t" id="t0351c19"></a>
患。身有疾患不能進路住食無罪。若不病過
<a class="t" id="t0351c20"></a>
一食者。波夜提。波夜提者。如上說。若十六間
<a class="t" id="t0351c21"></a>
屋一間中。一家施一食處。若在我屋中宿者。
<a class="t" id="t0351c22"></a>
我當與食。若比丘為僧事。為塔。事自為事到
<a class="t" id="t0351c23"></a>
一間中宿。一食已欲料理。事事不了者。應
<a class="t" id="t0351c24"></a>
到第二間中宿食已當去。若事復不了者。乃
<a class="t" id="t0351c25"></a>
至十六間中宿食已事訖當去。若復不了不
<a class="t" id="t0351c26"></a>
得更食。當乞食乞食。時當餘處乞不得還。
<a class="t" id="t0351c27"></a>
從其家乞。若復本作舍時。同村相助者。亦不
<a class="t" id="t0351c28"></a>
得從乞。當往餘村中乞食已。當即彼村中宿。
<a class="t" id="t0351c29"></a>
宿已更來料理事。若事不了。復得如上十六
<a class="t" id="t0352a01"></a>
間中食。若事不了者。復離去隔一宿已。復
<a class="t" id="t0352a02"></a>
來得食料理事。若彼家遣女迎婦入新舍。作
<a class="t" id="t0352a03"></a>
如是言。我遣使往請師。猶恐難得。何況今見
<a class="t" id="t0352a04"></a>
而欲去。比丘爾時受請食者無罪。是故說。</p>
<a class="t" id="t0352a05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>