<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc16">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 16</span>
<span class="mirror-right">波夜提十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0343a12"></a>
佛住舍衛城。廣說如上。時有客比丘。來到六
<a class="t" id="t0343a13"></a>
群比丘房裏。六群比丘言。善來長老。作是語
<a class="t" id="t0343a14"></a>
已與洗<span class="gaiji">脚<!--gaiji,腳,1[腳-谷+去],2&#x811A;,3-->
</span>水塗足油非時漿止息已語客比丘
<a class="t" id="t0343a15"></a>
言。長老汝欲何處住。答言。此房中住六群比
<a class="t" id="t0343a16"></a>
丘言汝知此是誰房。答言。我知是眾僧房六。
<a class="t" id="t0343a17"></a>
群比丘言。此雖僧房。我等六群比丘已先在
<a class="t" id="t0343a18"></a>
此住。客比丘言。此是四方僧房。縱使十六群
<a class="t" id="t0343a19"></a>
比丘先在中住。我亦當依次而住。何況六群
<a class="t" id="t0343a20"></a>
比丘。六群比丘語比丘言。若長老欲住便住。
<a class="t" id="t0343a21"></a>
客比丘住已。六群比丘即各各捉其手<span class="gaiji">脚<!--gaiji,腳,1[腳-谷+去],2&#x811A;,3-->
</span>。或
<a class="t" id="t0343a22"></a>
捉頭高舉欲出之。時世尊以神足在虛空中
<a class="t" id="t0343a23"></a>
來。六群比丘見世尊已即撲地而去。佛語客
<a class="t" id="t0343a24"></a>
比丘汝但在房中住。復次尊者難陀是優波
<a class="t" id="t0343a25"></a>
難陀兄難陀共行。弟子乃至驅出房。出房已
<a class="t" id="t0343a26"></a>
弟子大呼。諸比丘聞聲已皆驚出看。作如是
<a class="t" id="t0343a27"></a>
言。此比丘今日失二種利斷食失房。如是諸
<a class="t" id="t0343a28"></a>
比丘以是因緣往白世尊。佛言。呼六群比丘
<a class="t" id="t0343a29"></a>
來。來已。佛問難陀優波難陀。汝實爾不。答
<a class="t" id="t0343b01"></a>
言。實爾。佛言。汝等云何於四方僧房中住。
<a class="t" id="t0343b02"></a>
牽出客比丘。此是惡事。汝常不聞我無量方
<a class="t" id="t0343b03"></a>
便讚說於梵行人所應修慈身行修慈口意行
<a class="t" id="t0343b04"></a>
修慈常供養供給耶。此非法非律非如佛教。
<a class="t" id="t0343b05"></a>
不可以是長養善法。佛告諸比丘。依止舍衛
<a class="t" id="t0343b06"></a>
城住者皆悉令集。以十利故與諸比丘制
<a class="t" id="t0343b07"></a>
戒。乃至已聞者當重聞。</p>
<a class="t" id="t0343b08"></a>
<p>
<a class="sc" id="2"></a>
<a class="t-linehead" id="t-linehead0343b08"></a>
若比丘在僧房內。若自牽出若使人牽出乃
<a class="t" id="t0343b09"></a>
至言比丘汝出去。作是語者波夜提。比丘者
<a class="t" id="t0343b10"></a>
如上說。若比丘牽比丘出時彼比丘若抱柱。
<a class="t" id="t0343b11"></a>
若捉戶。若倚壁。如是牽離一一處。一一波夜
<a class="t" id="t0343b12"></a>
提。若口呵叱遣彼比丘隨語離一一處者。一
<a class="t" id="t0343b13"></a>
一波夜提。若方便驅直出門者。得一波夜提。
<a class="t" id="t0343b14"></a>
若比丘瞋恚蛇鼠驅出。越毘尼罪。若作是言。
<a class="t" id="t0343b15"></a>
此是無益之物驅出無罪。若駱駝牛馬在塔
<a class="t" id="t0343b16"></a>
寺中。畏污壞塔寺驅出者無罪。若比丘驅比
<a class="t" id="t0343b17"></a>
丘出波夜提。若驅比丘尼出偷蘭遮。若驅式
<a class="t" id="t0343b18"></a>
叉摩尼沙彌沙彌尼。得越毘尼罪。下至驅俗
<a class="t" id="t0343b19"></a>
人出。越毘尼心悔。是故說。<span class="rule-number">十六竟</span></p>
<a class="t" id="t0343b20"></a>
<p class="endsection">
<span class="t-juanname">摩訶僧祇律卷第十四</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>