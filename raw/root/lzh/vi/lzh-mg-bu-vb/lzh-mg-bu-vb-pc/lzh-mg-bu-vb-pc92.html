<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc92">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 92</span>
<span class="mirror-right">波夜提九十二</span> </h1>
</div>
<p>
<a class="sc" id="1"></a>
佛住舍衛城。廣說如上。爾時六群
<a class="t" id="t0395c21"></a>
比丘半月說波羅提木叉時。說四事時默然。
<a class="t" id="t0395c22"></a>
說十三事時瞋。三十事時語。九十二波夜提
<a class="t" id="t0395c23"></a>
時便起。作是言。長老。此是世尊說耶。世尊
<a class="t" id="t0395c24"></a>
在何處說。若我久在世者。如是事比所聞轉
<a class="t" id="t0395c25"></a>
多。此便是法母更生禁戒遂滋。諸比丘聞是
<a class="t" id="t0395c26"></a>
語慚愧。以是因緣。往白世尊。佛言。呼六群比
<a class="t" id="t0395c27"></a>
丘來。來已佛具問上事。汝實爾不。答言實爾
<a class="t" id="t0395c28"></a>
佛語六群比丘。此是惡事如來欲饒益故。為
<a class="t" id="t0395c29"></a>
諸弟子制戒。半月說波羅提木叉。汝云何嫌
<a class="t" id="t0396a01"></a>
遮此非法非律非如佛教。不可以是長養善
<a class="t" id="t0396a02"></a>
法。佛告諸比丘依止舍衛城住者。皆悉令集
<a class="t" id="t0396a03"></a>
以十利故。與諸比丘制戒。乃至已聞者當重
<a class="t" id="t0396a04"></a>
聞。若比丘半月說波羅提木叉時。作是言。我
<a class="t" id="t0396a05"></a>
今始知是法。入修多羅。半月波羅提木叉中
<a class="t" id="t0396a06"></a>
說。諸比丘知彼比丘本。若二若三說波羅提
<a class="t" id="t0396a07"></a>
木叉中坐。況復多彼比丘不以不知故。得脫
<a class="t" id="t0396a08"></a>
隨所犯罪。如法治應呵言。長老汝失善利。半
<a class="t" id="t0396a09"></a>
月說波羅提木叉時。汝不尊重不一心念。不
<a class="t" id="t0396a10"></a>
攝耳聽法呵已。波夜提。比丘者。如上說。半
<a class="t" id="t0396a11"></a>
月者。若十四日十五日。波羅提木叉者。十
<a class="t" id="t0396a12"></a>
二修多羅。說者。謂作是語。我今始知是法
<a class="t" id="t0396a13"></a>
半月波羅提木叉中攝。是比丘知彼若二若
<a class="t" id="t0396a14"></a>
三。說波羅提木叉中坐。況復多彼比丘不以
<a class="t" id="t0396a15"></a>
不知故無罪。隨所犯罪。如法如比尼治。應
<a class="t" id="t0396a16"></a>
呵言。長老。汝失善利。半月說波羅提木叉時。
<a class="t" id="t0396a17"></a>
汝不尊重。不一心念。不攝耳聽法呵已。波夜
<a class="t" id="t0396a18"></a>
提悔過。波夜提者。如上說。受具足已。應誦二
<a class="t" id="t0396a19"></a>
部比尼。若不能誦二部。當誦一部。若不能
<a class="t" id="t0396a20"></a>
誦一部。當廣誦五眾戒。若不能者當廣誦四眾
<a class="t" id="t0396a21"></a>
戒。若復不能者當廣誦三眾戒。若復不能者
<a class="t" id="t0396a22"></a>
當廣誦二眾戒。若復不能者當廣誦一眾戒
<a class="t" id="t0396a23"></a>
及偈。若布薩時廣說五眾戒。若復不能者當
<a class="t" id="t0396a24"></a>
廣誦四眾戒。若復不能者當廣誦三眾戒。若
<a class="t" id="t0396a25"></a>
復不能者當廣誦二眾戒。若復不能者當廣
<a class="t" id="t0396a26"></a>
誦一眾戒及偈。餘者僧常聞不誦者。越比尼
<a class="t" id="t0396a27"></a>
罪。僧中應使誦利者說。餘人專心聽。佛言。誦
<a class="t" id="t0396a28"></a>
波羅提木叉時。餘比丘不得坐禪及作餘業。
<a class="t" id="t0396a29"></a>
皆應專心共聽。若四事聽十三事不聽。越比
<a class="t" id="t0396b01"></a>
尼罪。十三事聽。二不定法不聽。越比尼罪。
<a class="t" id="t0396b02"></a>
二不定聽。三十事不聽。越比尼罪。三十事
<a class="t" id="t0396b03"></a>
聽。九十二事不聽。越比尼罪。九十二事聽。
<a class="t" id="t0396b04"></a>
四波羅提提舍尼不聽越比尼罪。四波羅
<a class="t" id="t0396b05"></a>
提提舍尼聽。眾學不聽。越比尼罪。眾學聽。
<a class="t" id="t0396b06"></a>
七滅諍不聽。越比尼罪。若中間隨不聽。隨
<a class="t" id="t0396b07"></a>
得越比尼罪。一切不聽。波夜提。此罪不得
<a class="t" id="t0396b08"></a>
趣向人悔過。當於眾中持戒有威德人所敬
<a class="t" id="t0396b09"></a>
難者。於前悔前人應呵言。長老。汝失善利半
<a class="t" id="t0396b10"></a>
月說波羅提木叉時。汝不尊重。不一心念。不
<a class="t" id="t0396b11"></a>
攝耳聽法呵已。波夜提悔過。是故說。</p>
<a class="t" id="t0396b12"></a>
<blockquote class="gatha">
<p>
食家入王宮　　鍼筒床二褥
<a class="t" id="t0396b13"></a>
<br>
坐具覆瘡衣　　雨衣如來衣
<a class="t" id="t0396b14"></a>
<br>
無根謗第十　　迴向遮布薩</p>
</blockquote>
<a class="t" id="t0396b15"></a>
<p>
<a class="t-linehead" id="t-linehead0396b15"></a>
第九跋渠竟。</p>
<a class="t" id="t0396b16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>