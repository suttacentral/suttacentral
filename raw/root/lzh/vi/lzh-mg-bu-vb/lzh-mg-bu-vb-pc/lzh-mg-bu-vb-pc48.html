<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc48">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 48</span>
<span class="mirror-right">波夜提四十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0368a14"></a>
佛住舍衛城。廣說如上。爾時阿利吒有沙
<a class="t" id="t0368a15"></a>
彌。字法與。作是言。長老。如來說法我解知
<a class="t" id="t0368a16"></a>
世尊說婬欲障道法。習婬法不能障道。時諸
<a class="t" id="t0368a17"></a>
比丘作是言。沙彌。汝莫謗世尊。謗世尊者不
<a class="t" id="t0368a18"></a>
善。汝不善取世尊說習婬法實障道。一諫二
<a class="t" id="t0368a19"></a>
諫三諫不止。諸比丘以是因緣。往白世尊。佛
<a class="t" id="t0368a20"></a>
語諸比丘。是法與沙彌作是語。如來說法我
<a class="t" id="t0368a21"></a>
解知。世尊說婬法障道。習婬不能障道。汝等
<a class="t" id="t0368a22"></a>
當屏處三諫。多人中三諫。僧中三諫。令捨此
<a class="t" id="t0368a23"></a>
事。屏處應問言。汝沙彌。實作是語。如來說法
<a class="t" id="t0368a24"></a>
我解知。世尊說習婬欲障道法。習婬法不能
<a class="t" id="t0368a25"></a>
障道。汝已三諫不止耶。答言。實爾。爾時屏處
<a class="t" id="t0368a26"></a>
應諫。沙彌。汝莫謗世尊。謗世尊者不善。汝不
<a class="t" id="t0368a27"></a>
善取世尊說習婬欲實障道。我今慈心諫汝。
<a class="t" id="t0368a28"></a>
欲饒益故。汝取我語。一諫已過餘二諫在。汝
<a class="t" id="t0368a29"></a>
捨此事不。若不捨應第二第三諫。亦復如是。
<a class="t" id="t0368b01"></a>
多人中三諫。亦復如是若不捨者。僧中應作
<a class="t" id="t0368b02"></a>
求聽羯磨。大德僧聽。是法與沙彌。作是言。如
<a class="t" id="t0368b03"></a>
來說法我解知。世尊說婬欲障道法。習婬欲
<a class="t" id="t0368b04"></a>
不能障道。已屏處三諫。多人中三諫而不捨。
<a class="t" id="t0368b05"></a>
若僧時到。僧今亦應三諫。令捨此事。僧中應
<a class="t" id="t0368b06"></a>
問。沙彌。汝實作是語。如來說法我解知。世尊
<a class="t" id="t0368b07"></a>
說婬欲障道法。習婬欲不能障道。已屏處三
<a class="t" id="t0368b08"></a>
諫。多人中三諫而不捨耶。答言。實爾。僧中
<a class="t" id="t0368b09"></a>
應作是諫。汝沙彌。莫謗世尊。謗世尊者不善
<a class="t" id="t0368b10"></a>
汝不善取習婬欲實障道。眾僧慈心諫汝。為
<a class="t" id="t0368b11"></a>
饒益故。汝當取僧語。一諫已過餘二諫在。汝
<a class="t" id="t0368b12"></a>
當捨此事。若不捨第二第三亦如是諫。猶故
<a class="t" id="t0368b13"></a>
不捨。諸比丘以是因緣。往白世尊。佛告諸比
<a class="t" id="t0368b14"></a>
丘。是法與沙彌作如是言。世尊說婬欲障道
<a class="t" id="t0368b15"></a>
法。我解知習婬欲不能障道法。已屏處三諫。
<a class="t" id="t0368b16"></a>
多人中三諫。僧中三諫不捨者。應驅令出眾。
<a class="t" id="t0368b17"></a>
驅出已往。至六群比丘所。見已讚言。善來。與
<a class="t" id="t0368b18"></a>
非時漿。與房舍與床褥臥具。與衣<span class="gaiji">鉢<!--gaiji,缽,1[金*本],2&#x9262;,3-->
</span>病瘦醫
<a class="t" id="t0368b19"></a>
藥。沙彌得是種種供給已。到祇洹門前。語諸
<a class="t" id="t0368b20"></a>
比丘言。長老等。驅我出眾。謂我更不能得住
<a class="t" id="t0368b21"></a>
處。我今乃更得梵行人共住。與我房舍床褥
<a class="t" id="t0368b22"></a>
臥具。共我法食味食。與我衣<span class="gaiji">鉢<!--gaiji,缽,1[金*本],2&#x9262;,3-->
</span>病瘦醫藥。諸
<a class="t" id="t0368b23"></a>
長老。若早驅我者。我當早得如是樂住。諸比
<a class="t" id="t0368b24"></a>
丘聞是語已。心不悅。即以是事。往白世尊。佛
<a class="t" id="t0368b25"></a>
言。呼六群比丘來。來已佛問六群比丘。汝實
<a class="t" id="t0368b26"></a>
爾不。答言。實爾。佛告六群比丘。此是惡事。
<a class="t" id="t0368b27"></a>
汝云何知沙彌惡見不捨。眾僧如法驅出。汝
<a class="t" id="t0368b28"></a>
云何共住法食味食。此非法非律。非如佛教。
<a class="t" id="t0368b29"></a>
不可以是長養善法。佛告諸比丘。依止舍衛
<a class="t" id="t0368c01"></a>
城住者。皆悉令集。以十利故。與諸比丘制
<a class="t" id="t0368c02"></a>
戒。乃至已聞者當重聞若沙彌作如是言。如
<a class="t" id="t0368c03"></a>
來說婬欲障道法我解知。習婬欲不能障道。
<a class="t" id="t0368c04"></a>
諸比丘應諫沙彌作是言。汝沙彌莫謗世尊。
<a class="t" id="t0368c05"></a>
謗世尊者不善。世尊說習婬欲實障道。汝捨
<a class="t" id="t0368c06"></a>
此惡見。諸比丘諫是沙彌。故不捨者。應如是
<a class="t" id="t0368c07"></a>
第二第三諫。若捨者善。若不捨諸比丘應作
<a class="t" id="t0368c08"></a>
是言。從今日汝沙彌不應言。佛是我師。亦不
<a class="t" id="t0368c09"></a>
得共比丘三宿。汝去不得此中住。若比丘知
<a class="t" id="t0368c10"></a>
沙彌惡見不捨驅出。未作如法誘喚畜養。共
<a class="t" id="t0368c11"></a>
食共同室住。波夜提。沙彌者。如法與沙彌等。
<a class="t" id="t0368c12"></a>
世尊者。一切良福田一切智人一切見人。法
<a class="t" id="t0368c13"></a>
者。佛所說佛所印可。佛所說者。佛自說。印
<a class="t" id="t0368c14"></a>
可者。諸弟子說佛印可。說者。句句分別解
<a class="t" id="t0368c15"></a>
說。知者。是等智知。障道法者。五欲眼見色
<a class="t" id="t0368c16"></a>
愛念。心悅生欲著。如是耳鼻舌身細滑。亦如
<a class="t" id="t0368c17"></a>
是。習者。行此事。不障道者。不障初禪二禪
<a class="t" id="t0368c18"></a>
三禪四禪四無色定。不障須陀洹果斯陀含
<a class="t" id="t0368c19"></a>
果。阿那含果阿羅漢果。諸比丘者。若一人。若
<a class="t" id="t0368c20"></a>
多人若僧。是沙彌者。如法與沙彌等。謗世
<a class="t" id="t0368c21"></a>
尊者。不實取不善取。三諫者。若一人。若眾多
<a class="t" id="t0368c22"></a>
人。若僧。諫捨者善。若不捨者應驅出。比丘
<a class="t" id="t0368c23"></a>
者。如上說。知者。若自知若從他聞。驅出者。
<a class="t" id="t0368c24"></a>
驅出僧伽藍。沙彌者。如法與沙彌等。未作如
<a class="t" id="t0368c25"></a>
法者。未捨惡見。僧未聽入畜者。與依止養者。
<a class="t" id="t0368c26"></a>
與衣<span class="gaiji">鉢<!--gaiji,缽,1[金*本],2&#x9262;,3-->
</span>疾病醫藥。共食者。法食味食。共住者。
<a class="t" id="t0368c27"></a>
共一僧伽藍住。同室者。共一覆一障。波夜
<a class="t" id="t0368c28"></a>
提者。如上說。若沙彌為和尚阿闍梨所嫌。比
<a class="t" id="t0368c29"></a>
丘不得誘呼共住。我當與汝衣<span class="gaiji">鉢<!--gaiji,缽,1[金*本],2&#x9262;,3-->
</span>醫藥。當教
<a class="t" id="t0369a01"></a>
汝經。若彼知是沙彌。因此還俗者。得軟語
<a class="t" id="t0369a02"></a>
誘取。誘取已。應語沙彌言。和尚阿闍梨恩重
<a class="t" id="t0369a03"></a>
難報。汝當還彼目下。若驅不驅想。越毘尼
<a class="t" id="t0369a04"></a>
罪。不驅驅想。越毘尼罪。驅驅想。波夜提。不
<a class="t" id="t0369a05"></a>
驅不驅想無罪。是故說。</p>
<a class="t" id="t0369a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>