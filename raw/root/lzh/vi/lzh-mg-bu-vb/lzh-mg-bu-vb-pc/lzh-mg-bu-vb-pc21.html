<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc21">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 21</span>
<span class="mirror-right">波夜提二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0345c23"></a>
佛住舍衛城。廣說如上。爾時長老比丘次第
<a class="t" id="t0345c24"></a>
教誡比丘尼。時難陀優波難陀不得次第教
<a class="t" id="t0345c25"></a>
誡。自相謂言。諸長老比丘悉次第教誡比
<a class="t" id="t0345c26"></a>
丘尼。我等不得次第教誡。我等今當自先往
<a class="t" id="t0345c27"></a>
教誡即作是念。我當依誰次第而去當依大
<a class="t" id="t0345c28"></a>
目揵連次第而去。彼尊者有大神力。脫不可
<a class="t" id="t0345c29"></a>
者或捉我等遠擲他方世界。當依尊者大迦
<a class="t" id="t0346a01"></a>
葉次第而去。彼尊者有大威德若不合理或
<a class="t" id="t0346a02"></a>
能在大眾中摧辱我等。尊者舍利弗柔軟和
<a class="t" id="t0346a03"></a>
雅。當依其次。作是念已即依其次。清旦著衣
<a class="t" id="t0346a04"></a>
往詣比丘尼精舍。作如是言諸姊妹和集。我
<a class="t" id="t0346a05"></a>
等來相教誡。時諸比丘尼即集眾。彼難陀比
<a class="t" id="t0346a06"></a>
丘多聞辯才善能說法。即為比丘尼眾隨宜
<a class="t" id="t0346a07"></a>
說法。時尊者舍利弗教誡時到。著衣詣比丘
<a class="t" id="t0346a08"></a>
尼門屋下住。聞說法聲。時諸比丘尼遙見尊
<a class="t" id="t0346a09"></a>
者舍利弗。以恭敬法故不起迎逆。時尊者舍
<a class="t" id="t0346a10"></a>
利弗見是事已。即作是念。我今為不斷法故。
<a class="t" id="t0346a11"></a>
即還往詣佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛知而
<a class="t" id="t0346a12"></a>
故問舍利弗。汝已教誡比丘尼耶。答言。不
<a class="t" id="t0346a13"></a>
教誡世尊。佛言何故。舍利弗以上因緣具白
<a class="t" id="t0346a14"></a>
世尊。佛言。呼難陀優波難陀來。即呼來已。
<a class="t" id="t0346a15"></a>
佛問難陀優波難陀。汝實爾不。答言。實爾世
<a class="t" id="t0346a16"></a>
尊佛言汝云何僧不差而教誡比丘尼。此非
<a class="t" id="t0346a17"></a>
法非律不如佛教。不可以是長養善法。佛告
<a class="t" id="t0346a18"></a>
諸比丘。依止舍衛城住者皆悉令集。以十利
<a class="t" id="t0346a19"></a>
故為諸比丘制戒。乃至已聞者當重聞。若比
<a class="t" id="t0346a20"></a>
丘僧不差而教誡比丘尼者。波夜提。比丘
<a class="t" id="t0346a21"></a>
者如上說。不差者僧不作羯磨名不差。十二
<a class="t" id="t0346a22"></a>
事不成就者不名為差。眾不成就。白不成就。
<a class="t" id="t0346a23"></a>
作羯磨不成就亦名不差。教誡者若阿毘曇
<a class="t" id="t0346a24"></a>
若毘尼。波夜提者如上說。若比丘僧不差。教
<a class="t" id="t0346a25"></a>
誡比丘尼者。波夜提。是故說。</p>
<a class="t" id="t0346a26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>