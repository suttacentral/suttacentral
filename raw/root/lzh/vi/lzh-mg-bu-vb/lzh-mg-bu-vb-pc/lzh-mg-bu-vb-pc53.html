<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc53">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 53</span>
<span class="mirror-right">波夜提五十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0373b25"></a>
佛住舍衛城。廣說如上。爾時尊者阿難名字
<a class="t" id="t0373b26"></a>
吉具足。性吉具足。家吉具足。此三事故。為世
<a class="t" id="t0373b27"></a>
人所重。每至吉日。若入新舍嫁娶穿耳時。恒
<a class="t" id="t0373b28"></a>
先請阿難。時有一家。請尊者阿難食。有一外
<a class="t" id="t0373b29"></a>
道出家人。黑色青眼大腹。來阿難所索食。阿
<a class="t" id="t0373c01"></a>
難即與手掬噉已。以手拭身而去。復有一外
<a class="t" id="t0373c02"></a>
道來。問言。汝何處得食。答言。我從此剃髮居
<a class="t" id="t0373c03"></a>
士邊得。阿難聞此語已心不悅。後來乞者不
<a class="t" id="t0373c04"></a>
與。阿難以是因緣。往白世尊。佛語阿難。此人
<a class="t" id="t0373c05"></a>
不識思分。從今日不聽自手與無衣外道出
<a class="t" id="t0373c06"></a>
家人食。</p>
<a class="t" id="t0373c07"></a>
<p>
<a class="sc" id="2"></a>
<a class="t-linehead" id="t-linehead0373c07"></a>
復次佛住舍衛城。廣說如上。爾時世尊四月
<a class="t" id="t0373c08"></a>
一剃髮。世人聞佛剃髮故。送種種供養。時
<a class="t" id="t0373c09"></a>
世飢儉。有五百人。常隨世尊乞殘食。佛問阿
<a class="t" id="t0373c10"></a>
難。有殘食不。答言有餅。佛言。分與乞食
<a class="t" id="t0373c11"></a>
人。阿難即付人人與一番。中有外道出家
<a class="t" id="t0373c12"></a>
女。阿難捉餅與。時兩番相著去。彼得已共
<a class="t" id="t0373c13"></a>
在一處食。作是言。此餅乃極美好。但恨少
<a class="t" id="t0373c14"></a>
止得一番耳。得兩番者。作是言。我得兩
<a class="t" id="t0373c15"></a>
番。得一番者言。阿難故當是汝婿何故獨與
<a class="t" id="t0373c16"></a>
汝兩番。阿難聞已不悅。以是因緣具白世
<a class="t" id="t0373c17"></a>
尊。佛言。從今日不聽自手與無衣外道出家
<a class="t" id="t0373c18"></a>
男女食。諸比丘白佛言。云何是外道不知恩
<a class="t" id="t0373c19"></a>
分。佛言。不但今日不知恩分。過去世時已曾
<a class="t" id="t0373c20"></a>
如是。如仙人獼猴本生經中廣說。佛告諸比
<a class="t" id="t0373c21"></a>
丘。依止舍衛城住者盡集。以十利故。與諸
<a class="t" id="t0373c22"></a>
比丘制戒。乃至已聞者當重聞。若比丘無衣
<a class="t" id="t0373c23"></a>
外道出家男女自手與食波夜提。比丘者如
<a class="t" id="t0373c24"></a>
上說。無衣者。若無衣入有衣出。有衣入無衣
<a class="t" id="t0373c25"></a>
出。有衣入有衣出。無衣入無衣出。出家者。外
<a class="t" id="t0373c26"></a>
道出家不蘭迦葉。乃至尼揵子。自手者。若
<a class="t" id="t0373c27"></a>
手與手受器與器受。食者。五正食。五雜正食。
<a class="t" id="t0373c28"></a>
與者。波夜提。波夜提者。如上說。若比丘父母
<a class="t" id="t0373c29"></a>
兄弟姊妹。在外道中出家來者。亦不得自手
<a class="t" id="t0374a01"></a>
與食。當使淨人與食。若無淨人者。語令自取
<a class="t" id="t0374a02"></a>
食。若恐外道噉盡者。應語言。授與我來。得
<a class="t" id="t0374a03"></a>
已應隨意減取已。若著床机地上應語言。汝
<a class="t" id="t0374a04"></a>
自取食。若是親里外道。作是嫌言。汝今便作
<a class="t" id="t0374a05"></a>
旃陀羅。遇我比丘。應答言。汝出家不得處世
<a class="t" id="t0374a06"></a>
尊制戒。如是汝若食者便食。若不食者隨意。
<a class="t" id="t0374a07"></a>
若比丘使外道作時。亦不得自手與食。當使
<a class="t" id="t0374a08"></a>
淨人與。若無淨人如上法與。若外道來索米
<a class="t" id="t0374a09"></a>
<span class="gaiji">［米＊番］<!--gaiji,,1[米*番],2&#x42A9;,3-->
</span>汁飯汁漿。亦不得自手與。若外道從眾僧
<a class="t" id="t0374a10"></a>
中乞食不得自手與。當放地與。若外道有信
<a class="t" id="t0374a11"></a>
心。欲供養比丘。爾時亦不得自手與飲食。
<a class="t" id="t0374a12"></a>
得使外道作飲食。得使授食。食已殘者與。與
<a class="t" id="t0374a13"></a>
法如上說。是故說。</p>
<a class="t" id="t0374a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>