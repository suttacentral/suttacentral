<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc72">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 72</span>
<span class="mirror-right">波夜提七十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0383c23"></a>
佛住舍衛城。廣說如上。爾時舍衛毘舍離二
<a class="t" id="t0383c24"></a>
國有嫌。年年互相抄伐。時毘舍離人來舍
<a class="t" id="t0383c25"></a>
衛。抄劫人民得物去。還入本界生安隱想。解
<a class="t" id="t0383c26"></a>
仗止息。舍衛王作是念。我為國王。應<span class="gaiji">却<!--gaiji,卻,1[去*ㄗ],2&#x5374;,3-->
</span>
<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>
<a class="t" id="t0383c27"></a>
敵安民。云何使賊劫掠人物。即<span class="gaiji">勅<!--gaiji,敕,1[束*力],2&#x52C5;,3-->
</span>將士。仰汝
<a class="t" id="t0383c28"></a>
追捕必使擒獲。若不得者不足空還。將士念
<a class="t" id="t0383c29"></a>
言。王教嚴重事應宜速。即集兵眾尋蹤掩
<a class="t" id="t0384a01"></a>
襲。時舍衛比丘安居竟。欲詣毘舍離。諸比
<a class="t" id="t0384a02"></a>
丘失道。墮彼賊中。賊便驚愕。問比丘。比丘汝
<a class="t" id="t0384a03"></a>
是何人。答言我出家人何道出家。答言。釋種
<a class="t" id="t0384a04"></a>
出家。問言。大德。汝欲那去。答言。欲向毘舍
<a class="t" id="t0384a05"></a>
離失道到此。即示其道。時比丘問賊長壽。汝
<a class="t" id="t0384a06"></a>
欲何去。答言。向毘舍離。比丘復言。當共作
<a class="t" id="t0384a07"></a>
伴。彼即答言。我等是賊劫奪他物。徑涉榛
<a class="t" id="t0384a08"></a>
木行不擇路。汝是善人。云何隨我。此是直道
<a class="t" id="t0384a09"></a>
可從是去。比丘復請願。將我去勿復令我重
<a class="t" id="t0384a10"></a>
遭失道。賊答如初。如是至三語。言未竟追捕
<a class="t" id="t0384a11"></a>
尋至。合捉比丘。將至王所。作如是言。大王此
<a class="t" id="t0384a12"></a>
是群賊。王言。先將比丘來。來已王言。汝出家
<a class="t" id="t0384a13"></a>
人。云何作賊。比丘答言。我非是賊。何故相
<a class="t" id="t0384a14"></a>
隨。比丘以上事具向王說。王言。遣比丘去。將
<a class="t" id="t0384a15"></a>
此賊來來已。問賊言。此出家人是汝伴不。
<a class="t" id="t0384a16"></a>
答言。非伴。何故相隨。賊以上事具向王說。王
<a class="t" id="t0384a17"></a>
言。將賊去。更喚比丘來。來已。王問比丘。汝
<a class="t" id="t0384a18"></a>
出家人。云何作賊妄語欺官。望得脫耶。賊道
<a class="t" id="t0384a19"></a>
汝是伴。何以言非。比丘答如初。王即教<span class="gaiji">勅<!--gaiji,敕,1[束*力],2&#x52C5;,3-->
</span>禁
<a class="t" id="t0384a20"></a>
官放比丘去。賊如法治罪。便取五百群賊。著
<a class="t" id="t0384a21"></a>
迦毘羅華鬘。打鼓搖鈴四交道頭。唱喚而
<a class="t" id="t0384a22"></a>
出。欲將殺之。賊大啼哭。佛知而故問。比丘
<a class="t" id="t0384a23"></a>
是何等眾多人聲。比丘答言。世尊。是五百群
<a class="t" id="t0384a24"></a>
賊。被王教令。將欲殺之是其聲耳。佛告阿
<a class="t" id="t0384a25"></a>
難。汝往語王。汝是人王當慈民如子。云何
<a class="t" id="t0384a26"></a>
一時殺五百人。阿難受教。即詣王所。具說佛
<a class="t" id="t0384a27"></a>
語。王言。尊者阿難。我知是事若殺一人罪
<a class="t" id="t0384a28"></a>
報甚多。況復五百人。但是賊數數來壞我聚
<a class="t" id="t0384a29"></a>
落抄掠人民。若世尊能使是人不復作賊者。
<a class="t" id="t0384b01"></a>
可放令活。阿難即還以王所說具白佛。佛語
<a class="t" id="t0384b02"></a>
阿難。更往語王。王但放去。我能令此人從今
<a class="t" id="t0384b03"></a>
日後更不作賊。阿難受教已。先到刑處。語監
<a class="t" id="t0384b04"></a>
殺者言。是諸罪人世尊已救。未可便殺。復語
<a class="t" id="t0384b05"></a>
賊言。汝能出家不。賊言。尊者我本若出家不
<a class="t" id="t0384b06"></a>
遭此苦。今甚願樂。何由可得。阿難即至王所。
<a class="t" id="t0384b07"></a>
作是言世尊語王。我能令此人從今日後更
<a class="t" id="t0384b08"></a>
不作賊。王即<span class="gaiji">勅<!--gaiji,敕,1[束*力],2&#x52C5;,3-->
</span>監官。可原生命。且未解縛。送
<a class="t" id="t0384b09"></a>
詣世尊。佛自放之。爾時世尊欲度彼人故。在
<a class="t" id="t0384b10"></a>
露地坐。賊遙見佛繫縛自解。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="t0384b11"></a>
住一面。佛觀其宿緣隨順說法。布施持戒行
<a class="t" id="t0384b12"></a>
業報應。苦習盡道。四真諦法。即於是時得須
<a class="t" id="t0384b13"></a>
陀洹道。問言。汝等樂出家不。答言世尊。我等
<a class="t" id="t0384b14"></a>
先若出家不遭此苦。唯願今者度我出家。佛
<a class="t" id="t0384b15"></a>
言。善來比丘。作是語時。五百群賊舉身被服
<a class="t" id="t0384b16"></a>
變為三衣。自然<span class="gaiji">鉢<!--gaiji,缽,1[金*本],2&#x9262;,3-->
</span>器威儀庠序。如似百歲舊
<a class="t" id="t0384b17"></a>
比丘。皆成羅漢。諸比丘白佛言。世尊。云何五
<a class="t" id="t0384b18"></a>
百群賊蒙世尊恩自然解脫。佛言。不但今日
<a class="t" id="t0384b19"></a>
蒙我解脫。過去世時已曾蒙我。如獼猴本生
<a class="t" id="t0384b20"></a>
經中廣說。佛告諸比丘。依止舍衛城住者。皆
<a class="t" id="t0384b21"></a>
悉令集。以十利故。為諸比丘制戒。乃至已聞
<a class="t" id="t0384b22"></a>
者當重聞。若比丘與賊期共道行。乃至聚落
<a class="t" id="t0384b23"></a>
間。波夜提。比丘者。如上說。賊者。劫盜。期者。
<a class="t" id="t0384b24"></a>
若今日明日一月半月。道者。三由延。二由延。一
<a class="t" id="t0384b25"></a>
由延。一拘盧舍。半拘盧舍。乃至聚落。波夜
<a class="t" id="t0384b26"></a>
提。波夜提者。如上說。不得與賊共期道行。若
<a class="t" id="t0384b27"></a>
比丘欲行時。當求車伴人伴。賊相貌有三事
<a class="t" id="t0384b28"></a>
可知香色莊嚴。香者。在曠野中食熟肉生肉
<a class="t" id="t0384b29"></a>
氣色者。常恐怖色。莊嚴者。終日結束面黑髮
<a class="t" id="t0384c01"></a>
黃兇惡。似閻羅人。是三種名為賊相不應共
<a class="t" id="t0384c02"></a>
行。若賊詐稱作好人著好衣服。到空<span class="gaiji">逈<!--gaiji,迥,1[這-言+向],2&#x9008;,3-->
</span>處。
<a class="t" id="t0384c03"></a>
展轉相語。今日當入是聚落。破壞牆壁劫奪
<a class="t" id="t0384c04"></a>
財物。不問沙門婆羅門。一切盡取。當知是賊
<a class="t" id="t0384c05"></a>
是時不得。即便捨離。且隨順去。若近聚落方
<a class="t" id="t0384c06"></a>
便捨去。若賊覺者應語長壽。我正到此耳。若
<a class="t" id="t0384c07"></a>
與賊共期道行。波夜提。與女賊共行。亦如是。
<a class="t" id="t0384c08"></a>
與偷金賊共行。波夜提。與叛負債人共行。
<a class="t" id="t0384c09"></a>
越毘尼罪。是故說。</p>
<a class="t" id="t0384c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>