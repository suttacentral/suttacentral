<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc47">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 47</span>
<span class="mirror-right">波夜提四十七</span> </h1>
</div>
<a class="juannumber" id="juan-18"></a>
<a class="t" id="t0367c06"></a>
<a class="t" id="t0367c07"></a>
<a class="t" id="t0367c08"></a>
<p class="suttainfo">
<span class="t-juanname">摩訶僧祇律卷第十八</span>
<a class="t" id="t0367c09"></a>
<a class="t" id="t0367c10"></a><br>
<span class="t-byline">東晉天竺三藏佛陀跋陀羅
<a class="t" id="t0367c11"></a>
共法顯譯
<a class="t" id="t0367c12"></a>
</span><br>
<span class="t-headname">明單提九十二事法之七</span></p>
<a class="t" id="t0367c13"></a>
<p>
<a class="sc" id="1"></a>
<a class="t-linehead" id="t-linehead0367c13"></a>
佛住舍衛城。廣說如上。時阿利吒比丘不捨
<a class="t" id="t0367c14"></a>
惡見。眾僧作舉羯磨已。往尊者難陀優波難
<a class="t" id="t0367c15"></a>
陀所。見已讚言善來。即起迎與小床坐洗足
<a class="t" id="t0367c16"></a>
水。與塗足油非時漿。與房舍床褥臥具。共法
<a class="t" id="t0367c17"></a>
食味食。阿利吒比丘到祇洹精舍門前。語諸
<a class="t" id="t0367c18"></a>
比丘言。長老。汝等與阿利吒比丘。作舉羯磨。
<a class="t" id="t0367c19"></a>
謂更無住處耶。我乃更得諸梵行比丘共住。
<a class="t" id="t0367c20"></a>
與我房舍床褥臥具。共我法食味食。汝等早
<a class="t" id="t0367c21"></a>
舉我者。當早得如是好住處。諸比丘聞是語
<a class="t" id="t0367c22"></a>
已。慚愧不樂。即以是因緣。往白世尊。佛言。
<a class="t" id="t0367c23"></a>
呼難陀等來。來已佛問難陀。汝等實爾不。答
<a class="t" id="t0367c24"></a>
言。實爾世尊。佛言。此是惡事。汝云何知眾僧
<a class="t" id="t0367c25"></a>
作舉羯磨已。復共法食味食。此非法非律。非
<a class="t" id="t0367c26"></a>
如佛教。不可以是長養善法。佛告諸比丘。依
<a class="t" id="t0367c27"></a>
止舍衛城住者。皆悉令集。以十利故與諸
<a class="t" id="t0367c28"></a>
比丘制戒。乃至已聞者當重聞。若比丘知比
<a class="t" id="t0367c29"></a>
丘作惡見不捨。僧作舉羯磨。若未作如法共
<a class="t" id="t0368a01"></a>
食共同室住波夜提。比丘者如上說。知者若
<a class="t" id="t0368a02"></a>
自知若從他人聞。惡見者如阿利吒等謗契
<a class="t" id="t0368a03"></a>
經。未作如法者。僧未與解舉擯羯磨。共食者。
<a class="t" id="t0368a04"></a>
共法食味食。共住者同界。同室者共同一覆
<a class="t" id="t0368a05"></a>
一障。波夜提者。如上說。若有一比丘為和
<a class="t" id="t0368a06"></a>
上阿闍梨所嫌。比丘不得誘引。言我與汝衣
<a class="t" id="t0368a07"></a>
<span class="gaiji">鉢<!--gaiji,缽,1[金*本],2&#x9262;,3-->
</span>疾病醫藥床褥臥具。汝當在我邊住。受經
<a class="t" id="t0368a08"></a>
誦經。若觀彼比丘因緣。若是必當捨戒就俗
<a class="t" id="t0368a09"></a>
者。得誘取。誘取已。當教言。汝當知。和上阿
<a class="t" id="t0368a10"></a>
闍梨其恩甚重難報。汝應還彼目下住無罪。
<a class="t" id="t0368a11"></a>
舉不舉想共住共食。越比尼罪。不舉舉想
<a class="t" id="t0368a12"></a>
共住共食。越毘尼罪。舉舉想。波夜提。不舉不
<a class="t" id="t0368a13"></a>
舉想無罪。是故說。</p>
<a class="t" id="t0368a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>