<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc45">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 45</span>
<span class="mirror-right">波夜提四十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0366b28"></a>
佛住舍衛城。廣說如上爾時優波難陀是難
<a class="t" id="t0366b29"></a>
陀弟。語難陀共行弟子。作如是言共汝入聚
<a class="t" id="t0366c01"></a>
落。到彼當與汝美飲食。我若作非威儀事。汝
<a class="t" id="t0366c02"></a>
勿向人說。我是汝叔父。此中應如卅事中廣
<a class="t" id="t0366c03"></a>
說乃至語難陀言。汝弟子云何在梵行人前
<a class="t" id="t0366c04"></a>
說我過。難陀即嫌弟子。汝是弊物。云何在梵
<a class="t" id="t0366c05"></a>
行人前說我弟過。諸比丘以是因緣。往白世
<a class="t" id="t0366c06"></a>
尊。佛言。呼優波難陀來。來已佛問。汝實爾
<a class="t" id="t0366c07"></a>
不。答言。實爾。佛語優波難陀。此是惡事。汝
<a class="t" id="t0366c08"></a>
云何語比丘作是言。共汝入聚落。到彼當與
<a class="t" id="t0366c09"></a>
汝美食。到已發遣令還。從今日後不聽遣還。
<a class="t" id="t0366c10"></a>
佛告諸比丘。依止舍衛城住者皆悉令集。
<a class="t" id="t0366c11"></a>
以十利故。與諸比丘制戒。乃至已聞者當重
<a class="t" id="t0366c12"></a>
聞若比丘語比丘。作如是言。共入聚落到彼
<a class="t" id="t0366c13"></a>
當與汝食。若自與若使人與。後欲驅去。作是
<a class="t" id="t0366c14"></a>
言。汝去。我共汝住共語不樂我獨住獨語樂。
<a class="t" id="t0366c15"></a>
作是因緣。不異驅者波夜提。比丘者如上說。
<a class="t" id="t0366c16"></a>
聚落者。如上盜戒中說。後不與者。自不與。又
<a class="t" id="t0366c17"></a>
不使人與。作是言。長老。汝去。我共汝住共語
<a class="t" id="t0366c18"></a>
不樂。我獨住獨語樂。驅者波夜提。波夜提者
<a class="t" id="t0366c19"></a>
如上說。欲道中作非威儀事。即精舍中留者
<a class="t" id="t0366c20"></a>
越毘尼罪。欲道中作非威儀。道中遣還者越
<a class="t" id="t0366c21"></a>
毘尼罪。欲聚落中作非威儀事。聚落中遣者
<a class="t" id="t0366c22"></a>
波夜提。不得將去已驅還。若力不能得。二人
<a class="t" id="t0366c23"></a>
食得遣還無罪。若能得二人食應共食。若為
<a class="t" id="t0366c24"></a>
取藥呼醫師遣者無罪。若不能得者。應時發
<a class="t" id="t0366c25"></a>
遣。若有請食處。應遣請食處食。若無請食處。
<a class="t" id="t0366c26"></a>
精舍中有食者。遣還精舍中食。若無精食無
<a class="t" id="t0366c27"></a>
精舍中食得。語言。長老。汝自行求食。若彼
<a class="t" id="t0366c28"></a>
作非威儀事。視瞻不端。發遣者無罪。若作熏
<a class="t" id="t0366c29"></a>
<span class="gaiji">鉢<!--gaiji,缽,1[金*本],2&#x9262;,3-->
</span>染衣事。發遣者無罪。驅比丘者波夜提。驅
<a class="t" id="t0367a01"></a>
比丘尼者偷蘭遮。驅學戒尼沙彌沙彌尼者
<a class="t" id="t0367a02"></a>
越毘尼罪。下至俗人越毘尼心悔。是故說。</p>
<a class="t" id="t0367a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>