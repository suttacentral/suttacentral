<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc20">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 20</span>
<span class="mirror-right">波夜提二十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0345a29"></a>
佛住拘睒彌廣說如上。爾時尊者闡陀勸化
<a class="t" id="t0345b01"></a>
作房。時闡陀集覆屋具。草木竹等辦已。往
<a class="t" id="t0345b02"></a>
語覆屋師言。我眾事已辦。與我覆屋覆屋
<a class="t" id="t0345b03"></a>
人言阿闍梨與我食直作價。爾時闡陀隨其
<a class="t" id="t0345b04"></a>
價直而斷與之。時作人即往詣屋所。闡陀語
<a class="t" id="t0345b05"></a>
作人此是覆屋具覆屋人言。覆屋有三種厚
<a class="t" id="t0345b06"></a>
薄不同。欲作何等覆闡陀言。汝用問三種厚
<a class="t" id="t0345b07"></a>
薄為現所有草盡當用覆覆屋人言。當有齊
<a class="t" id="t0345b08"></a>
限。那得盡用。如是至三屋師復言一切世間
<a class="t" id="t0345b09"></a>
皆有法限。如法限者世所稱讚。闡陀言。但盡
<a class="t" id="t0345b10"></a>
用覆。何須多言。師如其言盡用覆之。草多
<a class="t" id="t0345b11"></a>
厚故繫縛不禁。始得時雨悉皆斷解。如華
<a class="t" id="t0345b12"></a>
開敷竟夜被雨衣<span class="gaiji">鉢<!--gaiji,缽,1[金*本],2&#x9262;,3-->
</span>盡濕。闡陀清旦往到屋
<a class="t" id="t0345b13"></a>
師所作如是言。汝云何為我覆屋。乃至如是。
<a class="t" id="t0345b14"></a>
覆屋人言。何以故。闡陀言。竟夜被雨衣<span class="gaiji">鉢<!--gaiji,缽,1[金*本],2&#x9262;,3-->
</span>盡
<a class="t" id="t0345b15"></a>
濕。覆屋人言。我先不語阿闍梨。覆屋有三種
<a class="t" id="t0345b16"></a>
厚薄不同。乃至隨語一切盡與闡陀言。汝當
<a class="t" id="t0345b17"></a>
更為我覆覆屋人言。更與我食直作價。闡陀
<a class="t" id="t0345b18"></a>
言。價直汝先已得。屋師言。先已得者先已
<a class="t" id="t0345b19"></a>
作訖。若欲更作者價三倍於先。乃至闡陀自
<a class="t" id="t0345b20"></a>
恃王力。強使更覆而不與直。闡陀復自遶其
<a class="t" id="t0345b21"></a>
房苦言呵責。時有行人。屋師語言。諸人看
<a class="t" id="t0345b22"></a>
是沙門釋子恃王力勢。強使我作而不與直
<a class="t" id="t0345b23"></a>
行人即嫌。云何釋子恃王勢力。強使人作而
<a class="t" id="t0345b24"></a>
不與價。甚為不可。自遶其屋猶如盤馬傷
<a class="t" id="t0345b25"></a>
殺生草。此敗壞人何道之有。諸比丘以是因
<a class="t" id="t0345b26"></a>
緣具白世尊。佛言。呼闡陀來。即呼來已佛
<a class="t" id="t0345b27"></a>
問闡陀。汝實爾不。答言實爾。佛告闡陀。此
<a class="t" id="t0345b28"></a>
是惡事。非法非律不如佛教。不可以是長養
<a class="t" id="t0345b29"></a>
善法。佛告諸比丘。依止拘睒彌住者盡悉令
<a class="t" id="t0345c01"></a>
集。以十利故為諸比丘制戒。乃至已聞者當
<a class="t" id="t0345c02"></a>
重聞。若比丘作大房施戶牖。經營齊再三覆。
<a class="t" id="t0345c03"></a>
當於少草地中住。若過者波夜提。比丘者如
<a class="t" id="t0345c04"></a>
上說。作者若自作若使人作。大者過量。房者
<a class="t" id="t0345c05"></a>
世尊所聽。作戶者通人出入處。牖者通明處。
<a class="t" id="t0345c06"></a>
經營者教語指授。覆者有十種。若草若<span class="gaiji">埿<!--gaiji,泥,1[泥/土],2&#x57FF;,3-->
</span>若
<a class="t" id="t0345c07"></a>
板若石灰若阿槃頭國。覆摩竭提國。拘睒彌
<a class="t" id="t0345c08"></a>
國。山國。恭敬國覆。藏語國覆再三者。非五六
<a class="t" id="t0345c09"></a>
極齊三。少草地者少生草處。波夜提者如上
<a class="t" id="t0345c10"></a>
說。雇覆屋人斷價時。當如實價不得高下。應
<a class="t" id="t0345c11"></a>
語作人言汝若如是知覆。當與如是價若不
<a class="t" id="t0345c12"></a>
如是知覆。不與如是價。如是要令分明。三
<a class="t" id="t0345c13"></a>
處分已。比丘作是念。當作方便持草木竹往
<a class="t" id="t0345c14"></a>
彼。彼若見我當疾好覆屋師見已好不好。得
<a class="t" id="t0345c15"></a>
波夜提。如是作方便。欲使屋師見故。往禮拜
<a class="t" id="t0345c16"></a>
和上阿闍梨。受經誦讀。若經行若入聚落。
<a class="t" id="t0345c17"></a>
屋師見我已當疾好覆。見已好不好。俱得波
<a class="t" id="t0345c18"></a>
夜提如是一切作方便。得波夜提。若不作方
<a class="t" id="t0345c19"></a>
便。往見已為好疾覆無罪。是故說。</p>
<a class="t" id="t0345c20"></a>
<blockquote class="gatha">
<p>
種子及異語　　嫌責露地敷
<a class="t" id="t0345c21"></a>
<br>
內敷并牽出　　先敷置重閣
<a class="t" id="t0345c22"></a>
<br>
虫水作大房　　第二跋渠竟</p>
</blockquote>
<a class="t" id="t0345c23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>