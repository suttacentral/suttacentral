<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc50">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 50</span>
<span class="mirror-right">波夜提五十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0369c18"></a>
佛住王舍城。廣說如上。爾時韋提希子阿闍
<a class="t" id="t0369c19"></a>
世王十五日月盛滿時。洗浴塗身著新淨衣。
<a class="t" id="t0369c20"></a>
與諸群臣在正殿上。時王語一大臣言。今是
<a class="t" id="t0369c21"></a>
月盛滿日。我等當詣何處沙門婆羅門。能得
<a class="t" id="t0369c22"></a>
長養善根處。大臣答言。不蘭迦葉在王舍城
<a class="t" id="t0369c23"></a>
中。是大沙門亦有大眾。王應往彼能長養善
<a class="t" id="t0369c24"></a>
根。王默然不答。復有一臣言。是薩遮尼乾子
<a class="t" id="t0369c25"></a>
在王舍城中。是大沙門。可往詣彼能長養善
<a class="t" id="t0369c26"></a>
根。如是一一大臣是外道弟子者。各各稱讚
<a class="t" id="t0369c27"></a>
其師。皆言。應往詣彼能長養善根。爾時耆舊
<a class="t" id="t0369c28"></a>
童子在阿闍世王後。執蓋而侍。王告童子。眾
<a class="t" id="t0369c29"></a>
人皆語。汝何故默然不言。今月盛滿應詣何
<a class="t" id="t0370a01"></a>
處。得長養善根。童子白王。世尊今在我菴婆
<a class="t" id="t0370a02"></a>
羅園中。與千二百五十比丘共在彼住。若往
<a class="t" id="t0370a03"></a>
彼者。可長養善根。王即可其所言。便告耆舊
<a class="t" id="t0370a04"></a>
童子。汝速嚴駕五百牸象。一一象上載一夫
<a class="t" id="t0370a05"></a>
人。時耆舊童子即如教嚴駕。嚴駕訖往白王
<a class="t" id="t0370a06"></a>
言。嚴駕已辦。宜知是時。時阿闍世王與五
<a class="t" id="t0370a07"></a>
百夫人。夜半時執炬燈明前後圍繞。出王舍
<a class="t" id="t0370a08"></a>
城。詣菴婆羅園。欲到園門時。諸比丘皆悉
<a class="t" id="t0370a09"></a>
坐禪。王即悚然。顧謂童子。汝云。有千二百五
<a class="t" id="t0370a10"></a>
十比丘在。汝園中云何如是大眾寂然無聲。
<a class="t" id="t0370a11"></a>
汝將無欺誑我耶。童子報言。實不欺王但當
<a class="t" id="t0370a12"></a>
直前。童子即指示言。此大堂中燃燈明處。
<a class="t" id="t0370a13"></a>
世尊當中坐。威德特尊巍巍無上。猶如牛王
<a class="t" id="t0370a14"></a>
在牛群中。如師子王在眾獸中。如雪山六牙
<a class="t" id="t0370a15"></a>
白象王在象群中。猶如恒河深淵澄靜無聲。
<a class="t" id="t0370a16"></a>
大眾默然亦復如是。又如大海無量水歸。世
<a class="t" id="t0370a17"></a>
尊大眾功德無量亦復如是。爾時阿闍世王
<a class="t" id="t0370a18"></a>
小復前行。下乘步進至佛所遶佛大眾三匝
<a class="t" id="t0370a19"></a>
而住。語童子言。世尊大眾寂然清淨功德成
<a class="t" id="t0370a20"></a>
就。願使我子優陀夷跋陀功德成就。亦得如
<a class="t" id="t0370a21"></a>
是。佛告大王。隨所求願皆當得之。時王敷座。
<a class="t" id="t0370a22"></a>
請佛令坐。佛語大王自坐佛自有座。時王頭
<a class="t" id="t0370a23"></a>
面禮佛足。禮佛足已<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面白佛言。世尊。
<a class="t" id="t0370a24"></a>
欲有所問。唯願聽許。佛告大王。恣所欲問。當
<a class="t" id="t0370a25"></a>
為汝說。王白佛言。世尊。此中種種工師於佛
<a class="t" id="t0370a26"></a>
法中出家。可現世得沙門果不。如現法沙門
<a class="t" id="t0370a27"></a>
果經中廣說。爾時說法經久。諸夫人著寶瓔
<a class="t" id="t0370a28"></a>
珞重故。各各解置座前。時阿闍世王有殺父
<a class="t" id="t0370a29"></a>
罪故。心常驚怖。聞城中鼓聲吹貝聲象聲馬
<a class="t" id="t0370b01"></a>
聲。王大怖畏。即告諸夫人。可還入城。可還
<a class="t" id="t0370b02"></a>
入城。夫人去速忘不取瓔珞。還宮中已。到
<a class="t" id="t0370b03"></a>
明清旦。王大夫人欲著瓔珞求覓不得。著衣
<a class="t" id="t0370b04"></a>
人言。昨來倉卒恐忘在彼。如是諸夫人皆云
<a class="t" id="t0370b05"></a>
忘瓔珞。如是眾多若白王者王或嫌責。爾時
<a class="t" id="t0370b06"></a>
有青衣白王言。諸夫人昨夜還速多忘瓔珞。
<a class="t" id="t0370b07"></a>
時有外道婆羅門。是王師共王在坐。即語王
<a class="t" id="t0370b08"></a>
言。若忘在彼諸沙門皆當藏去。假令往求會
<a class="t" id="t0370b09"></a>
不可得。時王遣可信人。試往推求。見佛大眾
<a class="t" id="t0370b10"></a>
儼然而坐。及見諸夫人瓔珞悉在本處。日光
<a class="t" id="t0370b11"></a>
照曜光焰赫然。即收持還。具以白王。王大歡
<a class="t" id="t0370b12"></a>
喜言。佛諸沙門真良福田。無貪無欲。特可信
<a class="t" id="t0370b13"></a>
者。無過是眾。願常在我國中。我當盡形供養。
<a class="t" id="t0370b14"></a>
王即告諸夫人。是汝瓔珞各各還取。不得雜
<a class="t" id="t0370b15"></a>
亂競取好者。諸比丘聞王外道師作是語。以
<a class="t" id="t0370b16"></a>
是因緣。往白世尊。佛告諸比丘。寶悉現在不
<a class="t" id="t0370b17"></a>
取。已生人謗。況復取者。從今日後不聽取
<a class="t" id="t0370b18"></a>
寶。</p>
<a class="t" id="t0370b19"></a>
<p>
<a class="sc" id="2"></a>
<a class="t-linehead" id="t-linehead0370b19"></a>
復次佛住毘舍離。廣說如上。爾時梨昌童子
<a class="t" id="t0370b20"></a>
著雜寶腰帶。價直千萬。乘駟馬車出城遊戲。
<a class="t" id="t0370b21"></a>
寶帶重滑不覺墮地。時有比丘。從後而來。見
<a class="t" id="t0370b22"></a>
寶帶在地。即呼言。童子童子。取汝寶帶。車聲
<a class="t" id="t0370b23"></a>
響故。童子不聞。是比丘恐後人得故。在邊立
<a class="t" id="t0370b24"></a>
住。童子前行乃覺失帶。即駝車還。遙見比丘。
<a class="t" id="t0370b25"></a>
即便問言。汝於後來。頗見帶不。比丘答言。
<a class="t" id="t0370b26"></a>
我見有帶。向遙喚汝。汝自不聞。童子即復問
<a class="t" id="t0370b27"></a>
言。為在何處。答言在此童子即前取帶。帶腰
<a class="t" id="t0370b28"></a>
已。便捉比丘痛打手<span class="gaiji">脚<!--gaiji,腳,1[腳-谷+去],2&#x811A;,3-->
</span>令熟。種種嫌罵言。若
<a class="t" id="t0370b29"></a>
我不還者。汝持帶去。諸比丘以是因緣。往白
<a class="t" id="t0370c01"></a>
世尊。佛言。不取已生過患。況當取者。</p>
<a class="t" id="t0370c02"></a>
<p>
<a class="sc" id="3"></a>
<a class="t-linehead" id="t-linehead0370c02"></a>
復次佛住毘舍離。廣說如上。爾時比丘在蘇
<a class="t" id="t0370c03"></a>
河上脫衣洗浴。時有梨車童子。亦詣河浴即
<a class="t" id="t0370c04"></a>
脫耳環。以衣覆上。入水而浴浴已上岸著衣
<a class="t" id="t0370c05"></a>
忘環而去。比丘後出見此耳環。即遙呼言。童
<a class="t" id="t0370c06"></a>
子童子。耳環在地。童子去疾不聞其喚。行漸
<a class="t" id="t0370c07"></a>
漸遠覺耳無環。即便還覓。遙問比丘言。見
<a class="t" id="t0370c08"></a>
我耳環不。比丘答言。耳環在此。我向見已。即
<a class="t" id="t0370c09"></a>
遙喚汝。但汝去疾不聞喚聲。時童子言。今在
<a class="t" id="t0370c10"></a>
何處。答言。在此童子即取耳環。著已捉比丘
<a class="t" id="t0370c11"></a>
反覆熟打罵言。如是如是。子我若不來。汝
<a class="t" id="t0370c12"></a>
當持我環去。諸比丘以是因緣。往白世尊。佛
<a class="t" id="t0370c13"></a>
告諸比丘。不取寶已生過患。況復取者。</p>
<a class="t" id="t0370c14"></a>
<p>
<a class="sc" id="4"></a>
<a class="t-linehead" id="t-linehead0370c14"></a>
復次佛住迦維羅衛國釋氏尼俱律樹園。廣
<a class="t" id="t0370c15"></a>
說如上。時有釋子飯諸比丘。與諸宗親共行
<a class="t" id="t0370c16"></a>
食。著金釧重行食不便。即脫釧置比丘<span class="gaiji">脚<!--gaiji,腳,1[腳-谷+去],2&#x811A;,3-->
</span>邊
<a class="t" id="t0370c17"></a>
而作是言。此釧置阿闍梨足邊。比丘食已。捨
<a class="t" id="t0370c18"></a>
起後人見之。即便持去。是釋子行食訖已。即
<a class="t" id="t0370c19"></a>
便還歸。忘不取釧還家已。乃覺無釧。便還本
<a class="t" id="t0370c20"></a>
處求索不見。即復覓所寄比丘見已白言。阿
<a class="t" id="t0370c21"></a>
闍梨。還我向所寄釧。比丘答言。我憶汝寄釧
<a class="t" id="t0370c22"></a>
故在本處。我不取來。釋子言。我寄不得所而
<a class="t" id="t0370c23"></a>
失此釧。心中不悅。即往佛所。頭面禮足。即
<a class="t" id="t0370c24"></a>
白佛言。我向以釧寄某比丘。不為掌視而今
<a class="t" id="t0370c25"></a>
失之。佛為釋子隨順說法。示教利喜。發歡喜
<a class="t" id="t0370c26"></a>
心而去。去不久。佛言。呼彼比丘來。即呼來
<a class="t" id="t0370c27"></a>
已。佛問比丘。汝實爾不。答言。實爾。佛告比
<a class="t" id="t0370c28"></a>
丘。汝若受人寄者。當為掌視。若不為受者。當
<a class="t" id="t0370c29"></a>
言不受。汝云何受人寄物而不為掌。從今日
<a class="t" id="t0371a01"></a>
後聽園內。若寶若名寶。若自取。若使人取舉。
<a class="t" id="t0371a02"></a>
佛告諸比丘。依止迦維羅衛住者。皆悉令
<a class="t" id="t0371a03"></a>
集。以十利故。與諸比丘制戒。乃至已聞者
<a class="t" id="t0371a04"></a>
當重聞。若比丘若寶若名寶。園內若自取若
<a class="t" id="t0371a05"></a>
使人取。除餘時。波夜提。餘時者。比丘若寶若
<a class="t" id="t0371a06"></a>
名寶若自取若使人取。作是念。有主求者與。
<a class="t" id="t0371a07"></a>
是名餘時。比丘者。如上說。園內者。塔園內僧
<a class="t" id="t0371a08"></a>
園內。寶者。已成器。所謂天冠寶蓋瓔珞拂柄
<a class="t" id="t0371a09"></a>
寶屐如是等寶所成器也。名寶者。錢金銀真
<a class="t" id="t0371a10"></a>
珠琉璃珂貝珊瑚琥珀頗<span class="gaiji">瓈<!--gaiji,璃,1[王*黎],2&#x74C8;,3-->
</span>。赤寶銅赤銅鉛
<a class="t" id="t0371a11"></a>
錫白鑞鐵等。取者。淨者得自手取。若不淨者
<a class="t" id="t0371a12"></a>
使淨人取。波夜提者如上說。餘時者若塔園
<a class="t" id="t0371a13"></a>
內。若僧園內。若見有寶若名寶。若淨者自取。
<a class="t" id="t0371a14"></a>
若不淨者使人取舉。作是念。有主求。當與作
<a class="t" id="t0371a15"></a>
如是念不異。若佛生時。大會得道時。轉法輪
<a class="t" id="t0371a16"></a>
時。阿難羅<span class="gaiji">睺<!--gaiji,,1[目*侯],2&#x777A;,3-->
</span>羅大會時。爾時諸人若忘衣及
<a class="t" id="t0371a17"></a>
嚴身具種種諸物。比丘忘衣<span class="gaiji">鉢<!--gaiji,缽,1[金*本],2&#x9262;,3-->
</span>等物。若比丘
<a class="t" id="t0371a18"></a>
見者當取。取應唱令。問此是誰物。若是主者
<a class="t" id="t0371a19"></a>
與。若無識者應懸著柱上顯現處。令人見之。
<a class="t" id="t0371a20"></a>
若有人言此是我物。應問言。汝何處失。答相
<a class="t" id="t0371a21"></a>
應者應與。若無人識者應停。至三月已。若
<a class="t" id="t0371a22"></a>
塔園中得者。即作塔用。若僧園中得者。當作
<a class="t" id="t0371a23"></a>
四方僧物用。若是貴重物。寶瓔珞金銀者。
<a class="t" id="t0371a24"></a>
爾時不得露現。唱令得寶。比丘應審諦數看。
<a class="t" id="t0371a25"></a>
有何相貌。然後乃舉。若有人來問我忘寶物
<a class="t" id="t0371a26"></a>
有見者不。比丘爾時應問。汝何處忘。汝寶有
<a class="t" id="t0371a27"></a>
何相貌。若不相應者應語言。此僧伽藍廣大。
<a class="t" id="t0371a28"></a>
汝為可廣求。若相應者應出寶示言。長壽此
<a class="t" id="t0371a29"></a>
是汝物不。若言是。比丘不得於一人前與。應
<a class="t" id="t0371b01"></a>
集眾多人教言汝歸依佛法僧。若世尊不制
<a class="t" id="t0371b02"></a>
戒者。汝眼看猶不可得。若言我此寶邊更有
<a class="t" id="t0371b03"></a>
餘物。應言。長壽。我正得此。更不見餘物。應
<a class="t" id="t0371b04"></a>
語言汝是惡人。汝但得此已為過多。云何方
<a class="t" id="t0371b05"></a>
欲更索餘物謗人。若世尊不制戒者。汝不見
<a class="t" id="t0371b06"></a>
此物。若如是猶復不了者。應將至優婆塞邊。
<a class="t" id="t0371b07"></a>
應作是言。我本正得此物。盡以還歸。而今
<a class="t" id="t0371b08"></a>
方見誣謗。爾時優婆塞應罵言。如是如是。子
<a class="t" id="t0371b09"></a>
汝得此物已。為過多而今反謗比丘。汝但去。
<a class="t" id="t0371b10"></a>
我當與汝。作對料理此事。若無有人來者。
<a class="t" id="t0371b11"></a>
至三年如上隨所得處。當界用之。若比丘
<a class="t" id="t0371b12"></a>
入聚落。見地遺物不應取。若有人取與比丘。
<a class="t" id="t0371b13"></a>
得受與者。即是施主故無罪。若比丘入聚落。
<a class="t" id="t0371b14"></a>
見有遺衣物。或風吹來者不得。便作糞掃
<a class="t" id="t0371b15"></a>
衣想取。若曠路無人見有衣物應取。若見衣
<a class="t" id="t0371b16"></a>
上有寶。應以<span class="gaiji">脚<!--gaiji,腳,1[腳-谷+去],2&#x811A;,3-->
</span>躡斷棄之持去。去時不應隱
<a class="t" id="t0371b17"></a>
藏。應露捉使人見之。若衣上有穢污。為人所
<a class="t" id="t0371b18"></a>
賤者。得覆以持去。若取時不覺衣裏有寶物
<a class="t" id="t0371b19"></a>
者。還至住處。見已應與淨人。知掌作醫藥
<a class="t" id="t0371b20"></a>
直。若出聚落時。若道中見衣。衣上有久塵
<a class="t" id="t0371b21"></a>
土當取。取已不得覆藏。當露現持去。若有主
<a class="t" id="t0371b22"></a>
逐比丘應語。長壽。何故走。答言。我失衣。應
<a class="t" id="t0371b23"></a>
言。此是汝衣不。若言是者應還。應作是教言。
<a class="t" id="t0371b24"></a>
汝當歸佛法僧。若世尊不制戒者。汝設見此
<a class="t" id="t0371b25"></a>
衣。亦不可得。若故壞僧坊。欲更治掘地起
<a class="t" id="t0371b26"></a>
基。得寶藏者。若淨人不可信者。應當白王王
<a class="t" id="t0371b27"></a>
言。此物應入我。我今施比丘作功德。即名
<a class="t" id="t0371b28"></a>
施主。若已用半半在。王言。汝何以用我物。若
<a class="t" id="t0371b29"></a>
已用者止。在者送來。比丘應送在者還。王若
<a class="t" id="t0371c01"></a>
言何以用我物。盡送來。比丘已用物者。應用
<a class="t" id="t0371c02"></a>
僧物還。若僧無物應乞物還。若言已用者止。
<a class="t" id="t0371c03"></a>
功德屬我。即名彼用。若治故塔得金銀寶
<a class="t" id="t0371c04"></a>
物。若淨人不可信者。當白王。淨人可信者
<a class="t" id="t0371c05"></a>
得取。停至三年。三年已應用。作塔事種種用。
<a class="t" id="t0371c06"></a>
若王家覺問比丘言。汝此中得寶藏不。應答
<a class="t" id="t0371c07"></a>
言得。若已用者應答言得。已用作此塔。王言
<a class="t" id="t0371c08"></a>
已作者止。此功德屬我。若已用半半在者。王
<a class="t" id="t0371c09"></a>
言已用者止。在者歸我。在者應與王。若王言
<a class="t" id="t0371c10"></a>
汝不知地中寶物。應屬我耶。汝何以用盡還
<a class="t" id="t0371c11"></a>
我來。比丘爾時應以塔物還。若塔無物者。應
<a class="t" id="t0371c12"></a>
為塔乞物還。若王問言。佛法戒律中云何。比
<a class="t" id="t0371c13"></a>
丘應答言。佛法中若塔地中得物。即作塔用。
<a class="t" id="t0371c14"></a>
若僧地中得物。即作僧用。王若言從佛法用
<a class="t" id="t0371c15"></a>
者無罪。若寶藏上有鐵券姓名。若彼王問。諸
<a class="t" id="t0371c16"></a>
大德見寶藏上有如是姓名不。比丘應答言
<a class="t" id="t0371c17"></a>
見。已用。作塔成。若彼言此是我家先人物。汝
<a class="t" id="t0371c18"></a>
何以用。用者應還我。若言已作塔成者。功
<a class="t" id="t0371c19"></a>
德屬我無罪。若已用半半在者還我。比丘爾
<a class="t" id="t0371c20"></a>
時應還在者。若言汝何以用我家先人物。一
<a class="t" id="t0371c21"></a>
切盡還我來。爾時應盡還。若塔有物應用還。
<a class="t" id="t0371c22"></a>
若無者乞還。若言此先人物。先人已死。此功
<a class="t" id="t0371c23"></a>
德即屬彼者無罪。作新僧伽藍。作新塔得物
<a class="t" id="t0371c24"></a>
亦復如是。是故說。</p>
<a class="t" id="t0371c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>