<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc41">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 41</span>
<span class="mirror-right">波夜提四十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0362b25"></a>
佛住舍衛城祇樹給孤獨園。爾時世人篤信
<a class="t" id="t0362b26"></a>
恭敬尊重。供養衣食床臥病瘦醫藥。爾時出
<a class="t" id="t0362b27"></a>
家外道亦在舍衛城。世人不恭敬供養尊重
<a class="t" id="t0362b28"></a>
衣食床臥病瘦醫藥。時有眾多出家外道。集
<a class="t" id="t0362b29"></a>
論議堂作如是論。是沙門瞿曇住舍衛城祇
<a class="t" id="t0362c01"></a>
樹給孤獨園。世人深信恭敬尊重。供養衣食
<a class="t" id="t0362c02"></a>
床臥病瘦醫藥。我等不得尊重供養衣食床
<a class="t" id="t0362c03"></a>
臥病瘦醫藥。誰能往沙門瞿曇法中出家修
<a class="t" id="t0362c04"></a>
梵行。誦習彼法已。還我法中我等展轉相教。
<a class="t" id="t0362c05"></a>
亦當還得供養。與彼無異。時外道作如是論
<a class="t" id="t0362c06"></a>
已。皆言。須深摩者於我眾中最為第一。可遣
<a class="t" id="t0362c07"></a>
到沙門瞿曇法中出家受彼律儀還來入此。
<a class="t" id="t0362c08"></a>
時彼外道語須深摩。作如是言。沙門瞿曇在
<a class="t" id="t0362c09"></a>
祇桓精舍。多人供養尊重。我等不得此利。
<a class="t" id="t0362c10"></a>
汝今可往沙門瞿曇法中出家修梵行。受誦
<a class="t" id="t0362c11"></a>
彼經已。還我法中展轉相教。亦當還得供養
<a class="t" id="t0362c12"></a>
與彼無異。須深摩聞是語已。出舍衛城。往
<a class="t" id="t0362c13"></a>
祇桓精舍。精舍門間。見有諸比丘經行坐禪。
<a class="t" id="t0362c14"></a>
須深摩即往諸比丘所。共相問訊。在一面坐。
<a class="t" id="t0362c15"></a>
作是言。我本是外道。今欲於如來法中出家
<a class="t" id="t0362c16"></a>
受具足。此中應作何等。諸比丘答言。若本是
<a class="t" id="t0362c17"></a>
外道。欲於如來法中出家者。當試之四月。
<a class="t" id="t0362c18"></a>
四月過已。得諸比丘意者。當與出家。時須深
<a class="t" id="t0362c19"></a>
摩即受教行四月。過已得諸比丘意。便與受
<a class="t" id="t0362c20"></a>
具足。受具足已。往世尊所。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一
<a class="t" id="t0362c21"></a>
面。爾時有眾多比丘。來到佛所。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>
<a class="t" id="t0362c22"></a>
住一面。作是言。我已得證。我生已盡。梵行已
<a class="t" id="t0362c23"></a>
立。更不受後有。說是語已。頭面禮佛足而
<a class="t" id="t0362c24"></a>
退。是諸比丘。去未久須深摩頭面禮佛足已。
<a class="t" id="t0362c25"></a>
詣彼比丘所。共相問訊。問訊已在一面坐。問
<a class="t" id="t0362c26"></a>
諸比丘言。長老。向在佛所自言我已得證。我
<a class="t" id="t0362c27"></a>
生已盡梵行已立。更不受後有。答言如是。
<a class="t" id="t0362c28"></a>
時須深摩復問言。長老。如是知如是見。得清
<a class="t" id="t0362c29"></a>
淨天眼。見眾生死此生彼。好色惡色善趣惡
<a class="t" id="t0363a01"></a>
趣。見眾生身行惡。口行惡。意行惡誹謗賢聖。
<a class="t" id="t0363a02"></a>
自行邪見。教人行邪見。身壞命終墮三惡道。
<a class="t" id="t0363a03"></a>
又見眾生身行善。口行善。意行善。自行正見。
<a class="t" id="t0363a04"></a>
教人行正見。身壞命終生於善處。天上人中。
<a class="t" id="t0363a05"></a>
如是過人清淨天眼。長老得不。答言不得復
<a class="t" id="t0363a06"></a>
問。尊者如是知如是見得宿命智。知過去一
<a class="t" id="t0363a07"></a>
生二生三生四生五生十生百生千生。乃至
<a class="t" id="t0363a08"></a>
劫成劫壞。名姓種族。死此生彼。死彼生此。
<a class="t" id="t0363a09"></a>
如是無數劫事。長老知不。答言不知。復問。離
<a class="t" id="t0363a10"></a>
色過色無色寂滅解脫身證具足住。是諸解
<a class="t" id="t0363a11"></a>
脫。長老得不。答言不得。須深摩言。向者所問
<a class="t" id="t0363a12"></a>
諸法皆言不得。云何於世尊前。自言我已得
<a class="t" id="t0363a13"></a>
證。我生已盡梵行已立。更不受後有。誰當信
<a class="t" id="t0363a14"></a>
者。諸比丘答言。長老。我是慧。解脫人。須深
<a class="t" id="t0363a15"></a>
摩言。所說簡略義相未現。可更廣說。比丘言。
<a class="t" id="t0363a16"></a>
雖義相未現。我自了知。慧解脫人。時須深摩
<a class="t" id="t0363a17"></a>
聞諸比丘語已。作是念。我當往詣世尊所。問
<a class="t" id="t0363a18"></a>
如是事。世尊有所解說我當受持。作是念已。
<a class="t" id="t0363a19"></a>
從坐起往詣佛所。頭面禮足。<span class="gaiji">却<!--gaiji,卻,1[去*ㄗ],2&#x5374;,3-->
</span>住一面具以上
<a class="t" id="t0363a20"></a>
事廣白世尊。是事云何。佛告須深摩。先法智
<a class="t" id="t0363a21"></a>
後比智。須深摩又白佛言。世尊所說隱略。我
<a class="t" id="t0363a22"></a>
猶未解。佛告須深摩。汝雖未解故。先法智後
<a class="t" id="t0363a23"></a>
比智。須深摩白佛言。善哉世尊。我猶未解。唯
<a class="t" id="t0363a24"></a>
願世尊。廣為我說。佛告須深摩。我還問汝。隨
<a class="t" id="t0363a25"></a>
汝所解答我。須深摩於意云何。緣生故有老
<a class="t" id="t0363a26"></a>
死不。答言如是世尊。佛言。善哉須深摩。於意
<a class="t" id="t0363a27"></a>
云何。無明緣故。生諸行不。答言如是。佛言。
<a class="t" id="t0363a28"></a>
善哉須深摩。於意云何。生緣滅故老死滅不。
<a class="t" id="t0363a29"></a>
乃至無明滅故諸行滅不。答言如是。善哉須
<a class="t" id="t0363b01"></a>
深摩。佛告須深摩。若比丘於此法中正觀正
<a class="t" id="t0363b02"></a>
知。所應得者。盡皆得不。答言如是。又問須深
<a class="t" id="t0363b03"></a>
摩。汝知緣生故有老死不。答言如是。緣無明
<a class="t" id="t0363b04"></a>
故有諸行不。答言如是。又問。生緣滅故老病
<a class="t" id="t0363b05"></a>
死憂悲苦惱盛陰滅不。答言如是。無明滅故
<a class="t" id="t0363b06"></a>
諸行滅不。答言如是。佛告須深摩。汝知如是
<a class="t" id="t0363b07"></a>
法者。汝得天眼宿命智諸解脫得不。答言。
<a class="t" id="t0363b08"></a>
不得世尊。佛告須深摩。汝自言知如是諸法
<a class="t" id="t0363b09"></a>
而復言不得。是諸功德誰當信者。須深摩白
<a class="t" id="t0363b10"></a>
佛言。世尊。我為無明惡邪所纏縛故。生如是
<a class="t" id="t0363b11"></a>
邪見。我從世尊所。廣聞正法滅惡邪見。得法
<a class="t" id="t0363b12"></a>
眼淨。須深摩即頭面禮佛足。胡跪合掌白佛
<a class="t" id="t0363b13"></a>
言。世尊。我於如來正法中。賊心出家。為偷法
<a class="t" id="t0363b14"></a>
故。世尊大慈唯願受我悔過。佛告須深摩。汝
<a class="t" id="t0363b15"></a>
癡如小兒。於佛正法中為偷法故。賊心出家。
<a class="t" id="t0363b16"></a>
我受汝悔過。佛告須深摩。譬如有人犯罪於
<a class="t" id="t0363b17"></a>
王。王使人裂解支節。刵劓耳鼻。鋸解刀
<a class="t" id="t0363b18"></a>
折。段段斫截。象蹈馬踏。如是種種若毒斷命。
<a class="t" id="t0363b19"></a>
汝於佛法中賊心出家。為偷法故罪過。於是
<a class="t" id="t0363b20"></a>
我受汝悔過。於賢聖法中得增長故。從今日
<a class="t" id="t0363b21"></a>
後勿復更作。以世尊度須深摩故。毘舍離栴
<a class="t" id="t0363b22"></a>
檀<span class="gaiji">鉢<!--gaiji,缽,1[金*本],2&#x9262;,3-->
</span>降伏外道。目連作神足故。人民倍生敬
<a class="t" id="t0363b23"></a>
信得利養。因是故諸外道橫作誹謗世尊。如
<a class="t" id="t0363b24"></a>
孫陀利經中廣說。佛未出世時。外道得種種
<a class="t" id="t0363b25"></a>
供養。佛既出世一切外道皆失利養。何以故。
<a class="t" id="t0363b26"></a>
知佛法深妙故。如孔雀鳥本生經中廣說。</p>
<a class="t" id="t0363b27"></a>
<p>
<a class="sc" id="2"></a>
<a class="t-linehead" id="t-linehead0363b27"></a>
爾時世尊厭世供養。還向舍衛城。到時著入
<a class="t" id="t0363b28"></a>
聚落衣。持<span class="gaiji">鉢<!--gaiji,缽,1[金*本],2&#x9262;,3-->
</span>入舍衛城。次行乞食。食已彷徉
<a class="t" id="t0363b29"></a>
經行。自收床褥不語眾僧及侍者。佛獨遊行
<a class="t" id="t0363c01"></a>
憍薩羅國。爾時諸比丘往阿難所。語阿難言。
<a class="t" id="t0363c02"></a>
長老。世尊食後彷徉經行已。自收床褥。不語
<a class="t" id="t0363c03"></a>
眾僧及侍者。佛獨遊行憍薩羅國。阿難答言。
<a class="t" id="t0363c04"></a>
長老。若如來應供正遍知食後彷徉經行。自
<a class="t" id="t0363c05"></a>
收床褥。不語諸比丘及侍者。獨遊行者欲求
<a class="t" id="t0363c06"></a>
寂靜故。諸比丘不應隨從。爾時世尊從憍薩
<a class="t" id="t0363c07"></a>
羅國。遊行到波利耶娑羅林賢樹下住。時五
<a class="t" id="t0363c08"></a>
百群象遊行。象王恒在後。得濁水殘草厭
<a class="t" id="t0363c09"></a>
患。群眾故亦復獨來。詣此樹下。象王既至
<a class="t" id="t0363c10"></a>
樹下。見佛已即以鼻拔草蹈地令平。以鼻盛
<a class="t" id="t0363c11"></a>
水灑地掩塵。又取軟草敷以為座。屈膝請佛
<a class="t" id="t0363c12"></a>
令坐。見佛坐已。即便請佛。三月供養。佛知
<a class="t" id="t0363c13"></a>
象王意。即受其請。佛因是事而說頌曰。</p>
<a class="t" id="t0363c14"></a>
<blockquote class="gatha">
<p>
獨善無憂　　如空野象　　樂戒學行
<a class="t" id="t0363c15"></a>
<br>
奚用伴為</p>
</blockquote>
<a class="t" id="t0363c16"></a>
<p>
<a class="t-linehead" id="t-linehead0363c16"></a>
爾時象王取好藕根。淨洗已授與世尊。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>