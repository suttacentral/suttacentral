<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc14">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 14</span>
<span class="mirror-right">波夜提十四</span> </h1>
</div>
<a class="t" id="t0341c14"></a>
<p>
<a class="sc" id="1"></a>
<a class="t-linehead" id="t-linehead0341c14"></a>
佛在跋祇國人間遊行。與比丘眾俱至一故
<a class="t" id="t0341c15"></a>
河邊。時諸捕魚人捉網捕魚。諸比丘見已白
<a class="t" id="t0341c16"></a>
佛言。世尊。是捕魚人不應作是事而勤作世
<a class="t" id="t0341c17"></a>
尊因諸比丘問已。即說偈言。</p>
<a class="t" id="t0341c18"></a>
<blockquote class="gatha">
<p>
已得難得身　　云何作諸惡
<a class="t" id="t0341c19"></a>
<br>
染愛著身故　　命終入惡道</p>
</blockquote>
<a class="t" id="t0341c20"></a>
<p>
<a class="sc" id="2"></a>
<a class="t-linehead" id="t-linehead0341c20"></a>
時捕魚人捉大網。沈石浮瓠順水而上。邊各
<a class="t" id="t0341c21"></a>
二百五十人。叫喚挽網向岸。諸比丘見已
<a class="t" id="t0341c22"></a>
白佛言。世尊此人若於佛法中如是精進者。
<a class="t" id="t0341c23"></a>
大得法利。爾時世尊。因事說偈言。</p>
<a class="t" id="t0341c24"></a>
<blockquote class="gatha">
<p>
所謂勤精進　　非名一切欲
<a class="t" id="t0341c25"></a>
<br>
謂能離眾惡　　以法自活命</p>
</blockquote>
<a class="t" id="t0341c26"></a>
<p>
<a class="sc" id="3"></a>
<a class="t-linehead" id="t-linehead0341c26"></a>
如迦毘羅本生經中廣說。爾時眾魚墮網中。
<a class="t" id="t0341c27"></a>
有一大魚。有百頭。頭頭各異。世尊見之便喚
<a class="t" id="t0341c28"></a>
其字。即應世尊。世尊問言。汝母在何處。答
<a class="t" id="t0341c29"></a>
言。某圊廁中作虫。佛言。此大魚。迦葉佛時作
<a class="t" id="t0342a01"></a>
三藏比丘。惡口故受雜類頭報。母受其利養
<a class="t" id="t0342a02"></a>
故作廁中虫。佛說此因緣。時五百人即止網
<a class="t" id="t0342a03"></a>
出家修道。皆得羅漢。住跋渠河邊。佛告阿難。
<a class="t" id="t0342a04"></a>
為此諸客比丘敷床座。乃至阿難白佛。願佛
<a class="t" id="t0342a05"></a>
安慰客比丘。佛告阿難。汝自不知我已入四
<a class="t" id="t0342a06"></a>
禪中安慰客比丘。爾時各在露地敷床褥欲
<a class="t" id="t0342a07"></a>
乞食。時至此諸比丘各以神力。有至北<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>單
<a class="t" id="t0342a08"></a>
越者三十三天者。龍王宮乞食者。床褥在露
<a class="t" id="t0342a09"></a>
地日炙風飄塵坌污穢。佛知而故問。諸比丘
<a class="t" id="t0342a10"></a>
以上因緣具白世尊。佛言。待此諸比丘來。來
<a class="t" id="t0342a11"></a>
已。佛問諸比丘。汝實爾不。答言。實爾。佛言。
<a class="t" id="t0342a12"></a>
從今日因汝為諸比丘制戒。佛告諸比丘。依
<a class="t" id="t0342a13"></a>
止跋渠河者皆悉令集。以十利故與諸比丘
<a class="t" id="t0342a14"></a>
制戒。乃至已聞者當重聞。若比丘僧住處。露
<a class="t" id="t0342a15"></a>
地臥床坐床褥枕。若自敷若使人敷。去時不
<a class="t" id="t0342a16"></a>
自舉不使人舉。波夜提。比丘者如上說僧住
<a class="t" id="t0342a17"></a>
處者。若阿練若住處。若聚落住處。臥床坐床
<a class="t" id="t0342a18"></a>
者。有十四種。團<span class="gaiji">脚<!--gaiji,腳,1[腳-谷+去],2&#x811A;,3-->
</span>臥床團<span class="gaiji">脚<!--gaiji,腳,1[腳-谷+去],2&#x811A;,3-->
</span>坐床。臥褥坐
<a class="t" id="t0342a19"></a>
褥開藤臥床開藤坐床。烏那陀臥床烏那陀
<a class="t" id="t0342a20"></a>
坐床。陀彌臥床陀彌坐床。褥者。劫貝褥毛毳
<a class="t" id="t0342a21"></a>
褥。氈褥迦尸褥。草褥。枕者。劫貝枕。毛毳枕。
<a class="t" id="t0342a22"></a>
氈枕。迦尸枕。敷者。若自敷若使人敷。去者
<a class="t" id="t0342a23"></a>
餘行。不舉者。不自舉不使人舉。波夜提。波夜
<a class="t" id="t0342a24"></a>
提者如上說。若欲露地說法者知床褥人敷床
<a class="t" id="t0342a25"></a>
褥已。若去離二十五肘不囑者波夜提罪。若二
<a class="t" id="t0342a26"></a>
人共知者一人欲行時。應囑第二人。第二人
<a class="t" id="t0342a27"></a>
欲行者。應待第一人還付囑已然後當去。若
<a class="t" id="t0342a28"></a>
敷床褥訖有後人來坐知敷人得捨去無罪。
<a class="t" id="t0342a29"></a>
若春月露地敷置。年少比丘坐上眠。即囑彼
<a class="t" id="t0342b01"></a>
比丘。若床上無比丘者。若比丘夜起大小行
<a class="t" id="t0342b02"></a>
觸僧床一一觸已捨去。隨所觸一一得波夜
<a class="t" id="t0342b03"></a>
提。若是床上有比丘者。即囑彼人無罪。若
<a class="t" id="t0342b04"></a>
僧知事人欲付床褥故。出著露地捨離二十
<a class="t" id="t0342b05"></a>
五肘。得波夜提。若受得僧床褥暴曬時。
<a class="t" id="t0342b06"></a>
捨去離二十五肘亦波夜提。若比丘病在露
<a class="t" id="t0342b07"></a>
處眠。弟子來禮師。若師起去弟子應舉覆處。
<a class="t" id="t0342b08"></a>
若有二人共坐一床。若上坐欲去時應囑下
<a class="t" id="t0342b09"></a>
坐。下坐欲去時應白上坐言。我欲去此床當
<a class="t" id="t0342b10"></a>
舉何處上坐若言。汝自去此床我自當舉。爾
<a class="t" id="t0342b11"></a>
時去無罪。若比丘為和上阿闍梨。敷床褥已
<a class="t" id="t0342b12"></a>
而去者越毘尼罪。若和上阿闍梨知為我敷。
<a class="t" id="t0342b13"></a>
去時應囑。若不囑去者越毘尼罪。二十五肘
<a class="t" id="t0342b14"></a>
者得極大<span class="gaiji">麁<!--gaiji,麤,1[色-巴+鹿],2&#x9E81;,3-->
</span>雨時不徹。兩重衣故也。若比丘
<a class="t" id="t0342b15"></a>
眾僧床上安形像。餘比丘來禮拜。手觸而不
<a class="t" id="t0342b16"></a>
舉者波夜提。若眾多比丘次第禮拜。手觸屬
<a class="t" id="t0342b17"></a>
最後者。或囑授非是屬。或屬非是囑授或
<a class="t" id="t0342b18"></a>
亦囑亦屬。或非囑非屬。囑而非屬者沙彌
<a class="t" id="t0342b19"></a>
是。屬而非囑者上座比丘是。亦囑亦屬者
<a class="t" id="t0342b20"></a>
下座比丘是。非囑非屬者俗人是。若大德
<a class="t" id="t0342b21"></a>
比丘多有弟子。為敷床褥。若師知為己敷。去
<a class="t" id="t0342b22"></a>
時應囑人舉不囑者得越毘尼罪。若眾僧床
<a class="t" id="t0342b23"></a>
褥在眾僧住處露地敷。去時不舉者得波夜
<a class="t" id="t0342b24"></a>
提。眾僧床褥在私住處露地敷。去時不舉越
<a class="t" id="t0342b25"></a>
毘尼。若私床褥在僧露地敷。去時不舉得
<a class="t" id="t0342b26"></a>
越毘尼罪。若私床褥在私露地敷。去時不舉
<a class="t" id="t0342b27"></a>
越毘尼罪僧床褥在白衣家敷。去時不舉者
<a class="t" id="t0342b28"></a>
越毘尼罪。若俗人床褥在露地敷去應語令
<a class="t" id="t0342b29"></a>
知。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>