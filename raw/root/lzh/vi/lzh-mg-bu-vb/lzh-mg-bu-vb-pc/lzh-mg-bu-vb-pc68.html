<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc68">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 68</span>
<span class="mirror-right">波夜提六十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0381b06"></a>
佛住毘舍離。廣說如上。時有一人其婦不可
<a class="t" id="t0381b07"></a>
意。瞋恚極打。便出婦。作是念。彼瞋不息。若
<a class="t" id="t0381b08"></a>
更打者定死無疑。今當走避。即便出門。見有
<a class="t" id="t0381b09"></a>
比丘乞食還欲出城。婦人即問言。阿闍梨欲
<a class="t" id="t0381b10"></a>
何處去。答言欲出城去。婦人言。我欲隨尊
<a class="t" id="t0381b11"></a>
去。比丘言。姊妹。此是王道何為見問。即隨後
<a class="t" id="t0381b12"></a>
去。其夫後作是念。我婦得打。或能走去。即入
<a class="t" id="t0381b13"></a>
不見其婦。即問餘人言。何處去。答言。適出隨
<a class="t" id="t0381b14"></a>
是道去。即從後逐見其婦。隨比丘後去。即
<a class="t" id="t0381b15"></a>
生瞋恚。作是罵言。弊惡沙門誘我婦去。便捉
<a class="t" id="t0381b16"></a>
比丘熟打。將詣斷事官所。作是言。此比丘誘
<a class="t" id="t0381b17"></a>
我婦去。斷事人言。一一將來撿問事實。即
<a class="t" id="t0381b18"></a>
問比丘。汝出家人云何將他婦走。答言。不
<a class="t" id="t0381b19"></a>
爾。何因相隨。答言。我乞食還欲出城去。婦
<a class="t" id="t0381b20"></a>
人問我。欲何處去。我答言。欲出城去。婦人
<a class="t" id="t0381b21"></a>
言。我欲隨出。我答言姊妹。此是王道何用見
<a class="t" id="t0381b22"></a>
問。事實如是。斷事人言。將比丘出。喚婦人
<a class="t" id="t0381b23"></a>
來。問言是沙門。偷汝去耶。答言不爾。何因相
<a class="t" id="t0381b24"></a>
隨。答言。夫主見打以夫瞋未息。復恐重打。因
<a class="t" id="t0381b25"></a>
懼失命故。是故避走遇見比丘。即問言。尊者
<a class="t" id="t0381b26"></a>
何處去。答言。我欲出城。我言。欲隨尊去。比
<a class="t" id="t0381b27"></a>
丘言。此是王道何用見問。事實如是。非彼所
<a class="t" id="t0381b28"></a>
偷。即遣婦人出。復呼比丘來。問言。汝出家
<a class="t" id="t0381b29"></a>
人偷他婦去。云何妄語。望得脫耶。向者女人
<a class="t" id="t0381c01"></a>
言。汝實偷汝何言不。比丘答言。不爾。復更重
<a class="t" id="t0381c02"></a>
問。答辭如初。遣比丘出。復喚女人問言。弊死
<a class="t" id="t0381c03"></a>
女人。棄夫逃走。妄語欺官望得脫耶向者比
<a class="t" id="t0381c04"></a>
丘言。實偷汝。汝何言不。答言。實不爾。如是
<a class="t" id="t0381c05"></a>
三問答辭如初。即留女人喚比丘來。對驗情
<a class="t" id="t0381c06"></a>
狀。觀望顏色知其虛實。答辭如初。官問比丘。
<a class="t" id="t0381c07"></a>
汝<span class="gaiji">鉢<!--gaiji,缽,1[金*本],2&#x9262;,3-->
</span>何以破。答言。破耳。衣何故裂壞。答言。
<a class="t" id="t0381c08"></a>
裂耳。肘膝何以傷破。答言。傷耳。婦瞋夫未
<a class="t" id="t0381c09"></a>
息。憐彼比丘受苦如是。而不語官。即向官說。
<a class="t" id="t0381c10"></a>
官聞是已。極大瞋恚。作如是言。弊惡罪人。汝
<a class="t" id="t0381c11"></a>
便是王更無餘人。即<span class="gaiji">勅<!--gaiji,敕,1[束*力],2&#x52C5;,3-->
</span>官人料理比丘給其
<a class="t" id="t0381c12"></a>
湯藥。與其衣<span class="gaiji">鉢<!--gaiji,缽,1[金*本],2&#x9262;,3-->
</span>。即取是人繫著獄中。籍家財
<a class="t" id="t0381c13"></a>
物沒入官庫。諸比丘以是因緣往白世尊。佛
<a class="t" id="t0381c14"></a>
語比丘。何處一切王家得是信心。此不與共
<a class="t" id="t0381c15"></a>
期過患。如是況復共期從。今日後不聽與。女
<a class="t" id="t0381c16"></a>
人共期道行。佛告諸比丘。依止毘舍離城住
<a class="t" id="t0381c17"></a>
者。皆悉令集。以十利故。為諸比丘制戒。乃至
<a class="t" id="t0381c18"></a>
已聞者當重聞。若比丘與女人共期道行。乃
<a class="t" id="t0381c19"></a>
至聚落中間。波夜提。比丘者。如上說。女人
<a class="t" id="t0381c20"></a>
者。若母若姊妹。若大若小。在家出家。共期
<a class="t" id="t0381c21"></a>
者。若今日若明日半月一月。道者。三由延
<a class="t" id="t0381c22"></a>
兩由延一由延半由延。一拘盧舍半拘盧舍。
<a class="t" id="t0381c23"></a>
乃至聚落中間者。波夜提。波夜提者。如上說。
<a class="t" id="t0381c24"></a>
若<span class="corr" title="[此&gt;比]">比</span>丘與女人共期道行經一一聚落中間。
<a class="t" id="t0381c25"></a>
一一波夜提。若還來者。亦一一波夜提。餘如
<a class="t" id="t0381c26"></a>
九十二第三跋渠中。與比丘尼共期。著道行
<a class="t" id="t0381c27"></a>
中廣說。此中以女人為異耳。是故說。</p>
<a class="t" id="t0381c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>