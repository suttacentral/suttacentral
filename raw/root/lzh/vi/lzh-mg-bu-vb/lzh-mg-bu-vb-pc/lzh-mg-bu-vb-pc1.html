<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc1">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 1</span>
<span class="mirror-right">波夜提一</span> </h1>
</div>
<a class="juannumber" id="juan-12"></a>
<a class="t" id="t0324c01"></a>
<a class="t" id="t0324c02"></a>
<p class="suttainfo">
<span class="t-juanname">摩訶僧祇律卷第十二</span>
<a class="t" id="t0324c03"></a>
<a class="t" id="t0324c04"></a><br>
<span class="t-byline">東晉天竺三藏佛陀跋陀羅
<a class="t" id="t0324c05"></a>
共法顯譯</span>
<a class="t" id="t0324c06"></a>
<br>
<span class="t-headname">明單提九十二事法之一</span></p>
<a class="t" id="t0324c07"></a>
<p>
<a class="sc" id="1"></a>
<a class="t-linehead" id="t-linehead0324c07"></a>
佛住舍衛城。廣說如上。爾時眾僧集在一處。
<a class="t" id="t0324c08"></a>
欲作羯磨。長老尸利耶婆不來。即遣使往呼
<a class="t" id="t0324c09"></a>
言。長老眾僧集。欲作法事。尸利耶婆念言。正
<a class="t" id="t0324c10"></a>
當為我故作羯磨耳。即心生畏怖不得止而
<a class="t" id="t0324c11"></a>
來。來已諸比丘問言。長老。汝犯僧伽婆尸沙
<a class="t" id="t0324c12"></a>
耶。答言犯。彼心生歡喜。作是念。諸梵行。人
<a class="t" id="t0324c13"></a>
於我邊舉可懺悔事。非不可治事。白眾僧
<a class="t" id="t0324c14"></a>
言。聽我小出。諸比丘於後作是言。此比丘
<a class="t" id="t0324c15"></a>
多端不定出去已。須臾當作妄語。應三過定
<a class="t" id="t0324c16"></a>
實問之。是尸利耶婆出已。作是念。我何故無
<a class="t" id="t0324c17"></a>
事而受是罪。此諸比丘恒數數治我罪。我
<a class="t" id="t0324c18"></a>
今不應受是罪。今寧妄語眾僧。當治我妄語
<a class="t" id="t0324c19"></a>
罪。雖治故輕諸比丘。即呼尸利耶婆入。入已
<a class="t" id="t0324c20"></a>
問言。汝犯僧伽婆尸沙罪耶。答言。不犯。諸比
<a class="t" id="t0324c21"></a>
丘問言。汝向者何故言犯。答言。眾僧向者欲
<a class="t" id="t0324c22"></a>
使我犯。是故我答言。犯耳。我今不憶有罪。諸
<a class="t" id="t0324c23"></a>
比丘以是因緣。具白世尊。佛言。呼尸利耶婆
<a class="t" id="t0324c24"></a>
來。來已具問上事。汝實爾不。答言。實爾世
<a class="t" id="t0324c25"></a>
尊。佛言。此是惡事。汝常不聞。我無量方便呵
<a class="t" id="t0324c26"></a>
責妄語稱歎實語耶。汝今云何知而妄語。此
<a class="t" id="t0324c27"></a>
非法非律。非如佛教。不可以是長養善法。佛
<a class="t" id="t0324c28"></a>
告諸比丘。依止舍衛城比丘盡集。以十利
<a class="t" id="t0324c29"></a>
故。與諸比丘制戒。乃至已聞者當重聞。若比
<a class="t" id="t0325a01"></a>
丘知而妄語。波夜提。比丘者。如上說。知者。
<a class="t" id="t0325a02"></a>
先念知妄者。事不爾語者。口業說。波夜提
<a class="t" id="t0325a03"></a>
者。分別制罪名也。賢聖語八事直說妄不妄
<a class="t" id="t0325a04"></a>
疑不疑。決定非決定。一向說賢聖語八事
<a class="t" id="t0325a05"></a>
者。見言見聞言聞。妄言妄識言識。不見言不
<a class="t" id="t0325a06"></a>
見。不聞言不聞。不妄言不妄。不識言不識。是
<a class="t" id="t0325a07"></a>
名八事賢聖語。無罪。八事非賢聖語者。見言
<a class="t" id="t0325a08"></a>
不見。聞言不聞。妄言不妄。識言不識。不見言
<a class="t" id="t0325a09"></a>
見。不聞言聞。不妄言妄。不識言識。是名八
<a class="t" id="t0325a10"></a>
事非賢聖語。得波夜提罪。直說者。見聞知識。
<a class="t" id="t0325a11"></a>
不見不聞。不知不識。是名直說。得波夜提罪。
<a class="t" id="t0325a12"></a>
妄者見妄言不妄。聞妄言不妄。知妄言不妄。
<a class="t" id="t0325a13"></a>
識妄言不妄。不見不聞。不知不識。妄言不
<a class="t" id="t0325a14"></a>
妄。得波夜提罪。不妄者。見聞知識不妄言妄。
<a class="t" id="t0325a15"></a>
不見不聞不知不識。不妄言妄。得波夜提罪。
<a class="t" id="t0325a16"></a>
疑者。見聞知識。疑言不疑。不見不聞不知不
<a class="t" id="t0325a17"></a>
識。疑言不疑。得波夜提罪。不疑者。見聞知識
<a class="t" id="t0325a18"></a>
不疑言疑。不見不聞不知不識。不疑言疑。
<a class="t" id="t0325a19"></a>
得波夜提罪。決定者。見聞知識決定言不決
<a class="t" id="t0325a20"></a>
定。不見不聞不知不識。決定言不決定。得波
<a class="t" id="t0325a21"></a>
夜提罪。不決定者。見聞知識不決定言決定。
<a class="t" id="t0325a22"></a>
不見不聞不知不識。不決定言決定。得波夜
<a class="t" id="t0325a23"></a>
提罪。一向說者。見聞知識。言不見不聞不知
<a class="t" id="t0325a24"></a>
不識。得波夜提罪。知有而言無。知而妄語。
<a class="t" id="t0325a25"></a>
得波夜提罪。知無言有知而妄語。得波夜提
<a class="t" id="t0325a26"></a>
罪。實有謂無而言有知而妄語。得波夜提
<a class="t" id="t0325a27"></a>
罪。實無謂有而言無知而妄語。得波夜提罪。
<a class="t" id="t0325a28"></a>
實有有想而言。無知而妄語。得波夜提罪。實
<a class="t" id="t0325a29"></a>
無無想而言。有知而妄語。得波夜提罪。實
<a class="t" id="t0325b01"></a>
有無想而言。有知而妄語。得波夜提罪。實無
<a class="t" id="t0325b02"></a>
有想而言。無知而妄語。得波夜提罪。有五
<a class="t" id="t0325b03"></a>
法成就知而妄語。得波夜提罪。何等五。實有
<a class="t" id="t0325b04"></a>
有想轉心背想異口說。是為五事。知而妄語。
<a class="t" id="t0325b05"></a>
波夜提。有四法成就。知而妄語。波夜提。何等
<a class="t" id="t0325b06"></a>
四。有想轉心背想異口說。是為四。知而妄語。
<a class="t" id="t0325b07"></a>
波夜提。有三法成就。知而妄語。波夜提。何
<a class="t" id="t0325b08"></a>
等三。轉心背想異口說。知而妄語。波夜提。有
<a class="t" id="t0325b09"></a>
二法成就。知而妄語。波夜提。何等二。背想
<a class="t" id="t0325b10"></a>
異口說知而妄語。波夜提。有一法成就。知而
<a class="t" id="t0325b11"></a>
妄語。波夜提。何等一。異口語知而妄語。波夜
<a class="t" id="t0325b12"></a>
提。是故說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>