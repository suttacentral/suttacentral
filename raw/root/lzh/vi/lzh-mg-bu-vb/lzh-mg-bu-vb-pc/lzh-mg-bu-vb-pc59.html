<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc59">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 59</span>
<span class="mirror-right">波夜提五十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0376a25"></a>
佛住舍衛城。廣說如上。世尊制戒不聽比丘
<a class="t" id="t0376a26"></a>
相打爾時六群比丘於禪坊中起以側掌刀擬
<a class="t" id="t0376a27"></a>
十六群比丘。作如是言。我以掌刀斫墮汝面
<a class="t" id="t0376a28"></a>
彼恐怖故。即便大啼。佛聞啼聲。知而故問
<a class="t" id="t0376a29"></a>
諸比丘。是何等小兒啼聲。答言。是六群比丘
<a class="t" id="t0376b01"></a>
於禪坊起。以側掌刀擬十六群比丘。作是言
<a class="t" id="t0376b02"></a>
我以掌刀斫墮汝面。彼恐怖故。即便大啼。
<a class="t" id="t0376b03"></a>
佛言。呼六群比丘來。來已佛具問上事。汝實
<a class="t" id="t0376b04"></a>
爾不。答言。實爾。佛言。何故如是。答言。以戲
<a class="t" id="t0376b05"></a>
樂故。佛言。癡人。此是惡事。惱諸梵行人而
<a class="t" id="t0376b06"></a>
言戲樂。佛言。汝莫輕彼人。彼人若入定。能
<a class="t" id="t0376b07"></a>
以神力擲汝著他方世界。汝常不聞。我以無
<a class="t" id="t0376b08"></a>
量方便。於梵行人所應起身口意行慈恭敬
<a class="t" id="t0376b09"></a>
供養。此非法非律。非如佛教。不可以是長養
<a class="t" id="t0376b10"></a>
善法。從今日後不聽以掌刀相擬。佛告諸比
<a class="t" id="t0376b11"></a>
丘。依止舍衛城住者。皆悉令集。以十利故。
<a class="t" id="t0376b12"></a>
與諸比丘制戒。乃至已聞者當重聞。若比丘
<a class="t" id="t0376b13"></a>
以掌刀擬比丘者。波夜提。比丘者。如上說。
<a class="t" id="t0376b14"></a>
掌者手掌。刀者手指。擬者現打相。波夜提
<a class="t" id="t0376b15"></a>
者。如上說。舉一指擬。波夜提。乃至五指亦如
<a class="t" id="t0376b16"></a>
是。一切手指擬。波夜提拳擬。偷蘭遮掌刀
<a class="t" id="t0376b17"></a>
擬比丘。波夜提。比丘尼。偷蘭遮。擬式叉摩尼
<a class="t" id="t0376b18"></a>
沙彌沙彌尼。越毘尼罪。下至俗人越毘尼心
<a class="t" id="t0376b19"></a>
悔。若惡象馬牛羊狗。如是等種種惡獸來
<a class="t" id="t0376b20"></a>
者。不得以掌刀擬。得以杖木瓦石打地恐怖
<a class="t" id="t0376b21"></a>
令去。若是諸獸畜來入塔寺壞諸形像及花
<a class="t" id="t0376b22"></a>
果樹。亦得打地恐怖令去。是故說。<span class="rule-number">五十九竟</span></p>
<a class="t" id="t0376b23"></a>
<p class="endsection">
<span class="t-juanname">摩訶僧祇律卷第十八</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>