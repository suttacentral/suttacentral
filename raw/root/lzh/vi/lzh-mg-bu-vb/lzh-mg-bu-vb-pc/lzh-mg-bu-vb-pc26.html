<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc26">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 26</span>
<span class="mirror-right">波夜提二十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0348b01"></a>
佛住舍衛城。廣說如上。爾時六群比丘。與六
<a class="t" id="t0348b02"></a>
群比丘尼共道行。日冥欲到聚落在池水邊
<a class="t" id="t0348b03"></a>
止息。欲求宿處。時比丘尼白六群比丘言。尊
<a class="t" id="t0348b04"></a>
者住此我當入聚落覓宿處即入聚落求宿處。
<a class="t" id="t0348b05"></a>
得主人唱從所安。得宿處已便出迎六群比
<a class="t" id="t0348b06"></a>
丘。白言尊者。我已得住處。可共入安隱。比
<a class="t" id="t0348b07"></a>
丘住已。白言。尊者我欲入村勸化明日飲食。
<a class="t" id="t0348b08"></a>
到諸女人所作如是言。比丘比丘尼二眾梵
<a class="t" id="t0348b09"></a>
行僧俱到。汝當辦明日食非時漿塗足油。諸
<a class="t" id="t0348b10"></a>
女人聞已或有辦一人供二人供者。如是人
<a class="t" id="t0348b11"></a>
人悉辦供具。飲食飽滿餘者持去。在道行時
<a class="t" id="t0348b12"></a>
並共語笑調戲。為世人所嫌。汝看沙門釋子。
<a class="t" id="t0348b13"></a>
皆是年少同共剃髮。似如婬女迭相調戲。是
<a class="t" id="t0348b14"></a>
輩敗人何道之有。諸比丘聞已往白世尊佛
<a class="t" id="t0348b15"></a>
言。呼六群比丘來。即呼來已。佛問六群比丘。
<a class="t" id="t0348b16"></a>
汝實爾不。答言實爾。佛言。此是惡事。非法
<a class="t" id="t0348b17"></a>
非律不如佛教。不可以是長養善法。從今已
<a class="t" id="t0348b18"></a>
去。不聽與比丘尼期共道行。</p>
<a class="t" id="t0348b19"></a>
<p>
<a class="sc" id="2"></a>
<a class="t-linehead" id="t-linehead0348b19"></a>
復次佛住舍衛城毘舍離。諸比丘夏安居訖。
<a class="t" id="t0348b20"></a>
欲來禮覲世尊。諸比丘尼聞已即問比丘言。
<a class="t" id="t0348b21"></a>
諸大德欲往禮覲世尊。何日當發。諸比丘即
<a class="t" id="t0348b22"></a>
語去日。女人長情計日即先往道次住。待諸
<a class="t" id="t0348b23"></a>
比丘。諸比丘見已問言。姊妹欲何所至。答言。
<a class="t" id="t0348b24"></a>
欲往祇洹禮覲世尊。諸比丘聞已恐畏犯戒
<a class="t" id="t0348b25"></a>
故。即疾疾捨去。諸比丘尼中有年少者。即
<a class="t" id="t0348b26"></a>
褰衣隨後疾行而逐。諸尼中有羸老者。行不
<a class="t" id="t0348b27"></a>
及伴為賊所剝。諸比丘尼以上因緣白大愛
<a class="t" id="t0348b28"></a>
道。大愛道即往世尊所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。
<a class="t" id="t0348b29"></a>
以上因緣具白世尊。乃至諸比丘不將接諸
<a class="t" id="t0348c01"></a>
比丘尼者。誰當將接。佛言。從今日後。聽恐
<a class="t" id="t0348c02"></a>
怖時得共道行。佛告諸比丘。依止舍衛城住
<a class="t" id="t0348c03"></a>
者盡集以十利故與諸比丘制戒。乃至已聞
<a class="t" id="t0348c04"></a>
者當重聞。若比丘與比丘尼期共道行。除餘
<a class="t" id="t0348c05"></a>
時波夜提。餘時者恐怖時。比丘者如上說共
<a class="t" id="t0348c06"></a>
期者若今日若明日。若半月若一月。道者若
<a class="t" id="t0348c07"></a>
三由延若二由延。若一由延若一拘盧舍。除
<a class="t" id="t0348c08"></a>
餘時者。恐怖時世尊說無罪恐怖者須臾畏
<a class="t" id="t0348c09"></a>
奪命。若失物欲毀梵行。雖無是事若有疑。
<a class="t" id="t0348c10"></a>
是中須臾奪命失物毀梵行。波夜提者如上
<a class="t" id="t0348c11"></a>
說。若比丘共比丘尼共一道行。一聚落中間
<a class="t" id="t0348c12"></a>
一波夜提。若空地無聚落。一拘盧舍一波夜
<a class="t" id="t0348c13"></a>
提。若比丘共母姊妹出家共隨車伴行。車伴
<a class="t" id="t0348c14"></a>
止息發去時。比丘喚比丘尼來。速勿使不
<a class="t" id="t0348c15"></a>
及伴。作是語者波夜提。若言去去姊妹勿使
<a class="t" id="t0348c16"></a>
失伴無罪。若比丘尼下道止息。比丘喚言。來
<a class="t" id="t0348c17"></a>
來姊妹已名為期。若舉一足得越毘尼。舉二
<a class="t" id="t0348c18"></a>
足波夜提。語言。去去勿使不及伴者無罪。
<a class="t" id="t0348c19"></a>
比丘共商人隨道行。商人先入聚落。比丘不
<a class="t" id="t0348c20"></a>
知道處借問。見比丘尼問言。姊妹示我道來
<a class="t" id="t0348c21"></a>
即名共期。若比丘尼來舉一足得越毘尼。舉
<a class="t" id="t0348c22"></a>
二足波夜提。得言。去去示我道者不犯。若
<a class="t" id="t0348c23"></a>
聚落中請比丘食。比丘不知檀越家處。見比
<a class="t" id="t0348c24"></a>
丘尼即問言。知某甲檀越家處不。示我處來。
<a class="t" id="t0348c25"></a>
即名為期。若舉一足越毘尼罪。二足得波夜
<a class="t" id="t0348c26"></a>
提。若言去去姊妹示我家處無罪。若比丘尼
<a class="t" id="t0348c27"></a>
期而不去者越毘尼罪。不期默然而去者無
<a class="t" id="t0348c28"></a>
罪。共期共去波夜提。不期不去者無罪。共發
<a class="t" id="t0348c29"></a>
別入越毘尼罪。別發同入越毘尼罪。共發共
<a class="t" id="t0349a01"></a>
入波夜提罪。別發別入無罪。是故說。</p>
<a class="t" id="t0349a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>