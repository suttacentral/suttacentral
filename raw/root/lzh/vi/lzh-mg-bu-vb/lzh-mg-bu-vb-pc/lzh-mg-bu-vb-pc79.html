<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bu-vb-pc79">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 79</span>
<span class="mirror-right">波夜提七十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0388b28"></a>
佛住舍衛城。廣說如上。爾時比丘僧集欲與
<a class="t" id="t0388b29"></a>
優波難陀共行弟子依止弟子。作舉羯磨。時
<a class="t" id="t0388c01"></a>
優波難陀聞與弟子作舉。羯磨即便起去。後
<a class="t" id="t0388c02"></a>
比丘見坐處空檢校。誰來誰不來。是誰坐處。
<a class="t" id="t0388c03"></a>
比丘言。是優波難陀坐處。如是僧不和合。各
<a class="t" id="t0388c04"></a>
各起去。不得作羯磨。諸比丘以是因緣往白
<a class="t" id="t0388c05"></a>
世尊。佛言。喚優波難陀來。來已佛具問上
<a class="t" id="t0388c06"></a>
事。汝實爾不。答言。實爾。佛語優波難陀。此
<a class="t" id="t0388c07"></a>
是惡事。汝云何僧欲斷事。默然起去。不白比
<a class="t" id="t0388c08"></a>
丘此非法非律非。如佛教。不可以是長養善
<a class="t" id="t0388c09"></a>
法。佛告諸比丘。依止舍衛城住者。皆悉令集。
<a class="t" id="t0388c10"></a>
以十利故。與諸比丘制戒。乃至已聞者當重
<a class="t" id="t0388c11"></a>
聞。若比丘僧欲斷事。默然起去不白比丘。波
<a class="t" id="t0388c12"></a>
夜提。比丘者。如上說。僧欲斷事者。有二種。
<a class="t" id="t0388c13"></a>
一者說法毘尼。二者作折伏羯磨。乃至別住
<a class="t" id="t0388c14"></a>
羯磨。默然起去者。起離座去。不白者若白非
<a class="t" id="t0388c15"></a>
時。入聚落。不名為白。白往尼精舍教誡。不名
<a class="t" id="t0388c16"></a>
為白。白離食處不名為白。若僧集說法毘尼
<a class="t" id="t0388c17"></a>
者。應白言。離說法座去。答言爾。若僧集作折
<a class="t" id="t0388c18"></a>
伏羯磨。乃至別住羯磨者。應白并與欲比
<a class="t" id="t0388c19"></a>
丘。現前僧中不白去者。波夜提。波夜提者。如
<a class="t" id="t0388c20"></a>
上說。若僧集欲作折伏。乃至別住羯磨比丘
<a class="t" id="t0388c21"></a>
欲去者。應白并與欲不白與欲者。波夜提。白
<a class="t" id="t0388c22"></a>
而不與欲。越毘尼罪。不白不與欲。一波夜提。
<a class="t" id="t0388c23"></a>
一越毘尼。白并與欲無罪。若欲大小便須臾
<a class="t" id="t0388c24"></a>
還不廢僧事無罪。若作是念。設晚來者應白
<a class="t" id="t0388c25"></a>
并與欲。若說法說毘尼者應白去不白去者。
<a class="t" id="t0388c26"></a>
越毘尼罪若比丘聽眾多比丘誦經。應白去。
<a class="t" id="t0388c27"></a>
不白去者。越毘尼罪。若誦經者止誦作餘語
<a class="t" id="t0388c28"></a>
去者無罪。若比丘聽他比丘受經。應白去。不
<a class="t" id="t0388c29"></a>
白去者。越毘尼罪。若比丘聽他讀經。應白
<a class="t" id="t0389a01"></a>
去。不白去者。越毘尼罪。是故說。</p>
<a class="t" id="t0389a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>