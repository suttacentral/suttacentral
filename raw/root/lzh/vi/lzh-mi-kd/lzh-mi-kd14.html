<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-kd14">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">14. Vatta Khandhaka</span>
<span class="mirror-right">威儀法</span> </h1>
</div>
<a class="t-juannumber" id="juan-27"></a>
<a class="t" id="t0177a01"></a>
<p class="suttainfo">
<span class="t-juanname">五分律卷第二十七</span>
<a class="t" id="t0177a02"></a>
<a class="t" id="t0177a03"></a><br>
<span class="t-byline">宋罽賓三藏佛陀什
<a class="t" id="t0177a04"></a>
共竺道生等譯</span>
<a class="t" id="t0177a05"></a>
<br>
<span class="t-headname">◎第五分之四威儀法</span></p>
<a class="t" id="t0177a06"></a>
<p>
<a class="sc" id="1"></a>
<a class="t-linehead" id="t-linehead0177a06"></a>
佛在舍衛城。爾時有一婆羅門出家好淨過
<a class="t" id="t0177a07"></a>
常。自惡大小便用利廁草割傷其肉。血污衣
<a class="t" id="t0177a08"></a>
服及僧臥具。諸比丘種種呵責。汝尚自惡大
<a class="t" id="t0177a09"></a>
小便。云何能看諸比丘病。以是白佛。佛言。不
<a class="t" id="t0177a10"></a>
聽用廁草。時諸比丘裸形上廁。諸白衣譏呵
<a class="t" id="t0177a11"></a>
言。此比丘正似尼犍子。諸比丘以是白佛。
<a class="t" id="t0177a12"></a>
佛言。不應裸形上廁。裸形上廁突吉羅。有
<a class="t" id="t0177a13"></a>
阿練若處比丘去廁遠。急大便不能忍至廁。
<a class="t" id="t0177a14"></a>
以是白佛。佛言。良不能忍。聽未至廁四向顧
<a class="t" id="t0177a15"></a>
望無人便起。有比丘先在廁中。後有比丘不
<a class="t" id="t0177a16"></a>
繫念上廁。不彈指不<span class="gaiji">［口＊磬］<!--gaiji,,1[口*磬],2&#x21107;,3-->
</span>欬逕入突之。先比丘
<a class="t" id="t0177a17"></a>
羞慚恨責。後比丘悔謝。又上廁比丘雖彈指。
<a class="t" id="t0177a18"></a>
而廁中比丘不作聲。亦入致恨。俱以白佛。佛
<a class="t" id="t0177a19"></a>
言。不應散亂心上廁。散亂心上廁突吉羅。
<a class="t" id="t0177a20"></a>
今為諸比丘制上廁等初應學法。是中比丘
<a class="t" id="t0177a21"></a>
應盡形壽學。若不學突吉羅。</p>
<a class="t" id="t0177a22"></a>
<p>
<a class="sc" id="2"></a>
<a class="t-linehead" id="t-linehead0177a22"></a>
若比丘上廁時應一心看前後左右。至廁前
<a class="t" id="t0177a23"></a>
<span class="gaiji">［口＊磬］<!--gaiji,,1[口*磬],2&#x21107;,3-->
</span>欬彈指令廁中人非人知。廁中人亦應彈
<a class="t" id="t0177a24"></a>
指<span class="gaiji">［口＊磬］<!--gaiji,,1[口*磬],2&#x21107;,3-->
</span>欬。既入廁復應看前後左右仰視屋間。
<a class="t" id="t0177a25"></a>
無蛇蚖毒虫不。不應以衣突戶兩邊。好收歛
<a class="t" id="t0177a26"></a>
之一心安足。勿令前<span class="gaiji">却<!--gaiji,卻,1[去*ㄗ],2&#x5374;,3-->
</span>以污廁上。若先有污
<a class="t" id="t0177a27"></a>
及己所污皆應治事。須洗洗之。須拭拭之。須
<a class="t" id="t0177a28"></a>
除草穢除之。然後出去。徐下護衣勿使污
<a class="t" id="t0177a29"></a>
穢。往小便處及洗大小便處亦應如是。若用
<a class="t" id="t0177b01"></a>
水時。應先看水有虫無虫。不得多用水。然要
<a class="t" id="t0177b02"></a>
使周事。以器捲水極令安徐。不得使器相
<a class="t" id="t0177b03"></a>
撐以致破損。用水若盡。應更取使滿。若有
<a class="t" id="t0177b04"></a>
急事。要應取令得一人用覆頭而去。有諸比
<a class="t" id="t0177b05"></a>
丘於廁邊坐禪眠臥染縫衣服受經經行。妨
<a class="t" id="t0177b06"></a>
諸比丘上廁。諸比丘以是白佛。佛言。不應爾。
<a class="t" id="t0177b07"></a>
有諸比丘住處狹小不得避廁。以是白佛。佛
<a class="t" id="t0177b08"></a>
言。若住處狹小。聽以衣物遮之令不相妨。
<a class="t" id="t0177b09"></a>
有諸比丘於廁上嚼楊枝。諸比丘惡賤。又妨
<a class="t" id="t0177b10"></a>
諸比丘上廁。以是白佛。佛言。不應爾。有諸比
<a class="t" id="t0177b11"></a>
丘廁邊嚼楊枝。佛言。亦不應爾。有諸比丘嚼
<a class="t" id="t0177b12"></a>
楊枝竟插著廁壁鉤。壞諸比丘衣。或傷其
<a class="t" id="t0177b13"></a>
肉。佛言。不應爾。諸比丘嚼楊枝竟。著樹根下
<a class="t" id="t0177b14"></a>
樹神瞋恨。佛言。不應爾。有諸比丘大便竟。無
<a class="t" id="t0177b15"></a>
物雪拭污身衣服。佛言。聽用廁草。諸比丘
<a class="t" id="t0177b16"></a>
便用竹片蘆片傷壞其肉。佛言。不應用利物
<a class="t" id="t0177b17"></a>
作廁草。應削去楞。除漆樹餘木盡聽用。諸比
<a class="t" id="t0177b18"></a>
丘作廁草太長或太短或<span class="gaiji">麁<!--gaiji,麤,1[色-巴+鹿],2&#x9E81;,3-->
</span>或細。佛言。應使
<a class="t" id="t0177b19"></a>
得中。諸比丘用廁草竟著廁孔中。佛言。不應
<a class="t" id="t0177b20"></a>
爾。諸比丘散亂擲廁草著地。佛言。聽作器
<a class="t" id="t0177b21"></a>
盛。若滿。見者應除著坑中。若教火燒。諸比丘
<a class="t" id="t0177b22"></a>
洗大小便污手。佛言。聽用灰土牛屎淨洗。諸
<a class="t" id="t0177b23"></a>
比丘洗大小便竟。以手揩壁洗之壞諸牆壁。
<a class="t" id="t0177b24"></a>
佛言。不應揩壁。應以塼石揩洗。諸比丘用灰
<a class="t" id="t0177b25"></a>
土牛屎著地污穢。佛言。應以器盛。有諸比丘
<a class="t" id="t0177b26"></a>
作楊枝太長。佛言。不應爾。極長聽一<span class="gaiji">搩<!--gaiji,,1[打-丁+桀],2&#x6429;,3-->
</span>手。
<a class="t" id="t0177b27"></a>
有一比丘嚼短楊枝。見佛恭敬便吞咽之。佛
<a class="t" id="t0177b28"></a>
威神令得無患。佛言。不應爾。 極短聽長<span class="gaiji">竝<!--gaiji,並,1[立*立],2&#x7ADD;,3-->
</span>
<a class="t" id="t0177b29"></a>
五指。亦不應大<span class="gaiji">麁<!--gaiji,麤,1[色-巴+鹿],2&#x9E81;,3-->
</span>大細。諸比丘不住一處
<a class="t" id="t0177c01"></a>
嚼楊枝處處污地。佛言。不應爾。有阿練若處
<a class="t" id="t0177c02"></a>
比丘住一處嚼楊枝。路遠妨乞食。又失僧得
<a class="t" id="t0177c03"></a>
施。佛言。阿練若處比丘聽一心行嚼楊枝。有
<a class="t" id="t0177c04"></a>
諸比丘臨井嚼楊枝。佛言。不應爾。有諸比丘
<a class="t" id="t0177c05"></a>
用楊枝竟不洗虫食而死。佛言。不應爾。用竟
<a class="t" id="t0177c06"></a>
淨洗乃棄。有諸比丘乏楊枝。佛言。聽截去
<a class="t" id="t0177c07"></a>
已用處餘更畜用。有一比丘以盛革屣囊盛
<a class="t" id="t0177c08"></a>
楊枝革屣糞污之。佛言。應更以餘物盛。有諸
<a class="t" id="t0177c09"></a>
比丘於溫室講堂食堂作食處和尚阿闍梨
<a class="t" id="t0177c10"></a>
上座前嚼楊枝。佛言。不應爾。有諸比丘病。和
<a class="t" id="t0177c11"></a>
尚阿闍梨上座看之。不敢於前嚼楊枝。佛
<a class="t" id="t0177c12"></a>
言。病時聽。諸比丘白衣前嚼楊枝。白衣譏呵
<a class="t" id="t0177c13"></a>
言。沙門釋子唯勤治齒。佛言。不應爾。諸比
<a class="t" id="t0177c14"></a>
丘便不敢於一切白衣前嚼楊枝。佛言。不應
<a class="t" id="t0177c15"></a>
爾。若貴白衣不應於前嚼。有諸比丘於外道
<a class="t" id="t0177c16"></a>
前嚼楊枝。亦如上呵責。佛言。亦不應爾。諸比
<a class="t" id="t0177c17"></a>
丘便不敢於一切外道前嚼楊枝。彼便復言。
<a class="t" id="t0177c18"></a>
沙門釋子恭敬我等。不敢於我前嚼楊枝。佛
<a class="t" id="t0177c19"></a>
言。不應爾。若能於佛法作損益者不應於前
<a class="t" id="t0177c20"></a>
嚼。佛言。我為諸比丘制上廁等初學法。應盡
<a class="t" id="t0177c21"></a>
形壽持。</p>
<a class="t" id="t0177c22"></a>
<p>
<a class="sc" id="3"></a>
<a class="t-linehead" id="t-linehead0177c22"></a>
時有一乞食比丘。不繫念在前。入他家不憶
<a class="t" id="t0177c23"></a>
出處。更從餘處出。見一女人在屋中露形仰
<a class="t" id="t0177c24"></a>
臥。見已恐怖疾疾走出。彼家主還。見比丘恐
<a class="t" id="t0177c25"></a>
怖疾出。作是念。此比丘於我家內必有事釁。
<a class="t" id="t0177c26"></a>
即看家中見婦露形仰臥。便謂已通其婦。急
<a class="t" id="t0177c27"></a>
追比丘語言。小住。汝於我家作如是如是事。
<a class="t" id="t0177c28"></a>
比丘答言。汝莫作是語。我比丘法不作是惡。
<a class="t" id="t0177c29"></a>
彼人不信打之幾死奪衣<span class="gaiji">鉢<!--gaiji,缽,1[金*本],2&#x9262;,3-->
</span>而放。彼比丘既
<a class="t" id="t0178a01"></a>
還僧房具向諸比丘說。諸比丘種種呵責。汝
<a class="t" id="t0178a02"></a>
云何不繫念在前入他家不憶出處。以是白
<a class="t" id="t0178a03"></a>
佛。佛言。今為乞食比丘制初學法。應盡形壽
<a class="t" id="t0178a04"></a>
學。若不學突吉羅。</p>
<a class="t" id="t0178a05"></a>
<p>
<a class="sc" id="4"></a>
<a class="t-linehead" id="t-linehead0178a05"></a>
乞食比丘應一心早起。下床著革屣。取內衣
<a class="t" id="t0178a06"></a>
著。抖擻去塵。腰繩亦如是。齊整著下衣。從
<a class="t" id="t0178a07"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>跟下。上量一<span class="gaiji">搩<!--gaiji,,1[打-丁+桀],2&#x6429;,3-->
</span>手。左掩其上兩邊兩<span class="gaiji">襵<!--gaiji,,1[袖-由+聶],2&#x8975;,3-->
</span>。
<a class="t" id="t0178a08"></a>
當後兩<span class="gaiji">襵<!--gaiji,,1[袖-由+聶],2&#x8975;,3-->
</span>應抽繫繩。徐取行路革屣不應錯
<a class="t" id="t0178a09"></a>
著。一心取僧伽梨及<span class="gaiji">鉢<!--gaiji,缽,1[金*本],2&#x9262;,3-->
</span>。洗<span class="gaiji">鉢<!--gaiji,缽,1[金*本],2&#x9262;,3-->
</span>時應互跪不得
<a class="t" id="t0178a10"></a>
立。若洗鐵<span class="gaiji">鉢<!--gaiji,缽,1[金*本],2&#x9262;,3-->
</span>聽離地一尺。蘇摩<span class="gaiji">鉢<!--gaiji,缽,1[金*本],2&#x9262;,3-->
</span>離地四指。
<a class="t" id="t0178a11"></a>
瓦<span class="gaiji">鉢<!--gaiji,缽,1[金*本],2&#x9262;,3-->
</span>二者之中。洗竟不應著危嶮處。亦不應
<a class="t" id="t0178a12"></a>
著上有物墮處。不得不拭著日中曝。應可飲
<a class="t" id="t0178a13"></a>
水著蔭中。應洗<span class="gaiji">鉢<!--gaiji,缽,1[金*本],2&#x9262;,3-->
</span>水著日中。若出去時應一
<a class="t" id="t0178a14"></a>
心。若須閉門戶下<span class="gaiji">鉢<!--gaiji,缽,1[金*本],2&#x9262;,3-->
</span>著兩<span class="gaiji">脚<!--gaiji,腳,1[腳-谷+去],2&#x811A;,3-->
</span>間然後閉之。
<a class="t" id="t0178a15"></a>
鉤鑰應藏勿令人見。去聚落不遠其地平正
<a class="t" id="t0178a16"></a>
有好軟草。以<span class="gaiji">鉢<!--gaiji,缽,1[金*本],2&#x9262;,3-->
</span>著上已抖擻僧伽梨及中下
<a class="t" id="t0178a17"></a>
衣齊整著之。左手攝衣右手擎<span class="gaiji">鉢<!--gaiji,缽,1[金*本],2&#x9262;,3-->
</span>低頭視前
<a class="t" id="t0178a18"></a>
而去。應善取街巷相善分別他門閤相。至
<a class="t" id="t0178a19"></a>
門閤時應彈指<span class="gaiji">［口＊磬］<!--gaiji,,1[口*磬],2&#x21107;,3-->
</span>欬叩使作聲。若內有人非
<a class="t" id="t0178a20"></a>
人令知。若入門已應籌量。應於何處立。若有
<a class="t" id="t0178a21"></a>
人言。大德來入。便一心入。若人與食。不應臨
<a class="t" id="t0178a22"></a>
食上受。若女人授食。不應共語不應諦視不
<a class="t" id="t0178a23"></a>
應取好惡相。若一家足者善。若不足復至餘
<a class="t" id="t0178a24"></a>
家。足然後止。得食已出聚落。離人遠。應下<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0178a25"></a>
著地脫僧伽梨抖擻去塵。若有泥污。應淨除
<a class="t" id="t0178a26"></a>
拭還攝著肩上。歸到住處開門入。以衣<span class="gaiji">鉢<!--gaiji,缽,1[金*本],2&#x9262;,3-->
</span>著
<a class="t" id="t0178a27"></a>
常著處。抖擻革屣揩拭令淨。然後一心洗
<a class="t" id="t0178a28"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>拭使燥。還著革屣向房。開房戶入。舉衣
<a class="t" id="t0178a29"></a>
<span class="gaiji">鉢<!--gaiji,缽,1[金*本],2&#x9262;,3-->
</span>著本處。若欲以油塗<span class="gaiji">脚<!--gaiji,腳,1[腳-谷+去],2&#x811A;,3-->
</span>。聽塗<span class="gaiji">脚<!--gaiji,腳,1[腳-谷+去],2&#x811A;,3-->
</span>底。淨掃
<a class="t" id="t0178b01"></a>
食處敷坐具。取淨水辦拭手<span class="gaiji">脚<!--gaiji,腳,1[腳-谷+去],2&#x811A;,3-->
</span>巾。若住處先
<a class="t" id="t0178b02"></a>
有生熟菜苦酒鹽醬。應豫受著一處。洗盛長
<a class="t" id="t0178b03"></a>
食器。量食有長。應先減著中。若見上座持食
<a class="t" id="t0178b04"></a>
後還。應起迎為捉衣<span class="gaiji">鉢<!--gaiji,缽,1[金*本],2&#x9262;,3-->
</span>著上座本處語言。衣
<a class="t" id="t0178b05"></a>
<span class="gaiji">鉢<!--gaiji,缽,1[金*本],2&#x9262;,3-->
</span>在此。為脫革屣有土者著戶外。時至。打
<a class="t" id="t0178b06"></a>
揵稚若唱令集坐。集坐已。先遍行盛長食
<a class="t" id="t0178b07"></a>
器若有長者應減著中。若有少者應就取足。
<a class="t" id="t0178b08"></a>
然後行菜醫。若當食時。有比丘後來。應授
<a class="t" id="t0178b09"></a>
水與彼。若授水與長食食器中食若不受
<a class="t" id="t0178b10"></a>
水彼則已食。眾食已。應收坐具掃地除糞遠
<a class="t" id="t0178b11"></a>
棄。淨洗盛長食器覆著本處舉水瓶先。到和
<a class="t" id="t0178b12"></a>
尚阿闍梨房中。應有所作作之。然後還房。
<a class="t" id="t0178b13"></a>
若讀誦若坐禪若經行。以清淨心除諸蓋纏。
<a class="t" id="t0178b14"></a>
和尚阿闍梨亦不得以小小事留弟子。若和
<a class="t" id="t0178b15"></a>
尚阿闍梨當為四眾說法。弟子應掃除說法
<a class="t" id="t0178b16"></a>
處敷坐具具水瓶拭手<span class="gaiji">脚<!--gaiji,腳,1[腳-谷+去],2&#x811A;,3-->
</span>巾。若有非時漿應
<a class="t" id="t0178b17"></a>
淨漉著一處。說法竟還舉坐具諸物。若和尚
<a class="t" id="t0178b18"></a>
阿闍梨須洗浴者應辦浴具。若須冷取冷須
<a class="t" id="t0178b19"></a>
煖為煖。師既入浴室應白。須已入不。若須
<a class="t" id="t0178b20"></a>
便入若入。應在背後。師出應扶侍須還房。
<a class="t" id="t0178b21"></a>
而不能去者應背負若衣舉。須非時漿應
<a class="t" id="t0178b22"></a>
與。若令呼某甲比丘應為呼。若須燈應然燈。
<a class="t" id="t0178b23"></a>
若無燈。授飲時應白言。飲在此已淨漉竟。夜
<a class="t" id="t0178b24"></a>
應問師。須在此宿不。若言須則住。若言不須
<a class="t" id="t0178b25"></a>
應還房。如上行道清旦應往問訊。得安眠不。
<a class="t" id="t0178b26"></a>
應為求前食後食粥怛<span class="gaiji">鉢<!--gaiji,缽,1[金*本],2&#x9262;,3-->
</span>那。若僧中有應為
<a class="t" id="t0178b27"></a>
請分。若有次請處亦應請分。若師欲入聚落
<a class="t" id="t0178b28"></a>
應問。須著輕重衣授與之師若言。汝隨我去
<a class="t" id="t0178b29"></a>
應隨去。至他家若不得入門不應恨。若入門
<a class="t" id="t0178c01"></a>
不得坐亦不應恨。應立師背後。若檀越與食
<a class="t" id="t0178c02"></a>
應受。若不得亦不應恨。師有殘食與取噉亦
<a class="t" id="t0178c03"></a>
不應恨。若在白衣家說法不應亂語。若師出
<a class="t" id="t0178c04"></a>
鄙拙之言應令覺知。師歸從歸如上行道。是
<a class="t" id="t0178c05"></a>
為阿練若比丘乞食初學法。應盡形壽持。時
<a class="t" id="t0178c06"></a>
眾多比丘於一住處夏安居。既結坐已。無人
<a class="t" id="t0178c07"></a>
勸佐作前食後食及粥怛<span class="gaiji">鉢<!--gaiji,缽,1[金*本],2&#x9262;,3-->
</span>那。諸比丘安居
<a class="t" id="t0178c08"></a>
中極乏食。自恣竟便去。去後舊住比丘向諸
<a class="t" id="t0178c09"></a>
居士說言。汝等應生欣慶心。有如是如是好
<a class="t" id="t0178c10"></a>
比丘住此安居。諸居士言。若爾我等不善與。
<a class="t" id="t0178c11"></a>
汝等共作知識。云何有如是如是好比丘來
<a class="t" id="t0178c12"></a>
而不語我。我常遠請困不能得。而今自來不
<a class="t" id="t0178c13"></a>
得供養。時六群比丘至他住處。語舊住比丘
<a class="t" id="t0178c14"></a>
言。與我開房戶敷臥具。即安處之。六群比
<a class="t" id="t0178c15"></a>
丘中一比丘先入。不繫念在前。蛇從上墮螫
<a class="t" id="t0178c16"></a>
殺。餘比丘啼哭懊惱。諸長老比丘疾出問
<a class="t" id="t0178c17"></a>
之。以事而答。諸長老比丘呵責言。云何不繫
<a class="t" id="t0178c18"></a>
念在前入於空房。諸比丘以上事具白佛。
<a class="t" id="t0178c19"></a>
佛言。今為客舊比丘制初學法。應盡形壽學。
<a class="t" id="t0178c20"></a>
若不學突吉羅。</p>
<a class="t" id="t0178c21"></a>
<p>
<a class="sc" id="5"></a>
<a class="t-linehead" id="t-linehead0178c21"></a>
若舊住比丘。聞上座客比丘遊行人間當來
<a class="t" id="t0178c22"></a>
至此。應修飾房舍抖擻床蓆曬臥具掃除
<a class="t" id="t0178c23"></a>
房內鏟治房前取淨水覆著一處辦拭手<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="t0178c24"></a>
巾。若聞來至應出門迎令下座比丘為捉衣
<a class="t" id="t0178c25"></a>
<span class="gaiji">鉢<!--gaiji,缽,1[金*本],2&#x9262;,3-->
</span>。既入已為敷座給洗<span class="gaiji">脚<!--gaiji,腳,1[腳-谷+去],2&#x811A;,3-->
</span>水為洗<span class="gaiji">脚<!--gaiji,腳,1[腳-谷+去],2&#x811A;,3-->
</span>。授拭手
<a class="t" id="t0178c26"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>巾及革屣巾。若客上座衣物眷屬多應與
<a class="t" id="t0178c27"></a>
二房。應問。襯身衣何似。隨上中下衣與所宜
<a class="t" id="t0178c28"></a>
臥具。客比丘若病應與近廁房。若須浴為辦
<a class="t" id="t0178c29"></a>
浴具。若須非時漿亦應與應竟夜為集說法。
<a class="t" id="t0179a01"></a>
明旦為辦前食後食及粥怛<span class="gaiji">鉢<!--gaiji,缽,1[金*本],2&#x9262;,3-->
</span>那。請留夏安
<a class="t" id="t0179a02"></a>
居。勸化一切令設供養。彼客比丘欲至僧坊。
<a class="t" id="t0179a03"></a>
若先反抄衣應下之。若先扠腰不應復扠。若
<a class="t" id="t0179a04"></a>
先戴衣應下著肩上。脫革屣抖擻拭令淨。以
<a class="t" id="t0179a05"></a>
草葉裹持入。入已應一處坐小息。應問舊比
<a class="t" id="t0179a06"></a>
丘。何者是上座房。知處已應往禮拜問訊共
<a class="t" id="t0179a07"></a>
語。若日早應禮塔。禮塔已次第禮諸上座。然
<a class="t" id="t0179a08"></a>
後洗手<span class="gaiji">脚<!--gaiji,腳,1[腳-谷+去],2&#x811A;,3-->
</span>。洗手<span class="gaiji">脚<!--gaiji,腳,1[腳-谷+去],2&#x811A;,3-->
</span>已應問。此住處誰是分僧
<a class="t" id="t0179a09"></a>
臥具人。知已往問。我若干歲有房分不。若言
<a class="t" id="t0179a10"></a>
有。便言與我。若與復應問。此房先有人住不。
<a class="t" id="t0179a11"></a>
若言無應到房戶前。先以瓦石擲房中聽聲。
<a class="t" id="t0179a12"></a>
若有聲不應入。若無聲。便開戶避之戶前。
<a class="t" id="t0179a13"></a>
若無物出然後入。小待眼明遍看房中以杖
<a class="t" id="t0179a14"></a>
按床上視床下地。無毒虫不。徐徐開<span class="gaiji">窓<!--gaiji,窗,1[穴/ㄙ/心],2&#x7A93;,3-->
</span>。若日
<a class="t" id="t0179a15"></a>
早應出臥具抖擻曬。若先無臥具。應至分臥
<a class="t" id="t0179a16"></a>
具比丘邊索。若得取敷復應問。彼房初夜
<a class="t" id="t0179a17"></a>
何所畏。中夜後夜復何所畏。若言初夜畏阿
<a class="t" id="t0179a18"></a>
練若賊。應問。我當作何計。若答應作如是自
<a class="t" id="t0179a19"></a>
防。應受用之。中夜後夜亦如是。復應問。此房
<a class="t" id="t0179a20"></a>
有食無。此聚落作食為早晚。何處巷。僧與
<a class="t" id="t0179a21"></a>
作學家羯磨。何處巷。僧與作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。何
<a class="t" id="t0179a22"></a>
處巷有惡狗。何處巷。有婬女年長童女及
<a class="t" id="t0179a23"></a>
寡婦。此中何處布薩何時布薩。何處是歠
<a class="t" id="t0179a24"></a>
粥處何處是食處。其中若有僧事皆應疾赴。
<a class="t" id="t0179a25"></a>
不得稽留。是為客舊比丘初學法。應盡形壽
<a class="t" id="t0179a26"></a>
持。</p>
<a class="t" id="t0179a27"></a>
<p>
<a class="sc" id="6"></a>
<a class="t-linehead" id="t-linehead0179a27"></a>
佛在王舍城。爾時有眾多居士請僧食。或有
<a class="t" id="t0179a28"></a>
諸比丘方著衣欲往食者。或有已還脫衣者。
<a class="t" id="t0179a29"></a>
或有持<span class="gaiji">鉢<!--gaiji,缽,1[金*本],2&#x9262;,3-->
</span>欲往者。或有已還洗<span class="gaiji">鉢<!--gaiji,缽,1[金*本],2&#x9262;,3-->
</span>者。或有始
<a class="t" id="t0179b01"></a>
出僧坊者。或有已還始入者。或有始食竟者。
<a class="t" id="t0179b02"></a>
或有始欲食者。諸居士譏呵言。餘外道尚知
<a class="t" id="t0179b03"></a>
俱就請俱時食。而沙門釋子反無法則。我等
<a class="t" id="t0179b04"></a>
不知誰已食誰未食。諸長老比丘聞種種呵
<a class="t" id="t0179b05"></a>
責。以是白佛。佛言。今為上座諸比丘制食時
<a class="t" id="t0179b06"></a>
初學法。應盡形壽學。若不學突吉羅。</p>
<a class="t" id="t0179b07"></a>
<p>
<a class="sc" id="7"></a>
<a class="t-linehead" id="t-linehead0179b07"></a>
若有白衣請僧。彼白衣家常出入比丘。應為
<a class="t" id="t0179b08"></a>
白上座。上座應令遍語諸比丘。今受某甲檀
<a class="t" id="t0179b09"></a>
越請。皆當齊集整持威儀。並遣主人出入比
<a class="t" id="t0179b10"></a>
丘先語令知至。若日早食未辦。上座須至餘
<a class="t" id="t0179b11"></a>
處。聽將一比丘去。要當速還不得稽。於集
<a class="t" id="t0179b12"></a>
時入請家門。皆應繫念在前知次座處留未
<a class="t" id="t0179b13"></a>
至者處。有繩床未有繩以衣覆上。比丘不知
<a class="t" id="t0179b14"></a>
坐時反倒露形羞慚。佛言。若欲坐時先以
<a class="t" id="t0179b15"></a>
手按然後坐。有諸比丘坐繩床上敷急烈破。
<a class="t" id="t0179b16"></a>
佛言。應先舉敷令寬然後坐。若檀越行水
<a class="t" id="t0179b17"></a>
時應問。有承水器不。若有不應令水墮地。若
<a class="t" id="t0179b18"></a>
無不應令水聚一處成泥。若得根莖葉果不
<a class="t" id="t0179b19"></a>
知噉者。應待左右人食然後噉之。有比丘下
<a class="t" id="t0179b20"></a>
食未遍便食。白衣譏呵言。此諸比丘不待等
<a class="t" id="t0179b21"></a>
得食便食甚於小兒。佛言。不應爾。要須等得
<a class="t" id="t0179b22"></a>
然後聽食。有處僧多上座不知等得食時。佛
<a class="t" id="t0179b23"></a>
言。應高聲唱僧跋。諸比丘食竟默然而去。諸
<a class="t" id="t0179b24"></a>
白衣譏呵言。諸餘外道食人食竟皆<span class="gaiji">呪<!--gaiji,咒,1[口*兄],2&#x546A;,3-->
</span>願而
<a class="t" id="t0179b25"></a>
去。沙門釋子默然無言。施主不知悅意以
<a class="t" id="t0179b26"></a>
不。佛言。上座應<span class="gaiji">呪<!--gaiji,咒,1[口*兄],2&#x546A;,3-->
</span>願已去。諸比丘去不待
<a class="t" id="t0179b27"></a>
上座。佛言。聽上座八人相待餘人隨意。有
<a class="t" id="t0179b28"></a>
一住處舍利弗最上座羅<span class="gaiji">睺<!--gaiji,,1[目*侯],2&#x777A;,3-->
</span>羅最下座。受請
<a class="t" id="t0179b29"></a>
主人以酥羹與上座。油羹與次座。澤枯羹與
<a class="t" id="t0179c01"></a>
下座。羅<span class="gaiji">睺<!--gaiji,,1[目*侯],2&#x777A;,3-->
</span>羅食後往到佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐
<a class="t" id="t0179c02"></a>
一面。佛問羅<span class="gaiji">睺<!--gaiji,,1[目*侯],2&#x777A;,3-->
</span>羅。汝今日何所食。羅<span class="gaiji">睺<!--gaiji,,1[目*侯],2&#x777A;,3-->
</span>羅即
<a class="t" id="t0179c03"></a>
說偈答。</p>
<a class="t" id="t0179c04"></a>
<blockquote class="gatha">
<p>
食油者有力　　食酥者有色
<a class="t" id="t0179c05"></a>
<br>
若食澤枯羹　　無力況有色</p>
</blockquote>
<a class="t" id="t0179c06"></a>
<p>
<a class="sc" id="8"></a>
<a class="t-linehead" id="t-linehead0179c06"></a>
白佛言。今日用澤枯羹食。舍利弗食後往到
<a class="t" id="t0179c07"></a>
佛所。頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛問舍利弗。汝今
<a class="t" id="t0179c08"></a>
日何所食。答言。用酥羹食。佛呵言。汝今日不
<a class="t" id="t0179c09"></a>
善食。云何比丘。上座酥食中座油食下座澤
<a class="t" id="t0179c10"></a>
枯食。舍利弗默然不答。便於屏處吐食使
<a class="t" id="t0179c11"></a>
盡。佛言。從今若受請時。上座應語主人言。一
<a class="t" id="t0179c12"></a>
切與平等與。若檀越送食來。上座應語下座
<a class="t" id="t0179c13"></a>
比丘令掃除食處敷座取淨水出盛長食器。
<a class="t" id="t0179c14"></a>
凡是所須皆應供辦。時至應唱若打揵稚
<a class="t" id="t0179c15"></a>
令齊受集食。若主人辦食遲。應催令速勿
<a class="t" id="t0179c16"></a>
使失時。是為上座食時初學法。應盡形壽持。</p>
<a class="t" id="t0179c17"></a>
<p>
<a class="sc" id="9"></a>
<a class="t-linehead" id="t-linehead0179c17"></a>
時有阿練若處比丘。為人懶墮。不取飲水。
<a class="t" id="t0179c18"></a>
不取洗手<span class="gaiji">脚<!--gaiji,腳,1[腳-谷+去],2&#x811A;,3-->
</span>水。不取廁邊水。時有眾多阿練
<a class="t" id="t0179c19"></a>
若賊往求飲水。答言無。復求洗手<span class="gaiji">脚<!--gaiji,腳,1[腳-谷+去],2&#x811A;,3-->
</span>水廁邊
<a class="t" id="t0179c20"></a>
水。答亦復無。便語比丘言。汝等沙門釋子
<a class="t" id="t0179c21"></a>
常具三種水。今何故無。答言。我不取是故無。
<a class="t" id="t0179c22"></a>
賊復言。今但與我水後不復來。答亦如初。復
<a class="t" id="t0179c23"></a>
問。何故無水。答言。為人懶墮故不畜水。賊
<a class="t" id="t0179c24"></a>
便奪其衣<span class="gaiji">鉢<!--gaiji,缽,1[金*本],2&#x9262;,3-->
</span>打之幾死而去。復有阿練若處
<a class="t" id="t0179c25"></a>
比丘。不別星宿。諸賊寄宿語比丘言。我等小
<a class="t" id="t0179c26"></a>
眠。欲曉語我。賊小眠已。問比丘早晚。比丘言
<a class="t" id="t0179c27"></a>
尚早。如是三問。夜已際曉。猶故言早。逐賊人
<a class="t" id="t0179c28"></a>
至捉賊將去。賊便瞋言。比丘若語我早晚。
<a class="t" id="t0179c29"></a>
睡不至曉。今被此捉便是比丘。諸比丘
<a class="t" id="t0180a01"></a>
具以白佛。佛言。今為阿練若處比丘制初學
<a class="t" id="t0180a02"></a>
法。應盡形壽學。若不學突吉羅。</p>
<a class="t" id="t0180a03"></a>
<p>
<a class="sc" id="10"></a>
<a class="t-linehead" id="t-linehead0180a03"></a>
若阿練若處比丘。應善知四方相。應善知機
<a class="t" id="t0180a04"></a>
宜。應善別星宿知時節早晚。應記月半月日
<a class="t" id="t0180a05"></a>
數。亦應記歲月日數。以何利故應知四方相。
<a class="t" id="t0180a06"></a>
若知賊來處方得以避之。以何利故應善知
<a class="t" id="t0180a07"></a>
機宜。若賊來時應作是思惟。為宜避走。為
<a class="t" id="t0180a08"></a>
宜起迎。為宜說法。為宜供。當知機宜已
<a class="t" id="t0180a09"></a>
隨而為之。以何利故應善知星宿。應知初
<a class="t" id="t0180a10"></a>
夜星相中夜星相後夜星相。得以自知今是
<a class="t" id="t0180a11"></a>
眠時今是行道時。若有賊問得語早晚。若
<a class="t" id="t0180a12"></a>
賊將去放還。觀星得知歸路。以何利故應
<a class="t" id="t0180a13"></a>
善知月半月日數。以此知布薩日至往聚落
<a class="t" id="t0180a14"></a>
中求悔過清淨布薩。以何利故應善知歲月
<a class="t" id="t0180a15"></a>
日數。若至春時。知若干日過應結夏安居。安
<a class="t" id="t0180a16"></a>
居中過若干日自恣時至。應往聚落中求悔
<a class="t" id="t0180a17"></a>
過清淨自恣。若阿練若處比丘。應在平正
<a class="t" id="t0180a18"></a>
處若樹下作洗<span class="gaiji">脚<!--gaiji,腳,1[腳-谷+去],2&#x811A;,3-->
</span>庵安洗<span class="gaiji">脚<!--gaiji,腳,1[腳-谷+去],2&#x811A;,3-->
</span>物畜洗<span class="gaiji">脚<!--gaiji,腳,1[腳-谷+去],2&#x811A;,3-->
</span>水在常
<a class="t" id="t0180a19"></a>
坐處坐。若有人來。應歡喜問訊。若賊索水。應
<a class="t" id="t0180a20"></a>
脫革屣淨洗手擎水與之。若問水冷暖。隨宜
<a class="t" id="t0180a21"></a>
答之。若優婆塞索水。亦應如是。若外道來
<a class="t" id="t0180a22"></a>
索水。有能與佛法作損益者亦如上。若無能
<a class="t" id="t0180a23"></a>
為。便應著革屣兩手擎水與之。勿使彼言比
<a class="t" id="t0180a24"></a>
丘恭敬我。</p>
<a class="t" id="t0180a25"></a>
<p>
<a class="sc" id="11"></a>
<a class="t-linehead" id="t-linehead0180a25"></a>
時有一比丘於聚落中乞食還。不覆<span class="gaiji">鉢<!--gaiji,缽,1[金*本],2&#x9262;,3-->
</span>上<span class="gaiji">鵄<!--gaiji,鴟,1[至*鳥],2&#x9D44;,3-->
</span>
<a class="t" id="t0180a26"></a>
尿墮<span class="gaiji">鉢<!--gaiji,缽,1[金*本],2&#x9262;,3-->
</span>中。比丘不覺食得乾痟病。復有一
<a class="t" id="t0180a27"></a>
比丘亦從聚落中乞食還。不覆<span class="gaiji">鉢<!--gaiji,缽,1[金*本],2&#x9262;,3-->
</span>上拘樓荼
<a class="t" id="t0180a28"></a>
鳥銜蛇飛。當<span class="gaiji">鉢<!--gaiji,缽,1[金*本],2&#x9262;,3-->
</span>上失蛇墮<span class="gaiji">鉢<!--gaiji,缽,1[金*本],2&#x9262;,3-->
</span>中。比丘雖去上
<a class="t" id="t0180a29"></a>
飯食下飯即死。諸比丘具以白佛。佛言。若
<a class="t" id="t0180b01"></a>
欲於聚落中食聽住食。若欲持還應覆<span class="gaiji">鉢<!--gaiji,缽,1[金*本],2&#x9262;,3-->
</span>上。
<a class="t" id="t0180b02"></a>
有諸老病比丘乞食擎<span class="gaiji">鉢<!--gaiji,缽,1[金*本],2&#x9262;,3-->
</span>還手寄。佛言。聽作
<a class="t" id="t0180b03"></a>
絡囊盛<span class="gaiji">鉢<!--gaiji,缽,1[金*本],2&#x9262;,3-->
</span>掛掖。有諸比丘掛<span class="gaiji">鉢<!--gaiji,缽,1[金*本],2&#x9262;,3-->
</span>掖下汗流
<a class="t" id="t0180b04"></a>
污之。佛言。聽以手巾襆持歸。時有一比丘
<a class="t" id="t0180b05"></a>
乞食還。阿練若處賊逐後。作是念。若此比丘
<a class="t" id="t0180b06"></a>
乃至不與我一摶食我當殺之。既至所住
<a class="t" id="t0180b07"></a>
遙見彼賊來便請令食。賊食已作是言。希有
<a class="t" id="t0180b08"></a>
汝今大得功德自施命復施我命。便自說上
<a class="t" id="t0180b09"></a>
念。彼比丘以是白佛。佛言。若比丘持食至
<a class="t" id="t0180b10"></a>
阿練若處。若有人來應與食。若無人來應小
<a class="t" id="t0180b11"></a>
待。待久未有人來者。比丘飢應先食半。復
<a class="t" id="t0180b12"></a>
未有人來應更食半。最後應留一摶。有諸阿
<a class="t" id="t0180b13"></a>
練若處比丘食竟食盡。賊來從比丘乞食無食
<a class="t" id="t0180b14"></a>
與。以是白佛。佛言。聽阿練若處比丘畜食。若
<a class="t" id="t0180b15"></a>
食難得。聚落比丘應與。若無淨人。聽自持還
<a class="t" id="t0180b16"></a>
淨不淨地隨意安之。有諸比丘自持食還阿練
<a class="t" id="t0180b17"></a>
若處著不淨地賊不來乞。不知云何。佛言。應
<a class="t" id="t0180b18"></a>
與作人若守園人若沙彌。若有阿練若處比
<a class="t" id="t0180b19"></a>
丘須瓶盆器物。聚落比丘應與。若須臥具亦
<a class="t" id="t0180b20"></a>
應與。所行道中有樹若草。妨比丘行或鉤壞
<a class="t" id="t0180b21"></a>
衣。佛言。聽編草披著道外若以物遮之。聽反
<a class="t" id="t0180b22"></a>
繫樹枝著樹。編繫草木時枝折葉落。佛言。不
<a class="t" id="t0180b23"></a>
故不犯。有阿練若處比丘晨朝來出露濕衣壞
<a class="t" id="t0180b24"></a>
色。佛言。聽高著亦聽以杖撲去露。近聚落應
<a class="t" id="t0180b25"></a>
還如法著衣。撲露杖藏著一處還時取歸。有
<a class="t" id="t0180b26"></a>
阿練若處比丘須土作泥。佛言。若無淨人聽
<a class="t" id="t0180b27"></a>
取崩岸土。若無崩岸上。聽水澆地挫草布上
<a class="t" id="t0180b28"></a>
蹋使成泥取用。有阿練若處比丘。行時不舉
<a class="t" id="t0180b29"></a>
僧繩床木床臥具。爛壞火燒佛言。應舉著一
<a class="t" id="t0180c01"></a>
處鑰戶藏戶鉤著無雨處記之而去。若餘
<a class="t" id="t0180c02"></a>
比丘往。應語所藏處。</p>
<a class="t" id="t0180c03"></a>
<p>
<a class="sc" id="12"></a>
<a class="t-linehead" id="t-linehead0180c03"></a>
時諸比丘作衣。不舒張裁便截之。或長或短
<a class="t" id="t0180c04"></a>
或偏邪。不得成衣更索不能得。又有諸比丘
<a class="t" id="t0180c05"></a>
常著一衣。住處亦著入聚落亦著。又有諸比
<a class="t" id="t0180c06"></a>
丘以三衣裹果蓏草木葉牛屎。有諸比丘用
<a class="t" id="t0180c07"></a>
食<span class="gaiji">鉢<!--gaiji,缽,1[金*本],2&#x9262;,3-->
</span>除糞掃。盛殘食盛過中飲盛香及藥。或
<a class="t" id="t0180c08"></a>
不洗舉或著日中或著地或著危嶮處。諸比
<a class="t" id="t0180c09"></a>
丘皆以白佛。佛言。今為諸比丘制衣<span class="gaiji">鉢<!--gaiji,缽,1[金*本],2&#x9262;,3-->
</span>初學
<a class="t" id="t0180c10"></a>
法。應盡形壽學。若不學突吉羅。</p>
<a class="t" id="t0180c11"></a>
<p>
<a class="sc" id="13"></a>
<a class="t-linehead" id="t-linehead0180c11"></a>
若比丘得新衣。應先浣舒張度量然後裁截。
<a class="t" id="t0180c12"></a>
截已應縫。縫已應染顛倒曬燥。染已敷地若
<a class="t" id="t0180c13"></a>
欲懸上下安紐。若僧伽梨。應如僧伽梨法畜。
<a class="t" id="t0180c14"></a>
不得以裹諸物。優多羅僧。安陀會。諸受持
<a class="t" id="t0180c15"></a>
衣亦皆如是。應謹護如身薄皮。持<span class="gaiji">鉢<!--gaiji,缽,1[金*本],2&#x9262;,3-->
</span>應如<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0180c16"></a>
法。不得如上遇之。謹護應如眼。</p>
<a class="t" id="t0180c17"></a>
<p class="endsection">
<span class="t-juanname">五分律卷第二十七</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>