<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-kd6">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">6. Camma Khandhaka</span>
<span class="mirror-right">皮革法</span> </h1>
</div>
<a class="t" id="t0144a12"></a>
<p class="suttainfo">
<span class="t-headname">五分律第三分之六皮革法</span></p>
<a class="t" id="t0144a13"></a>
<p>
<a class="sc" id="1"></a>
<a class="t-linehead" id="t-linehead0144a13"></a>
佛在舍衛城。爾時摩訶迦旃延。在阿濕波阿
<a class="t" id="t0144a14"></a>
雲頭國波樓多山中住。彼國有長者名沙門
<a class="t" id="t0144a15"></a>
億耳。信樂佛法常供給諸比丘。見法得果受
<a class="t" id="t0144a16"></a>
三歸五戒。恒入僧坊聽受法教。時沙門億耳
<a class="t" id="t0144a17"></a>
屏處自念。如佛所說在家染著不能廣修梵
<a class="t" id="t0144a18"></a>
行。出家無著猶如虛空。我今何不於無為
<a class="t" id="t0144a19"></a>
法中剃除鬚髮出家學道。念已晨旦到迦旃
<a class="t" id="t0144a20"></a>
延所。頭面禮足具宣所念。欲求出家受具足
<a class="t" id="t0144a21"></a>
戒。迦旃延言。在家染著誠如汝言。但出家
<a class="t" id="t0144a22"></a>
苦節淨修梵行獨坐樹下常應一食。汝本富
<a class="t" id="t0144a23"></a>
樂此事甚難。億耳聞已便歸其家。如是至三。
<a class="t" id="t0144a24"></a>
見其意至便與出家。彼國無有十眾作沙彌
<a class="t" id="t0144a25"></a>
經歷六年。迦旃延乃以神通力。於餘國集十
<a class="t" id="t0144a26"></a>
眾授具足戒。億耳受戒已念言。我聞如來應
<a class="t" id="t0144a27"></a>
供等正覺而未奉見。今當往詣問訊世尊。念
<a class="t" id="t0144a28"></a>
已到迦旃延所。頭面禮足白求詣佛。迦旃延
<a class="t" id="t0144a29"></a>
言甚善。吾隨汝喜宜知是時。可以吾名問訊
<a class="t" id="t0144b01"></a>
世尊。復以五法白佛。一阿濕波阿雲頭國無
<a class="t" id="t0144b02"></a>
有十眾。億耳作沙彌經歷六年不得受具足
<a class="t" id="t0144b03"></a>
戒。迦旃延以神通力於餘國集僧然後得受。
<a class="t" id="t0144b04"></a>
願世尊聽此國不滿十眾得受具足戒。又此
<a class="t" id="t0144b05"></a>
國多有沙石棘刺。願聽此國比丘畜重底革
<a class="t" id="t0144b06"></a>
屣。又此國皆以皮敷地作坐臥具。願聽此國
<a class="t" id="t0144b07"></a>
比丘以皮敷地。又此國人日日洗浴。願聽此
<a class="t" id="t0144b08"></a>
國比丘日日洗浴。又有比丘寄衣與餘方比
<a class="t" id="t0144b09"></a>
丘。衣未至有比丘語所與比丘。比丘生疑恐
<a class="t" id="t0144b10"></a>
犯長衣。願為除其此疑。於是億耳受教而去。
<a class="t" id="t0144b11"></a>
既到佛所稽首佛足宣和尚問訊。佛語阿難。
<a class="t" id="t0144b12"></a>
汝為此客比丘敷臥具。阿難念言。佛欲與此
<a class="t" id="t0144b13"></a>
比丘共宿故。令我為敷臥具。即於佛房而為
<a class="t" id="t0144b14"></a>
敷之。佛與億耳共一房宿。初夜中夜默然無
<a class="t" id="t0144b15"></a>
言。至後夜時佛作是念。此族姓子威儀調伏。
<a class="t" id="t0144b16"></a>
當令說法。便語言。汝可說法。億耳受教。即
<a class="t" id="t0144b17"></a>
說十六義品經。說已默然而住。佛言善哉。
<a class="t" id="t0144b18"></a>
彼國人語皆如此不。答言有勝我者。又問。汝
<a class="t" id="t0144b19"></a>
何以久住彼國不來見我。答言。我早知欲
<a class="t" id="t0144b20"></a>
之過患。有因緣故不得早來。爾時世尊因說
<a class="t" id="t0144b21"></a>
偈言。</p>
<a class="t" id="t0144b22"></a>
<blockquote class="gatha">
<p>
見世之過患　　身自依法行
<a class="t" id="t0144b23"></a>
<br>
賢者不樂惡　　為惡不樂善</p>
</blockquote>
<a class="t" id="t0144b24"></a>
<p>
<a class="sc" id="2"></a>
<a class="t-linehead" id="t-linehead0144b24"></a>
於是億耳作是念。和尚<span class="gaiji">勅<!--gaiji,敕,1[束*力],2&#x52C5;,3-->
</span>我以五法白佛。今
<a class="t" id="t0144b25"></a>
正是時。便以白佛。佛過夜已集比丘僧告億
<a class="t" id="t0144b26"></a>
耳。汝可更說迦旃延所白五法。億耳即更
<a class="t" id="t0144b27"></a>
說之佛種種讚歎少欲知足讚戒讚持戒。已
<a class="t" id="t0144b28"></a>
告諸比丘從今聽阿濕波阿雲頭國及一切邊
<a class="t" id="t0144b29"></a>
地少比丘處持律五人授具足戒。亦聽有沙
<a class="t" id="t0144c01"></a>
石棘刺之處著重底革屣。亦聽有皮革處作
<a class="t" id="t0144c02"></a>
皮敷臥具。亦聽有須浴處日日洗浴。若比丘
<a class="t" id="t0144c03"></a>
寄衣與餘處比丘。比丘雖先聞知。衣未入手
<a class="t" id="t0144c04"></a>
不犯長衣。爾時諸比丘作種種形種種色
<a class="t" id="t0144c05"></a>
革屣。以是白佛。佛言不聽作異形異色革屣。
<a class="t" id="t0144c06"></a>
犯者突吉羅。有諸比丘作馬皮象皮人皮革
<a class="t" id="t0144c07"></a>
屣。以是白佛。佛言不聽作。若用人皮偷蘭
<a class="t" id="t0144c08"></a>
遮。若馬象皮突吉羅。時跋難陀常出入一牧
<a class="t" id="t0144c09"></a>
牛家。著衣持<span class="gaiji">鉢<!--gaiji,缽,1[金*本],2&#x9262;,3-->
</span>往到其舍。彼有斑色犢子。
<a class="t" id="t0144c10"></a>
跋難陀諦視生念。欲得此皮作敷具。主人問
<a class="t" id="t0144c11"></a>
言何故諦視此犢。答言。此犢斑色可愛耐可
<a class="t" id="t0144c12"></a>
作敷具。彼即白言。大德常料理我家。豈惜
<a class="t" id="t0144c13"></a>
一犢而不相與。即於犢母前殺而與之。跋難
<a class="t" id="t0144c14"></a>
陀得已持還僧坊。犢母隨後悲鳴逐之。諸比
<a class="t" id="t0144c15"></a>
丘問言。此牛何故悲鳴逐汝。答言不知。又
<a class="t" id="t0144c16"></a>
問。此牛逐汝不逐餘人。云何不知。乃具以
<a class="t" id="t0144c17"></a>
事答。諸比丘種種呵責。以是白佛。佛以是
<a class="t" id="t0144c18"></a>
事集比丘僧。問跋難陀。汝實爾不。答言實
<a class="t" id="t0144c19"></a>
爾世尊。佛種種呵責已告諸比丘。從今不聽
<a class="t" id="t0144c20"></a>
畜一切皮。諸比丘後須小片皮而不敢用。以
<a class="t" id="t0144c21"></a>
是白佛。佛言聽用小片皮作物。有諸比丘從
<a class="t" id="t0144c22"></a>
外還徒跣上僧臥具污泥不淨。以是白佛。佛
<a class="t" id="t0144c23"></a>
言聽著出入革屣。有老病比丘於恐怖處共
<a class="t" id="t0144c24"></a>
伴道行遲不相及。諸伴語。大德速行勿使
<a class="t" id="t0144c25"></a>
被剝。答言我等老病不能行。伴言。此有象
<a class="t" id="t0144c26"></a>
馬驢騾駱駝車牛可騎乘。諸比丘不敢。以
<a class="t" id="t0144c27"></a>
是白佛。佛言從今聽老病比丘騎乘。但不
<a class="t" id="t0144c28"></a>
得乘騎雌畜生。有諸白衣以皮輿施僧。諸
<a class="t" id="t0144c29"></a>
比丘不敢受。以是白佛。佛言聽受。去皮以
<a class="t" id="t0145a01"></a>
餘衣代。有諸白衣以皮輿別施上座。不敢受
<a class="t" id="t0145a02"></a>
以是白佛。佛言亦聽私受。去皮如上法。諸
<a class="t" id="t0145a03"></a>
上座老病比丘。欲乘輿入聚落不敢乘。以是
<a class="t" id="t0145a04"></a>
白佛。佛言聽。不知使誰輿之。以是白佛。佛
<a class="t" id="t0145a05"></a>
言使淨人輿。有諸比丘於恐怖處欲渡水無
<a class="t" id="t0145a06"></a>
船。有牧牛人驅牛渡水。語言。可捉牛尾。諸
<a class="t" id="t0145a07"></a>
比丘不敢。以是白佛。佛言聽捉。時六群比
<a class="t" id="t0145a08"></a>
丘捉牸牛尾渡水。以手刺其瘡中。以是白佛。
<a class="t" id="t0145a09"></a>
佛言不聽捉雌畜生尾渡水。有諸比丘欲渡
<a class="t" id="t0145a10"></a>
水亦無畜生可捉。不知云何。以是白佛。佛
<a class="t" id="t0145a11"></a>
言聽縛草木作<span class="gaiji">栰<!--gaiji,,1[木*伐],2&#x6830;,3-->
</span>。自今聽諸比丘畜浮囊。若
<a class="t" id="t0145a12"></a>
羊皮若牛皮作。僧及四方僧皆應畜。</p>
<a class="t" id="t0145a13"></a>
<p>
<a class="sc" id="3"></a>
<a class="t-linehead" id="t-linehead0145a13"></a>
佛在王舍城。爾時瓶沙王摩竭鴦伽二國。
<a class="t" id="t0145a14"></a>
有四萬二千聚落。彼諸豪傑無有不信佛法
<a class="t" id="t0145a15"></a>
僧者。唯除瞻婆城中有長者子名首樓
<a class="t" id="t0145a16"></a>
那。其人大富有二十億錢時人號曰首樓那
<a class="t" id="t0145a17"></a>
二十億。是人生便受樂手<span class="gaiji">脚<!--gaiji,腳,1[腳-谷+去],2&#x811A;,3-->
</span>柔軟足下生毛。
<a class="t" id="t0145a18"></a>
瓶沙王作是念。我界內唯有二十億。未信
<a class="t" id="t0145a19"></a>
佛法。我當云何令彼信樂。我若自往當大驚
<a class="t" id="t0145a20"></a>
怖。若呼召之必生疑畏。正當通命瞻婆城
<a class="t" id="t0145a21"></a>
中六十家諸豪傑觀王子婚因此相見誨以
</p><div class="embeddedparallel" data-uid="t1421.21" id="t1421.21"><a class="t" id="t0145a22"></a><a class="t-linehead" id="t-linehead0145a22"></a>
道法。念已即便呼之。時諸親族皆白王言。二
<a class="t" id="t0145a23"></a>
十億未曾履地。足下生毛如人頂髮。不堪恭
<a class="t" id="t0145a24"></a>
到。願王特賜停此一人。王言。可乘象馬車
<a class="t" id="t0145a25"></a>
輿。答言。其身極軟亦不堪之。王言。今王子
<a class="t" id="t0145a26"></a>
婚必宜相見。聽汝親族盡自致方。親族共議。
<a class="t" id="t0145a27"></a>
唯當鑿渠通船日行數里乃可不勞。恭王命
<a class="t" id="t0145a28"></a>
耳。便共以此致之到王舍城。親族白王。二
<a class="t" id="t0145a29"></a>
十億今始得至。願聽如家法。王言家法云
<a class="t" id="t0145b01"></a>
何。答言以衣敷地行上舁之。王言可爾。即
<a class="t" id="t0145b02"></a>
<span class="gaiji">勅<!--gaiji,敕,1[束*力],2&#x52C5;,3-->
</span>為敷。又為敷細軟衣為座令坐其上。王問
<a class="t" id="t0145b03"></a>
言。汝足下實生毛不。答言。實爾大王。王言
<a class="t" id="t0145b04"></a>
我欲見之。答言願使可信人看。王言我欲自
<a class="t" id="t0145b05"></a>
見。答言願聽舒<span class="gaiji">脚<!--gaiji,腳,1[腳-谷+去],2&#x811A;,3-->
</span>。王言可爾。即舒<span class="gaiji">脚<!--gaiji,腳,1[腳-谷+去],2&#x811A;,3-->
</span>示王。
<a class="t" id="t0145b06"></a>
果如所聞。光曜王目不得熟視。生希有心念
<a class="t" id="t0145b07"></a></div>
言。我國乃生如此大福德人。顧視左右先
<a class="t" id="t0145b08"></a><a class="t-linehead" id="t-linehead0145b08"></a>
有三大居士。并二十億為四。問言。汝各有
<a class="t" id="t0145b09"></a>
幾財得為居士。第一人言。我錢有十三億。第
<a class="t" id="t0145b10"></a>
二人言。我有十四億。第三人言。我有十四億。
<a class="t" id="t0145b11"></a>
又有一無價摩尼珠。二十億言。我有二十億。
<a class="t" id="t0145b12"></a>
復有五百摩尼珠一摩尼寶床。王問二十億。
<a class="t" id="t0145b13"></a>
汝所從得此答言。此寶非父餘財。亦不營
<a class="t" id="t0145b14"></a>
得。我於高樓上眠。眠覺便在我前。王聞此
<a class="t" id="t0145b15"></a>
語。倍生希有。復作是念。此人福德唯佛當
<a class="t" id="t0145b16"></a>
知。餘無能了。即便嚴駕出詣佛所頭面禮足
<a class="t" id="t0145b17"></a>
白佛言。世尊。二十億有五百摩尼珠一摩尼
<a class="t" id="t0145b18"></a>
寶床。從何而來。佛言。此人先在忉利天。有五
<a class="t" id="t0145b19"></a>
百天女極相愛樂。從彼來生天女皆念。我
<a class="t" id="t0145b20"></a>
等天子今於何生。以天眼觀見生在此。各
<a class="t" id="t0145b21"></a>
持一摩尼珠及先所臥寶床。化令稱其今身。
<a class="t" id="t0145b22"></a>
著前而去。王聞佛說禮畢退。還集瞻婆城六
<a class="t" id="t0145b23"></a>
十豪傑語言。我今令二十億為彼城中最大
<a class="t" id="t0145b24"></a>
居士。汝等宗之。復語二十億及六十人等。我
<a class="t" id="t0145b25"></a>
為汝王以法治化。已與汝等作現世利益。今
<a class="t" id="t0145b26"></a>
佛世尊在耆闍崛山。各可往彼求後世利。受
<a class="t" id="t0145b27"></a>
<span class="gaiji">勅<!--gaiji,敕,1[束*力],2&#x52C5;,3-->
</span>皆往。時長老婆竭陀。於山中盤石上經
<a class="t" id="t0145b28"></a>
行。諸居士到其所語言。大德為我白佛。瞻
<a class="t" id="t0145b29"></a>
婆城二十億及六十居士欲問訊世尊。娑竭
<a class="t" id="t0145c01"></a>
陀於盤石上居士前沒踊出佛前。具以白佛。
<a class="t" id="t0145c02"></a>
佛言。汝可先去於盤石上敷座吾尋後往。受
<a class="t" id="t0145c03"></a>
教於佛前沒踊出盤石眾居士前。為佛敷座。
<a class="t" id="t0145c04"></a>
佛以常威儀步行後至。諸居士念言。此比丘
<a class="t" id="t0145c05"></a>
有大神力出沒盤石猶如入水。咸共恭敬而
<a class="t" id="t0145c06"></a>
慢世尊。世尊既至就座而坐。諸佛常法。先使
<a class="t" id="t0145c07"></a>
發歡喜心然後說法。佛語娑竭陀。汝起扇佛。
<a class="t" id="t0145c08"></a>
受教起扇。須臾現種種神變如優為。迦葉
<a class="t" id="t0145c09"></a>
還在佛前。稽首禮足白佛言。佛是我大師我
<a class="t" id="t0145c10"></a>
是佛弟子。如是三返已復坐本位。於是諸居
<a class="t" id="t0145c11"></a>
士作是念。弟子神力猶尚如是。況於如來
<a class="t" id="t0145c12"></a>
應供等正覺。便迴心注仰。佛為說種種妙
<a class="t" id="t0145c13"></a>
法示教利喜。乃至苦集盡道。皆於坐上得
<a class="t" id="t0145c14"></a>
法眼淨。受三歸五戒。二十億從坐起跣足至
<a class="t" id="t0145c15"></a>
佛前稽首作禮。佛便微笑。娑竭陀作是念。佛
<a class="t" id="t0145c16"></a>
何因緣笑。念已從坐起偏袒右肩<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>白
<a class="t" id="t0145c17"></a>
佛。今何因緣而發微笑。佛語娑竭陀。此二
<a class="t" id="t0145c18"></a>
十億九十一劫來始今足蹈於地。又問。二
<a class="t" id="t0145c19"></a>
十億何因緣。九十一劫足不蹈地。佛言。過
<a class="t" id="t0145c20"></a>
去世時有佛世尊出現於世。名毘婆尸。父
<a class="t" id="t0145c21"></a>
王治城。長十二由旬廣七由旬。多諸人眾安
<a class="t" id="t0145c22"></a>
隱豐樂。彼佛與大比丘僧六萬八千人俱。皆
<a class="t" id="t0145c23"></a>
是阿羅漢於彼止住。其王日日請佛及僧於
<a class="t" id="t0145c24"></a>
宮中食。時大眾中有一人名修毘賒。共眾人
<a class="t" id="t0145c25"></a>
往詣王所。白言。王今作諸功德。願聽我等亦
<a class="t" id="t0145c26"></a>
得豫之。王言。今佛僧眾有六萬八千人。恐
<a class="t" id="t0145c27"></a>
汝等不辦。或更惱僧。復白王言。我自堪辦。願
<a class="t" id="t0145c28"></a>
必聽許。王言大善。猶恐不辦<span class="gaiji">勅<!--gaiji,敕,1[束*力],2&#x52C5;,3-->
</span>作食如常。彼
<a class="t" id="t0145c29"></a>
若不周當以足之。於是諸人設供過於王食。
<a class="t" id="t0146a01"></a>
如是多日。王所作食竟不復設。修毘賒次應
<a class="t" id="t0146a02"></a>
設供。使人掘路更以細軟土填香泥泥之。兩
<a class="t" id="t0146a03"></a>
邊<span class="gaiji">竪<!--gaiji,豎,1[豎-豆+立],2&#x7AEA;,3-->
</span>八十寶柱。以雜色摩尼珠置於柱頭。懸
<a class="t" id="t0146a04"></a>
雜色幡張雜色幔。彌覆路上處處。路上安
<a class="t" id="t0146a05"></a>
種種漿。於家敷六萬八千座。一比丘坐一
<a class="t" id="t0146a06"></a>
座。各以五百釜羹而供養之。一一比丘施劫
<a class="t" id="t0146a07"></a>
貝二張革屣一緉。復為四方僧作一房。地
<a class="t" id="t0146a08"></a>
敷臥具皆悉妙好。爾時修毘賒者今二十億
<a class="t" id="t0146a09"></a>
是。從是已後受天上人中福等無有異。若今
<a class="t" id="t0146a10"></a>
不見我者足猶不蹈地。
<a class="t" id="t0146a11"></a>
<p>
<a class="sc" id="4"></a>
<a class="t-linehead" id="t-linehead0146a11"></a>
時二十億<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>白佛。願聽出家受具足戒。佛
<a class="t" id="t0146a12"></a>
言父母聽汝未。答言未。佛言。父母不聽不得
<a class="t" id="t0146a13"></a>
出家。答言我當還家啟白父母。佛言大善。今
<a class="t" id="t0146a14"></a>
正是時。於是二十億禮佛足右遶還瞻婆城。
<a class="t" id="t0146a15"></a>
白其母言。我今欲出家學道。母言。止止何
<a class="t" id="t0146a16"></a>
緣出家。我唯有汝。死尚不欲相離。如何生離。
<a class="t" id="t0146a17"></a>
今我財物珍寶奴婢田宅無有限數。可恣意
<a class="t" id="t0146a18"></a>
作福受五欲樂。苦請至三。然後聽許。前禮
<a class="t" id="t0146a19"></a>
母足右遶三匝還詣佛所。頭面禮足<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>白
<a class="t" id="t0146a20"></a>
佛。母已聽許。願便與我出家受具足戒。佛言。
<a class="t" id="t0146a21"></a>
比丘來出家受具足戒廣修梵行我善說法能
<a class="t" id="t0146a22"></a>
盡苦源。說是語時。二十億鬚髮自墮僧伽
<a class="t" id="t0146a23"></a>
梨著身<span class="gaiji">鉢<!--gaiji,缽,1[金*本],2&#x9262;,3-->
</span>盂在手。出家不久於尸陀林精進
<a class="t" id="t0146a24"></a>
經行足傷血流烏隨啄吞。二十億作是念。佛
<a class="t" id="t0146a25"></a>
弟子中精進無勝我者。而今未得盡諸苦源。
<a class="t" id="t0146a26"></a>
我家幸多財寶。亦可反俗快作功德。佛知
<a class="t" id="t0146a27"></a>
其念。從耆闍崛山來下見烏啄吞其血。問阿
<a class="t" id="t0146a28"></a>
難。何故有此血烏競啄之。答言。二十億於
<a class="t" id="t0146a29"></a>
此經行足傷血出。世尊便往到其所。問二十
<a class="t" id="t0146b01"></a>
億。汝實作是念不。答言實爾世尊。佛復語言。
<a class="t" id="t0146b02"></a>
我今問汝隨意答我。汝在家時善彈琴不。答
<a class="t" id="t0146b03"></a>
言善。又問琴弦急時聲調好不。答言不好。又
<a class="t" id="t0146b04"></a>
問。琴弦緩時聲調好不。答言不好。又問云
<a class="t" id="t0146b05"></a>
何得好。答曰。不急不緩然後乃好。佛言。於
<a class="t" id="t0146b06"></a>
我法中亦復如是。太緩太急何緣得道。若
<a class="t" id="t0146b07"></a>
精進處中不久盡苦。二十億聞佛說已。即於
<a class="t" id="t0146b08"></a>
經行處漏盡無餘。世尊以二十億足下傷破。
<a class="t" id="t0146b09"></a>
告諸比丘。今聽二十億著一重革屣。二十億
<a class="t" id="t0146b10"></a>
白佛言。世尊。我捨二十億錢五百摩尼寶珠
<a class="t" id="t0146b11"></a>
一摩尼寶床二十夫人無量婇女。若著一重
<a class="t" id="t0146b12"></a>
革屣人當譏我。捨如此財寶而猶貪受一重
<a class="t" id="t0146b13"></a>
革屣。世尊若聽一切比丘著者我當著之。佛
<a class="t" id="t0146b14"></a>
便讚歎少欲知足讚戒讚持戒已告諸比丘。
<a class="t" id="t0146b15"></a>
從今聽諸比丘著一重革屣。</p>
<a class="t" id="t0146b16"></a>
<p>
<a class="sc" id="5"></a>
<a class="t-linehead" id="t-linehead0146b16"></a>
有諸比丘著兩重革屣。以是白佛。佛言不
<a class="t" id="t0146b17"></a>
聽。犯者突吉羅。時六群比丘著革屣在和尚
<a class="t" id="t0146b18"></a>
阿闍梨前後經行。有餘比丘亦皆效之。諸比
<a class="t" id="t0146b19"></a>
丘以是白佛。佛言不應和尚阿闍梨前著革
<a class="t" id="t0146b20"></a>
屣。犯者突吉羅。有因緣於和尚阿闍梨前著
<a class="t" id="t0146b21"></a>
革屣無犯。若地有棘刺。若地有刺<span class="gaiji">脚<!--gaiji,腳,1[腳-谷+去],2&#x811A;,3-->
</span>草。若
<a class="t" id="t0146b22"></a>
地有沙石。若病時若闇時。時諸比丘著金銀
<a class="t" id="t0146b23"></a>
象牙石屐。諸居士見。譏呵言。此諸比丘如
<a class="t" id="t0146b24"></a>
王大臣。常說少欲知足。而今奢費無度。無
<a class="t" id="t0146b25"></a>
沙門行破沙門法。諸長老比丘聞種種呵責。
<a class="t" id="t0146b26"></a>
以是白佛。佛以是事集比丘僧。告諸比丘。從
<a class="t" id="t0146b27"></a>
今不聽著如上屐。犯者突吉羅。</p>
<a class="t" id="t0146b28"></a>
<p>
<a class="sc" id="6"></a>
<a class="t-linehead" id="t-linehead0146b28"></a>
佛在毘舍離。有一住處下濕。著皮革屣臭爛
<a class="t" id="t0146b29"></a>
虫生。諸比丘以是白佛。佛言。聽諸比丘作
<a class="t" id="t0146c01"></a>
婆婆草迦尸草文柔草鳩尸草等屧。諸
<a class="t" id="t0146c02"></a>
比丘著水從下出漬<span class="gaiji">脚<!--gaiji,腳,1[腳-谷+去],2&#x811A;,3-->
</span>。以是白佛。佛言聽
<a class="t" id="t0146c03"></a>
用生皮底下。有諸比丘畜著木屐木屧於
<a class="t" id="t0146c04"></a>
僧坊內行作聲亂諸比丘坐禪。復有一比丘
<a class="t" id="t0146c05"></a>
著木屐下利夜踏殺蛇。以是白佛。佛以是事
<a class="t" id="t0146c06"></a>
集比丘僧。告諸比丘。從今不聽著木屐木
<a class="t" id="t0146c07"></a>
屧。犯者突吉羅。聽於三處著非行來屐。大
<a class="t" id="t0146c08"></a>
便處小便處洗手<span class="gaiji">脚<!--gaiji,腳,1[腳-谷+去],2&#x811A;,3-->
</span>處。有諸比丘著兜羅貯
<a class="t" id="t0146c09"></a>
革屣。以是白佛。佛言不應爾。犯者突吉羅。
<a class="t" id="t0146c10"></a>
有諸比丘革屣鼻破<span class="gaiji">脚<!--gaiji,腳,1[腳-谷+去],2&#x811A;,3-->
</span>指。以是白佛。佛言聽
<a class="t" id="t0146c11"></a>
以軟物貯鼻。有諸比丘<span class="gaiji">脚<!--gaiji,腳,1[腳-谷+去],2&#x811A;,3-->
</span>跟劈裂。以是白
<a class="t" id="t0146c12"></a>
佛。佛言聽以熊膏塗熊皮裹。時畢陵伽婆
<a class="t" id="t0146c13"></a>
蹉常一心行不覺蹴<span class="gaiji">脚<!--gaiji,腳,1[腳-谷+去],2&#x811A;,3-->
</span>指破。佛見之告諸比
<a class="t" id="t0146c14"></a>
丘。從今聽諸比丘著富羅。諸比丘作<span class="gaiji">［革＊雍］<!--gaiji,,1[革*雍],2&#x29353;,3-->
</span>大
<a class="t" id="t0146c15"></a>
深。諸居士譏呵言。此比丘所著富羅如我等
<a class="t" id="t0146c16"></a>
<span class="gaiji">鞾<!--gaiji,靴,1[革*華],2&#x97BE;,3-->
</span>。以是白佛。佛言不應深作<span class="gaiji">［革＊雍］<!--gaiji,,1[革*雍],2&#x29353;,3-->
</span>聽至踝
<a class="t" id="t0146c17"></a>
上。有諸比丘作<span class="gaiji">［革＊雍］<!--gaiji,,1[革*雍],2&#x29353;,3-->
</span>如<span class="gaiji">鞾<!--gaiji,靴,1[革*華],2&#x97BE;,3-->
</span>。諸居士譏呵如上。
<a class="t" id="t0146c18"></a>
以是白佛。佛言應開前。有諸比丘著畫革屣。
<a class="t" id="t0146c19"></a>
以是白佛。佛言不應著。犯者突吉羅。若得
<a class="t" id="t0146c20"></a>
聽壞色著。</p>
<a class="t" id="t0146c21"></a>
<p>
<a class="sc" id="7"></a>
<a class="t-linehead" id="t-linehead0146c21"></a>
時離婆多。在陀婆國人間遊行遇寒雪<span class="gaiji">脚<!--gaiji,腳,1[腳-谷+去],2&#x811A;,3-->
</span>凍
<a class="t" id="t0146c22"></a>
壞。還到祇洹頭面禮佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛問
<a class="t" id="t0146c23"></a>
言。<span class="gaiji">脚<!--gaiji,腳,1[腳-谷+去],2&#x811A;,3-->
</span>何故爾。具以事答。佛問彼國人頗有
<a class="t" id="t0146c24"></a>
所著不。答言。彼國人著富羅著革屣。佛種
<a class="t" id="t0146c25"></a>
種讚歎少欲知足讚戒讚持戒已告諸比丘。
<a class="t" id="t0146c26"></a>
從今聽雪寒國著富羅著革屣。若彼國更
<a class="t" id="t0146c27"></a>
有所著聽隨意著之。有諸比丘雪寒中行<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="t0146c28"></a>
凍壞。以是白佛。佛言。聽用酥鹽熊膏塗以
<a class="t" id="t0146c29"></a>
熊皮作<span class="gaiji">鞾<!--gaiji,靴,1[革*華],2&#x97BE;,3-->
</span>。有諸比丘在道行不知用何物盛
<a class="t" id="t0147a01"></a>
糧。以是白佛。佛言。聽用羊皮牛皮鹿皮及
<a class="t" id="t0147a02"></a>
劫貝作囊。有諸比丘以盛食污泥白佛。佛
<a class="t" id="t0147a03"></a>
言應淨浣。諸比丘便浣皮囊爛壞虫生白佛。
<a class="t" id="t0147a04"></a>
佛言不應浣皮囊。應反揩拭。若淨善若不
<a class="t" id="t0147a05"></a>
淨勿復畜。有諸阿練若住處比丘畜皮敷具。
<a class="t" id="t0147a06"></a>
諸惡獸聞氣來殺諸比丘。諸比丘以是白佛。
<a class="t" id="t0147a07"></a>
佛言。於阿練若處不應畜皮敷具。應持與
<a class="t" id="t0147a08"></a>
聚落住處以藉函梯道。有比丘在佛後。刺
<a class="t" id="t0147a09"></a>
刺<span class="gaiji">脚<!--gaiji,腳,1[腳-谷+去],2&#x811A;,3-->
</span>不能行。諸居士見語言。大德佛去已遠
<a class="t" id="t0147a10"></a>
何不駛行。答言刺刺我<span class="gaiji">脚<!--gaiji,腳,1[腳-谷+去],2&#x811A;,3-->
</span>不能行。諸居士
<a class="t" id="t0147a11"></a>
言。能著靺不。比丘不敢著。前至佛所白佛。
<a class="t" id="t0147a12"></a>
佛言聽著。有比丘於塚間得革屣復不敢取。
<a class="t" id="t0147a13"></a>
以是白佛。佛言聽取。有諸比丘得種種形色
<a class="t" id="t0147a14"></a>
種種皮革屣不敢取。以是白佛。佛言。除人
<a class="t" id="t0147a15"></a>
馬象皮餘聽取壞本形色。若形色不可壞。於
<a class="t" id="t0147a16"></a>
僧坊內著不得出外。有諸比丘得新革屣不
<a class="t" id="t0147a17"></a>
敢受。以是白佛。佛言聽受。應令淨人著行
<a class="t" id="t0147a18"></a>
七步然後著之。有諸比丘革屣富羅及履
<a class="t" id="t0147a19"></a>
破壞不知令誰補治。以是白佛。佛言應借
<a class="t" id="t0147a20"></a>
人補治。若無人比丘能自補。亦聽畜大小
<a class="t" id="t0147a21"></a>
錐大小刀縫皮綖。有諸比丘為破見比丘補
<a class="t" id="t0147a22"></a>
治革屣等物。以是白佛。佛言不應為如此人
<a class="t" id="t0147a23"></a>
作。應為慚愧欲學戒者作。諸比丘不知用何
<a class="t" id="t0147a24"></a>
物安皮作具。以是白佛。佛言聽皮囊盛之。</p>
<a class="t" id="t0147a25"></a>
<p class="endsection">
<span class="t-juanname">五分律卷第二十一</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>