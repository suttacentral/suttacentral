<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-kd10a">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">10a. Samuccaya Khandhaka</span>
<span class="mirror-right">羯磨法</span> </h1>
</div>
<a class="t" id="t0156b19"></a>
<p class="suttainfo">
<span class="t-headname">五分律第四分之二羯磨法</span></p>
<a class="t" id="t0156b20"></a>
<p>
<a class="sc" id="1"></a>
<a class="t-linehead" id="t-linehead0156b20"></a>
佛在舍衛城。爾時有一比丘。故出不淨犯僧
<a class="t" id="t0156b21"></a>
伽婆尸沙不覆藏。不知云何。問諸比丘。諸比
<a class="t" id="t0156b22"></a>
丘亦不知。以是白佛。佛以是事集比丘僧。告
<a class="t" id="t0156b23"></a>
諸比丘。是比丘犯僧伽婆尸沙不覆藏。今聽
<a class="t" id="t0156b24"></a>
僧與彼比丘作白四羯磨六夜行摩那埵。犯
<a class="t" id="t0156b25"></a>
罪比丘應偏袒右肩脫革屣禮僧足已<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>
<a class="t" id="t0156b26"></a>
白。大德僧聽。我某甲比丘故出不淨犯僧伽
<a class="t" id="t0156b27"></a>
婆尸沙不覆藏。今從僧乞六夜行摩那埵。願
<a class="t" id="t0156b28"></a>
僧與我六夜行摩那埵。如是三乞。應一比丘
<a class="t" id="t0156b29"></a>
唱言。大德僧聽。此某甲比丘故出不淨犯僧
<a class="t" id="t0156c01"></a>
伽婆尸沙不覆藏。從僧乞六夜行摩那埵。僧
<a class="t" id="t0156c02"></a>
今與某甲六夜行摩那埵。若僧時到僧忍聽。
<a class="t" id="t0156c03"></a>
白如是。大德僧聽。此某甲比丘故出不淨。
<a class="t" id="t0156c04"></a>
乃至僧今與某甲六夜行摩那埵。誰諸長老
<a class="t" id="t0156c05"></a>
忍默然不忍者說。如是第二第三。僧與某
<a class="t" id="t0156c06"></a>
甲比丘六夜行摩那埵竟。僧忍默然故。是事
<a class="t" id="t0156c07"></a>
如是持。彼比丘應日日至僧中偏袒右肩脫
<a class="t" id="t0156c08"></a>
革屣禮僧足<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>白言。大德僧聽。我某甲
<a class="t" id="t0156c09"></a>
比丘故出不淨犯僧伽婆尸沙不覆藏。從僧
<a class="t" id="t0156c10"></a>
乞六夜行摩那埵。僧已與我六夜行摩那埵。
<a class="t" id="t0156c11"></a>
我今行摩那埵已若干日。餘若干日在。諸
<a class="t" id="t0156c12"></a>
大德憶知。過六夜已。應從僧乞阿浮呵那。白
<a class="t" id="t0156c13"></a>
言。大德僧聽。我某甲比丘故出不淨犯僧伽
<a class="t" id="t0156c14"></a>
婆尸沙不覆藏。從僧乞六夜行摩那埵。僧已
<a class="t" id="t0156c15"></a>
與我六夜行摩那埵。我六夜行摩那埵竟。今
<a class="t" id="t0156c16"></a>
從僧乞阿浮呵那。願僧與我阿浮呵那。如
<a class="t" id="t0156c17"></a>
是三乞。應一比丘唱言。大德僧聽。此某甲
<a class="t" id="t0156c18"></a>
比丘故出不淨犯僧伽婆尸沙不覆藏。從僧
<a class="t" id="t0156c19"></a>
乞六夜行摩那埵。僧已與六夜行摩那埵。彼
<a class="t" id="t0156c20"></a>
比丘六夜行摩那埵竟從僧乞阿浮呵那。僧
<a class="t" id="t0156c21"></a>
今與某甲阿浮呵那。若僧時到僧忍聽。白如
<a class="t" id="t0156c22"></a>
是。大德僧聽。此某甲比丘故出不淨。乃至
<a class="t" id="t0156c23"></a>
僧今與某甲阿浮呵那。誰諸長老忍默然不
<a class="t" id="t0156c24"></a>
忍者說。如是第二第三。僧與某甲比丘阿浮
<a class="t" id="t0156c25"></a>
呵那竟。僧忍默然故。是事如是持。有一比丘
<a class="t" id="t0156c26"></a>
故出不淨犯僧伽婆尸沙覆藏一夜。不知云
<a class="t" id="t0156c27"></a>
何。問諸比丘。諸比丘亦不知。以是白佛。佛以
<a class="t" id="t0156c28"></a>
是事集比丘僧。告諸比丘。今聽僧白四羯磨
<a class="t" id="t0156c29"></a>
與此比丘作一夜別住法。犯罪比丘應至僧
<a class="t" id="t0157a01"></a>
中如是白。大德僧聽。我某甲比丘故出不淨
<a class="t" id="t0157a02"></a>
犯僧伽婆尸沙覆藏一夜。今從僧乞一夜別住
<a class="t" id="t0157a03"></a>
法。願僧與我一夜別住法。如是三乞。應一比
<a class="t" id="t0157a04"></a>
丘唱言。大德僧聽。此某甲比丘故出不淨犯
<a class="t" id="t0157a05"></a>
僧伽婆尸沙覆藏一夜。從僧乞一夜別住法。
<a class="t" id="t0157a06"></a>
今僧與某甲一夜別住法。若僧時到僧忍聽。
<a class="t" id="t0157a07"></a>
白如是。大德僧聽。此某甲比丘故出不淨。乃
<a class="t" id="t0157a08"></a>
至僧今與某甲一夜別住法。誰諸長老忍默
<a class="t" id="t0157a09"></a>
然不忍者說。如是第二第三。僧已與某甲比
<a class="t" id="t0157a10"></a>
丘一夜別住竟。僧忍默然故。是事如是持。彼
<a class="t" id="t0157a11"></a>
比丘一夜別住竟。應從僧乞行摩那埵乃至
<a class="t" id="t0157a12"></a>
阿浮呵那。僧亦如上與之。有一比丘故出
<a class="t" id="t0157a13"></a>
不淨犯僧伽婆尸沙不覆藏。從僧乞行摩那
<a class="t" id="t0157a14"></a>
埵。於六夜中復犯亦不覆藏。不知云何。問
<a class="t" id="t0157a15"></a>
諸比丘。諸比丘亦不知。以是白佛。佛以是
<a class="t" id="t0157a16"></a>
事集比丘僧。告諸比丘。今聽彼比丘更從僧
<a class="t" id="t0157a17"></a>
乞行摩那埵。僧亦應白四羯磨更與彼比丘
<a class="t" id="t0157a18"></a>
行摩那埵。彼比丘六夜行竟。應復更從僧乞
<a class="t" id="t0157a19"></a>
行本摩那埵。僧亦應白四羯磨與之。彼比丘
<a class="t" id="t0157a20"></a>
更從僧乞言。我某甲比丘先故出不淨犯僧
<a class="t" id="t0157a21"></a>
伽婆尸沙不覆藏。從僧乞行摩那埵。僧與我
<a class="t" id="t0157a22"></a>
行摩那埵。我於六夜中更犯不覆藏。今從僧
<a class="t" id="t0157a23"></a>
更乞行摩那埵。願更與我行摩那埵。如是三
<a class="t" id="t0157a24"></a>
乞。應一比丘如其乞辭白四羯磨與之。彼
<a class="t" id="t0157a25"></a>
六夜行竟。復更從僧乞行本六夜摩那埵言。
<a class="t" id="t0157a26"></a>
我某甲比丘先故出不淨犯僧伽婆尸沙不覆
<a class="t" id="t0157a27"></a>
藏。從僧乞行摩那埵。僧與我行摩那埵。我
<a class="t" id="t0157a28"></a>
於六夜中更犯不覆藏。復從僧乞行六夜摩
<a class="t" id="t0157a29"></a>
那埵。我已六夜行摩那埵竟。今從僧乞行本
<a class="t" id="t0157b01"></a>
六夜摩那埵。願僧與我行本六夜摩那埵。如
<a class="t" id="t0157b02"></a>
是三乞。應一比丘如其乞辭白四羯磨與之。
<a class="t" id="t0157b03"></a>
彼比丘行本六夜摩那埵竟。應如上乞阿浮
<a class="t" id="t0157b04"></a>
呵那。僧亦如上與之。有一比丘故出不淨犯
<a class="t" id="t0157b05"></a>
僧伽婆尸沙覆藏一夜。僧與一夜別住。於中
<a class="t" id="t0157b06"></a>
復犯亦覆藏一夜。不知云何。問諸比丘。諸
<a class="t" id="t0157b07"></a>
比丘亦不知。以是白佛。佛以是事集比丘僧。
<a class="t" id="t0157b08"></a>
告諸比丘。今聽彼比丘更從僧乞一夜別住。
<a class="t" id="t0157b09"></a>
僧亦應白四羯磨更與一夜別住。彼一夜別
<a class="t" id="t0157b10"></a>
住竟。應復更從僧乞本一夜別住。僧亦應白
<a class="t" id="t0157b11"></a>
四羯磨與之。彼比丘更從僧乞一夜別住言。
<a class="t" id="t0157b12"></a>
我某甲比丘先故出不淨犯僧伽婆尸沙覆藏
<a class="t" id="t0157b13"></a>
一夜。從僧乞一夜別住。僧與我一夜別住。我
<a class="t" id="t0157b14"></a>
於中復犯亦一夜覆藏。今更從僧乞一夜別
<a class="t" id="t0157b15"></a>
住。願僧更與我一夜別住。如是三乞。應一
<a class="t" id="t0157b16"></a>
比丘如其乞辭白四羯磨與之。彼一夜別住
<a class="t" id="t0157b17"></a>
竟。復應更從僧乞本一夜別住言。我某甲比
<a class="t" id="t0157b18"></a>
丘先故出不淨。犯僧伽婆尸沙一夜覆藏。從
<a class="t" id="t0157b19"></a>
僧乞一夜別住。僧與我一夜別住。我於中復
<a class="t" id="t0157b20"></a>
犯亦一夜覆藏。復從僧乞一夜別住。僧復與
<a class="t" id="t0157b21"></a>
我一夜別住。我已一夜別住竟。今從僧乞本
<a class="t" id="t0157b22"></a>
一夜別住。願僧與我本一夜別住。如是三乞。
<a class="t" id="t0157b23"></a>
應一比丘如其乞辭白四羯磨與之。彼比丘
<a class="t" id="t0157b24"></a>
本一夜別住竟。應如上乞行六夜摩那埵。行
<a class="t" id="t0157b25"></a>
摩那埵竟。復應如上乞阿浮呵那。僧皆應如
<a class="t" id="t0157b26"></a>
上白四羯磨與之。有一比丘故出不淨犯僧
<a class="t" id="t0157b27"></a>
伽婆尸沙覆藏一夜。僧如上與一夜別住。於
<a class="t" id="t0157b28"></a>
中復犯亦覆藏一夜。僧復如上更與一夜別
<a class="t" id="t0157b29"></a>
住。行竟。僧復如上與本一夜別住。行竟。僧
<a class="t" id="t0157c01"></a>
復如上與六夜摩那埵。於中復犯不覆藏。僧
<a class="t" id="t0157c02"></a>
復如上與六夜摩那埵。彼六夜行竟。僧復如
<a class="t" id="t0157c03"></a>
上與行本摩那埵。行竟。然後如上與阿浮呵
<a class="t" id="t0157c04"></a>
那。若比丘犯一僧伽婆尸沙乃至眾多。覆藏
<a class="t" id="t0157c05"></a>
二夜乃至眾多夜。僧若與別住者。但計覆藏
<a class="t" id="t0157c06"></a>
最久者。隨日數與別住。若僧與別住後於中
<a class="t" id="t0157c07"></a>
更犯。若覆藏。僧應隨日更與別住。若不覆
<a class="t" id="t0157c08"></a>
藏。僧應如上與六夜摩那埵。更別住竟摩那
<a class="t" id="t0157c09"></a>
埵竟。僧復應如上更與本別住。與本別住竟。
<a class="t" id="t0157c10"></a>
與六夜摩那埵。若於中復犯僧復應與六夜
<a class="t" id="t0157c11"></a>
摩那埵。行竟。僧復應如上與本摩那埵。然
<a class="t" id="t0157c12"></a>
後如上與阿浮呵那。有一比丘。犯二僧伽婆
<a class="t" id="t0157c13"></a>
尸沙。同覆藏一夜。而向僧說犯一覆藏一夜。
<a class="t" id="t0157c14"></a>
僧與一夜別住。一夜別住竟。心生悔。我實
<a class="t" id="t0157c15"></a>
犯二僧伽婆尸沙。云何但說犯一覆藏一夜。
<a class="t" id="t0157c16"></a>
復來僧中白言。我實犯二僧伽婆尸沙同一
<a class="t" id="t0157c17"></a>
夜覆藏。諸比丘以是白佛。佛言。聽更與一
<a class="t" id="t0157c18"></a>
夜別住。彼比丘應具說上事三乞。應一比丘
<a class="t" id="t0157c19"></a>
如其乞辭白四羯磨與之。有一比丘犯一僧
<a class="t" id="t0157c20"></a>
伽婆尸沙覆藏二夜。向僧說覆藏一夜。僧與
<a class="t" id="t0157c21"></a>
一夜別住。一夜別住竟。心生悔。我實二夜
<a class="t" id="t0157c22"></a>
覆藏。云何說一夜。復來僧中以事白僧。諸
<a class="t" id="t0157c23"></a>
比丘以是白佛。佛言。聽僧更與一夜別住。彼
<a class="t" id="t0157c24"></a>
比丘應具說上事三乞。僧亦如其乞辭白四
<a class="t" id="t0157c25"></a>
羯磨與之。有一比丘犯僧伽婆尸沙覆藏罷
<a class="t" id="t0157c26"></a>
道。後更出家受具足戒。即日說先所犯。諸
<a class="t" id="t0157c27"></a>
比丘以是白佛。佛言。應隨彼比丘未罷道時
<a class="t" id="t0157c28"></a>
覆藏日數與別住。有比丘犯僧伽婆尸沙不
<a class="t" id="t0157c29"></a>
覆藏未行摩那埵罷道。後還受具足戒已覆
<a class="t" id="t0158a01"></a>
藏。以是白佛。佛言。應隨彼比丘後受戒來日
<a class="t" id="t0158a02"></a>
數與別住。若比丘犯二僧伽婆尸沙。覆藏一
<a class="t" id="t0158a03"></a>
不覆藏一罷道。後還受具足戒已。先所不覆
<a class="t" id="t0158a04"></a>
藏更覆藏。先所覆藏更不覆藏。應隨彼比丘
<a class="t" id="t0158a05"></a>
前覆藏至罷道日數後覆藏從更受戒日數與
<a class="t" id="t0158a06"></a>
別住。若比丘犯僧伽婆尸沙覆藏罷道。後還
<a class="t" id="t0158a07"></a>
受具足戒已復覆藏。應隨彼比丘前後覆藏
<a class="t" id="t0158a08"></a>
日數與別住。若比丘犯僧伽婆尸沙不覆藏
<a class="t" id="t0158a09"></a>
罷道。後還受具足戒已亦不覆藏。應與其六
<a class="t" id="t0158a10"></a>
夜摩那埵。若比丘犯僧伽婆尸沙。作沙彌狂
<a class="t" id="t0158a11"></a>
心散亂心病壞心。僧與作不見罪羯磨不悔
<a class="t" id="t0158a12"></a>
過羯磨不捨惡邪見羯磨。皆如罷道說。若比
<a class="t" id="t0158a13"></a>
丘犯僧伽婆尸沙知數多少。或一罪或異罪
<a class="t" id="t0158a14"></a>
覆藏罷道。後還受具足戒已不覆藏。或先不
<a class="t" id="t0158a15"></a>
覆藏罷道。後受具足戒已覆藏。或先半覆
<a class="t" id="t0158a16"></a>
藏半不覆藏。後受戒已。先覆藏者更不覆藏。
<a class="t" id="t0158a17"></a>
先不覆藏者更覆藏。或先後皆覆藏。行別住
<a class="t" id="t0158a18"></a>
法皆如前說。若前後皆不覆藏。行六夜摩那
<a class="t" id="t0158a19"></a>
埵亦如上。若作沙彌乃至不捨惡邪見羯磨
<a class="t" id="t0158a20"></a>
亦如是。若比丘於別住中罷道後還受具足
<a class="t" id="t0158a21"></a>
戒。應計先別住日數但更足。令足行本別住
<a class="t" id="t0158a22"></a>
亦如是。若作沙彌乃至不捨。惡邪見羯磨亦
<a class="t" id="t0158a23"></a>
如是。若比丘於行摩那埵中罷道後還受具
<a class="t" id="t0158a24"></a>
足戒。足日亦如是。行本摩那埵亦如是。若
<a class="t" id="t0158a25"></a>
作沙彌乃至不捨惡邪見羯磨亦如是。若比
<a class="t" id="t0158a26"></a>
丘行別住竟及行本別住竟。未與摩那埵罷
<a class="t" id="t0158a27"></a>
道後還受具足戒。應令行摩那埵。若行摩那
<a class="t" id="t0158a28"></a>
埵竟及行本摩那埵竟。未與阿浮呵那。後還
<a class="t" id="t0158a29"></a>
受具足戒。應與阿浮呵那。若作沙彌乃至不
<a class="t" id="t0158b01"></a>
捨惡邪見羯磨亦如是。若比丘犯僧伽婆尸
<a class="t" id="t0158b02"></a>
沙。知所犯數知覆藏日。如法從僧乞別住。如
<a class="t" id="t0158b03"></a>
法從僧乞摩那埵如法從僧乞本日。如法從
<a class="t" id="t0158b04"></a>
僧乞阿浮呵那。僧若皆如法與。是人名為清
<a class="t" id="t0158b05"></a>
淨。僧若一事不如法與。是人不名清淨。有
<a class="t" id="t0158b06"></a>
二比丘犯僧伽婆尸沙。一比丘知犯一比丘
<a class="t" id="t0158b07"></a>
不知犯俱覆藏。以是白佛。佛言。知犯者應
<a class="t" id="t0158b08"></a>
與別住。不知犯者應與摩那埵。憶不憶亦如
<a class="t" id="t0158b09"></a>
是。有二比丘犯僧伽婆尸沙覆藏。一比丘作
<a class="t" id="t0158b10"></a>
一想。一比丘作異想。或言是波羅夷。或言
<a class="t" id="t0158b11"></a>
偷蘭遮乃至惡說。以是白佛。佛言。作一想
<a class="t" id="t0158b12"></a>
者應與別住。作異想者應與摩那埵。有諸比
<a class="t" id="t0158b13"></a>
丘。或行別住時或行摩那埵時或阿浮呵那
<a class="t" id="t0158b14"></a>
時命過。諸比丘以是白佛。彼為是具戒命
<a class="t" id="t0158b15"></a>
過。為是破戒命過。佛言。皆是具戒。有比丘
<a class="t" id="t0158b16"></a>
犯僧伽婆尸沙不知罪數亦忘覆藏久近。以
<a class="t" id="t0158b17"></a>
是白佛。佛言。從其憶犯已來與別住。疑亦
<a class="t" id="t0158b18"></a>
如是。有比丘於一切人覆藏。有比丘於彼人
<a class="t" id="t0158b19"></a>
覆藏於此人不覆藏。有比丘在此土覆藏在
<a class="t" id="t0158b20"></a>
彼土不覆藏。諸比丘以是白佛。佛言。一切
<a class="t" id="t0158b21"></a>
覆藏名為覆藏。若於和尚阿闍梨所敬畏
<a class="t" id="t0158b22"></a>
人間覆藏不名覆藏於餘人間覆藏名為覆
<a class="t" id="t0158b23"></a>
藏。若於此土以多人識重不欲令知覆藏不
<a class="t" id="t0158b24"></a>
名覆藏。於彼土覆藏名為覆藏。</p>
<a class="t" id="t0158b25"></a>
<p class="endsection">
<span class="t-juanname">五分律卷第二十三</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>