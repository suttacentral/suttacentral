<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-kd12">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">12. Sayanāsana Khandhaka</span>
<span class="mirror-right">臥具法</span> </h1>
</div>
<a class="t" id="t0166b08"></a>
<p class="suttainfo">
<span class="t-headname">五分律第五分之二臥具法</span></p>
<a class="t" id="t0166b09"></a>
<p>
<a class="sc" id="1"></a>
<a class="t-linehead" id="t-linehead0166b09"></a>
佛在王舍城。爾時頞髀比丘侍佛左右。後
<a class="t" id="t0166b10"></a>
時著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。威儀庠序視地而行。
<a class="t" id="t0166b11"></a>
有一長者見之作是念。我未曾見如此人比。
<a class="t" id="t0166b12"></a>
便往問言。汝是誰誰之弟子。從誰出家行誰
<a class="t" id="t0166b13"></a>
道法。時佛始成道。世皆稱之為大沙門。答
<a class="t" id="t0166b14"></a>
言。我名頞髀。大沙門是我之師。從彼出家
<a class="t" id="t0166b15"></a>
行其道法。長者聞已歎言。未曾有也自有
<a class="t" id="t0166b16"></a>
如是威儀而從大沙門出家行其道法。又問。
<a class="t" id="t0166b17"></a>
汝今住何處。答言。阿練若處山巖樹下露地
<a class="t" id="t0166b18"></a>
塚間是我住處。長者聞已倍生歡喜。歎言。
<a class="t" id="t0166b19"></a>
威儀庠雅所師已勝。乃復住止如斯之處。又
<a class="t" id="t0166b20"></a>
問。敷何敷具。答言。如尸草拘尸草婆婆草
<a class="t" id="t0166b21"></a>
文柔草及樹葉等。下至沙土皆我敷具。長者
<a class="t" id="t0166b22"></a>
聞已復加喜敬。歎言。乃能復作如是少欲。又
<a class="t" id="t0166b23"></a>
問。我若為大德作房能受用不。答言。世尊
<a class="t" id="t0166b24"></a>
未聽我等受用房舍。又言。大德。可以此白佛。
<a class="t" id="t0166b25"></a>
我亦當自白。頞髀默受其語。於食後還到
<a class="t" id="t0166b26"></a>
佛所。頭面禮足以是白佛。佛以是事集比丘
<a class="t" id="t0166b27"></a>
僧。讚少欲知足讚戒讚持戒已。告諸比丘。從
<a class="t" id="t0166b28"></a>
今聽諸比丘受房舍施。彼長者後來佛所。遙
<a class="t" id="t0166b29"></a>
見世尊容顏殊特猶若金山。內懷喜敬前禮
<a class="t" id="t0166c01"></a>
佛足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛為說種種妙法乃至苦集
<a class="t" id="t0166c02"></a>
盡道。即於座上得法眼淨。見法得果受三歸
<a class="t" id="t0166c03"></a>
五戒。白佛言。世尊。我欲作房舍施諸比丘。願
<a class="t" id="t0166c04"></a>
聽受之。佛默然許。彼長者知佛聽已從坐
<a class="t" id="t0166c05"></a>
起。前禮佛足右遶三匝而去。即以其日造六
<a class="t" id="t0166c06"></a>
十房舍。復作施房飲食。其家眷屬皆共供
<a class="t" id="t0166c07"></a>
辦。世間珍味無不必備。有破薪者有取水者
<a class="t" id="t0166c08"></a>
作食者掃地者香汁灑地者敷座者散華者敷
<a class="t" id="t0166c09"></a>
高座者。</p>
<a class="t" id="t0166c10"></a>
<p>
<a class="sc" id="2"></a>
<a class="t-linehead" id="t-linehead0166c10"></a>
時舍衛城有長者名須達多。出三十萬金錢
<a class="t" id="t0166c11"></a>
與王舍城人年年來債。長者常出一由旬迎
<a class="t" id="t0166c12"></a>
以設大饌。不復得出。須達多作是念。彼或遭
<a class="t" id="t0166c13"></a>
王難水火盜賊人非人難故不迎耶。既至先
<a class="t" id="t0166c14"></a>
到其舍。見其供辦種種肴膳。問言。汝為婚
<a class="t" id="t0166c15"></a>
<span class="gaiji">烟<!--gaiji,煙,1[火*因],2&#x70DF;,3-->
</span>節會為請王耶。答言。非婚姻節會亦不
<a class="t" id="t0166c16"></a>
請王。又問。何故乃辦奇妙飲食。答言。佛出於
<a class="t" id="t0166c17"></a>
世有大威德。其諸弟子亦皆如是。我今請之
<a class="t" id="t0166c18"></a>
故設此供。所以不獲出相迎耳。須達多言。我
<a class="t" id="t0166c19"></a>
亦聞有佛當出於世。號如來應供等正覺明
<a class="t" id="t0166c20"></a>
行足善逝世間解無上調御丈夫天人師佛
<a class="t" id="t0166c21"></a>
世尊。汝今所請為是佛耶為非佛耶。答言
<a class="t" id="t0166c22"></a>
是佛。又問。今在何處。彼長者即偏露右肩。
<a class="t" id="t0166c23"></a>
右膝著地右手指佛所在言。佛在彼處。須達
<a class="t" id="t0166c24"></a>
多聞已歡喜踊躍。偏袒右肩遙向佛禮三反。
<a class="t" id="t0166c25"></a>
稱南無佛竟夜念佛。疲極得眠。其宿世善知
<a class="t" id="t0166c26"></a>
識作神護之。神作是念。我當令此長者不經
<a class="t" id="t0166c27"></a>
宿而得見佛。即令夜明。須達多謂日已出。起
<a class="t" id="t0166c28"></a>
趣城門。城門自開。既出已門便自閉。忽然還
<a class="t" id="t0166c29"></a>
闇。須達多怖懼念言。我向者將不狂耶。神知
<a class="t" id="t0167a01"></a>
其念。即說偈言。</p>
<a class="t" id="t0167a02"></a>
<blockquote class="gatha">
<p>
今是趣佛時　　若舉一步者
<a class="t" id="t0167a03"></a>
<br>
利重千金施　　象馬所不及</p>
</blockquote>
<a class="t" id="t0167a04"></a>
<p>
<a class="sc" id="3"></a>
<a class="t-linehead" id="t-linehead0167a04"></a>
又語。莫恐莫怖前進。前進須臾見佛。須達多
<a class="t" id="t0167a05"></a>
聞已恐怖即除即便前進遙見世尊儀則殊
<a class="t" id="t0167a06"></a>
特猶若金山。世尊見之讚言。善來須達多。須
<a class="t" id="t0167a07"></a>
達多聞之歡喜。佛乃知我父母所作名字。頭
<a class="t" id="t0167a08"></a>
面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛為說種種妙法乃至苦
<a class="t" id="t0167a09"></a>
集盡道。即於座上得法眼淨。見法得果已受
<a class="t" id="t0167a10"></a>
三歸五戒。白佛言。世尊。願佛及僧受我舍衛
<a class="t" id="t0167a11"></a>
城夏安居。如是三請。佛皆默然。至第四請乃
<a class="t" id="t0167a12"></a>
告之言。若住處無有憒鬧寂寞無聲。諸佛乃
<a class="t" id="t0167a13"></a>
當於中安居。長者白佛。已解世尊。願差一
<a class="t" id="t0167a14"></a>
比丘為經營之。佛問言。汝今樂誰。答言。欲得
<a class="t" id="t0167a15"></a>
舍利弗。佛即語舍利弗。汝便可往為經營之。
<a class="t" id="t0167a16"></a>
舍利弗受教而去。時前長者晨朝自往白佛。
<a class="t" id="t0167a17"></a>
食具已辦唯聖知時。佛與比丘僧著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0167a18"></a>
前後圍遶。往到其舍次第而坐。長者手自下
<a class="t" id="t0167a19"></a>
食。食畢行水。白佛言。世尊。我以此園房舍施
<a class="t" id="t0167a20"></a>
四方僧。佛默然受。知佛受已取小床於佛前
<a class="t" id="t0167a21"></a>
坐。佛便為說隨喜<span class="gaiji">呪<!--gaiji,咒,1[口*兄],2&#x546A;,3-->
</span>願偈。</p>
<a class="t" id="t0167a22"></a>
<blockquote class="gatha">
<p>
<a class="sc" id="4"></a>
為遮風寒熱　　及障諸惡獸
<a class="t" id="t0167a23"></a>
<br>
蔽防雨露塵　　亦除蚊虻患
<a class="t" id="t0167a24"></a>
<br>
以施持戒人　　坐禪誦說法
<a class="t" id="t0167a25"></a>
<br>
若聞解其義　　得盡諸苦源</p>
</blockquote>
<a class="t" id="t0167a26"></a>
<p>
<a class="t-linehead" id="t-linehead0167a26"></a>
佛說偈已。更說種種妙法。示教利喜已便還
<a class="t" id="t0167a27"></a>
所住。</p>
<a class="t" id="t0167a28"></a>
<p>
<a class="sc" id="5"></a>
<a class="t-linehead" id="t-linehead0167a28"></a>
於是須達長者。將舍利弗還舍衛城。所經聚
<a class="t" id="t0167a29"></a>
落處處唱言。佛出於世有大威德。其諸弟子
<a class="t" id="t0167b01"></a>
亦復如是。我已請之於舍衛城安居。汝等皆
<a class="t" id="t0167b02"></a>
當共安頓處修治道路及諸橋梁預辦供俱
<a class="t" id="t0167b03"></a>
以待世尊。彼諸人等聞其此唱。知佛世尊當
<a class="t" id="t0167b04"></a>
從此過。皆大歡喜敬承其語。須達長者既到
<a class="t" id="t0167b05"></a>
舍衛作是念。何處極好堪作精舍。唯此城童
<a class="t" id="t0167b06"></a>
子祇林。園果美茂其水清潔。流泉浴池香華
<a class="t" id="t0167b07"></a>
悉備。當買作之。念已往到其所。語言。我欲買
<a class="t" id="t0167b08"></a>
園寧能見與不。答言。若能以金錢布地令
<a class="t" id="t0167b09"></a>
無空缺然後相與。須達便以金錢布地。祇言。
<a class="t" id="t0167b10"></a>
我說此譬不欲相與。須達復言。說此為價豈
<a class="t" id="t0167b11"></a>
得中悔。共諍紛紜遂便徹官。官即依法斷與
<a class="t" id="t0167b12"></a>
須達。祇問須達。何故不惜金寶而買此園。須
<a class="t" id="t0167b13"></a>
達答言。佛出於世有大威德。其諸弟子亦復
<a class="t" id="t0167b14"></a>
如是。我已請之於此安居。是以傾竭無所愛
<a class="t" id="t0167b15"></a>
惜。祇復言。若聽我更作園名名為祇園精舍
<a class="t" id="t0167b16"></a>
者當以相與。須達言善。即令人出金錢布地。
<a class="t" id="t0167b17"></a>
量樹處所皆補令滿。舍利弗然後以繩量度。
<a class="t" id="t0167b18"></a>
作經行處講堂溫室食<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>浴屋及諸房舍。皆使
<a class="t" id="t0167b19"></a>
得宜。時諸房舍泥治不密。風塵蛇鼠壞僧臥
<a class="t" id="t0167b20"></a>
具惱諸比丘。以是白佛。佛言。聽表裏及仰泥。
<a class="t" id="t0167b21"></a>
僧應畜斧鑿刀鋸鏵鍬梯橙泥墁種種作屋
<a class="t" id="t0167b22"></a>
之具。亦聽堊灑畫之作<span class="gaiji">窓<!--gaiji,窗,1[穴/ㄙ/心],2&#x7A93;,3-->
</span>戶扇鉤鎖作丘
<a class="t" id="t0167b23"></a>
鉤。不聽如刀柄帶著腰中。犯者突吉羅。有諸
<a class="t" id="t0167b24"></a>
比丘執作塵土污身須浴。佛言聽浴。浴處有
<a class="t" id="t0167b25"></a>
泥。佛言。聽塼砌地安床板。有諸比丘於塚
<a class="t" id="t0167b26"></a>
間得敷具繩床不敢取。佛言聽取。若大應截。
<a class="t" id="t0167b27"></a>
時王舍舍衛二城中間有一住處。諸居士以
<a class="t" id="t0167b28"></a>
施諸比丘無有住者。佛言。聽諸白衣請摩摩
<a class="t" id="t0167b29"></a>
諦留住護視供給所須。時諸住處無有籬障。
<a class="t" id="t0167c01"></a>
牛馬唐突壞經行處。佛言。聽周圍作籬掘
<a class="t" id="t0167c02"></a>
塹。牛馬猶故得入。佛言。聽種刺棘作援。牛
<a class="t" id="t0167c03"></a>
馬猶得唐突。佛言。聽築牆若累<span class="corr" title="[[土*尃]&gt;塼]">塼</span>墼草瓦
<a class="t" id="t0167c04"></a>
覆上。聽作門屋。亦聽重作。聽作兩扇。有
<a class="t" id="t0167c05"></a>
諸比丘於房內嚼楊枝洗手面及洗<span class="gaiji">脚<!--gaiji,腳,1[腳-谷+去],2&#x811A;,3-->
</span>濕地
<a class="t" id="t0167c06"></a>
壞僧臥具。佛言不應爾。有諸老病比丘寒時
<a class="t" id="t0167c07"></a>
不能出洗。佛言。聽用澡盤及<span class="gaiji">瓫<!--gaiji,盆,1[分/瓦],2&#x74EB;,3-->
</span>承水。有
<a class="t" id="t0167c08"></a>
房舍患塵起。佛言。應泥泥地以十種衣隨
<a class="t" id="t0167c09"></a>
一一衣敷上。有諸下座比丘先洗<span class="gaiji">脚<!--gaiji,腳,1[腳-谷+去],2&#x811A;,3-->
</span>上座後
<a class="t" id="t0167c10"></a>
來洗<span class="gaiji">脚<!--gaiji,腳,1[腳-谷+去],2&#x811A;,3-->
</span>未竟驅令去。佛言。若下座先已洗應
<a class="t" id="t0167c11"></a>
聽竟。有諸比丘露處經行。雨時漬衣以廢經
<a class="t" id="t0167c12"></a>
行。佛言。聽作步廊。有諸比丘庭中行雨時壞
<a class="t" id="t0167c13"></a>
地污<span class="gaiji">脚<!--gaiji,腳,1[腳-谷+去],2&#x811A;,3-->
</span>。佛言。聽累塼石作階道。有諸住處無
<a class="t" id="t0167c14"></a>
水。佛言。聽掘井若作淨池。諸比丘欲作臥褥
<a class="t" id="t0167c15"></a>
敷床上。佛言。聽以十種衣隨一一衣作用羊
<a class="t" id="t0167c16"></a>
毛駝毛劫貝華乃至軟草貯之。諸比丘作褥
<a class="t" id="t0167c17"></a>
大厚。佛言。極厚聽至八指。聽僧作四方僧
<a class="t" id="t0167c18"></a>
作及私作。僧敷具壞不知云何。佛言。應差人
<a class="t" id="t0167c19"></a>
補浣。</p>
<a class="t" id="t0167c20"></a>
<p>
<a class="sc" id="6"></a>
<a class="t-linehead" id="t-linehead0167c20"></a>
時諸比丘日日分僧臥具。佛言。不應爾。聽春
<a class="t" id="t0167c21"></a>
末日分臥具。夏初日結安居時。六群比丘選
<a class="t" id="t0167c22"></a>
擇好房好臥具住。佛言。不應爾。應白二羯
<a class="t" id="t0167c23"></a>
磨差一比丘作分臥具人。所差比丘應題臥
<a class="t" id="t0167c24"></a>
具識在何處房。隨上座次分。若有長好者。
<a class="t" id="t0167c25"></a>
上座須應與。若不須次下隨坐隨與。若有後
<a class="t" id="t0167c26"></a>
來比丘隨大小以次安之。自下展轉就於下
<a class="t" id="t0167c27"></a>
房。若下座無房則已。諸比丘欲作新繩床木
<a class="t" id="t0167c28"></a>
床佛言聽作。若無巧師。比丘能自作亦聽。聽
<a class="t" id="t0167c29"></a>
十種縷一一縷作繩。有諸比丘欲貯繩床。佛
<a class="t" id="t0168a01"></a>
言聽貯。有諸比丘繩床上行立繩斷。佛言不
<a class="t" id="t0168a02"></a>
應行立繩床上。有諸比丘短小。欲於架上取
<a class="t" id="t0168a03"></a>
衣舉衣不及。佛言。聽繫念在前立繩床髀上
<a class="t" id="t0168a04"></a>
取之。有諸比丘尼坐貯繩床上月水污不淨
<a class="t" id="t0168a05"></a>
爛壞。佛言。比丘尼不應坐貯繩床上。有諸
<a class="t" id="t0168a06"></a>
小沙彌住貯繩床上失溺不淨爛壞。佛言。小
<a class="t" id="t0168a07"></a>
沙彌亦不應住貯繩床上。有諸比丘在高床
<a class="t" id="t0168a08"></a>
上受經問義。佛言。受經問義皆應在下處坐。
<a class="t" id="t0168a09"></a>
諸比丘住處庭中生草。佛言。聽使淨人知。房
<a class="t" id="t0168a10"></a>
中塵土污床臥具。佛言。聽隨意作拂拂之。大
<a class="t" id="t0168a11"></a>
會時諸比丘來多房舍大而少無有住處。佛
<a class="t" id="t0168a12"></a>
言。於房中次第敷臥具足使容身滿而止。若
<a class="t" id="t0168a13"></a>
欲以衣遮前。聽各各遮。若足者善。若不足
<a class="t" id="t0168a14"></a>
外有空處聽作庵屋。舊住比丘應為作之。既
<a class="t" id="t0168a15"></a>
作庵屋過大會已。為火所燒延及住處。佛言。
<a class="t" id="t0168a16"></a>
過大會已應壞而去。若舊住比丘惜不聽壞
<a class="t" id="t0168a17"></a>
者。客比丘但囑舊住比丘而去。大雨時諸比
<a class="t" id="t0168a18"></a>
丘無集聚處。佛言。聽作大堂。寒時諸比丘
<a class="t" id="t0168a19"></a>
聚集患寒。佛言。聽作溫室。時舍利弗為毘
<a class="t" id="t0168a20"></a>
舍佉母經營作新大堂。彼持穀米來施四方
<a class="t" id="t0168a21"></a>
僧。諸比丘不敢食。佛言。若為四方僧作時聽
<a class="t" id="t0168a22"></a>
隨意食。有諸比丘乞食還施四方僧不知誰
<a class="t" id="t0168a23"></a>
應食。佛言。為四方僧作者得食。有房舍破壞
<a class="t" id="t0168a24"></a>
諸比丘不治。佛言。應勸化白二羯磨與道俗
<a class="t" id="t0168a25"></a>
欲治者令治。一比丘唱言。大德僧聽。某房故
<a class="t" id="t0168a26"></a>
壞無人治。某甲欲治今僧與令治。若僧時到
<a class="t" id="t0168a27"></a>
僧忍聽。白如是。大德僧聽。某房故壞。乃至今
<a class="t" id="t0168a28"></a>
僧與令治。誰諸長老忍默然若不忍者說。僧
<a class="t" id="t0168a29"></a>
與某甲故壞房治竟。僧忍默然故。是事如是
<a class="t" id="t0168b01"></a>
持。若欲題名是某甲檀越房聽題之。臥具亦
<a class="t" id="t0168b02"></a>
如是。有一住處大水所漬。諸比丘各各舉所
<a class="t" id="t0168b03"></a>
住房臥具。無比丘住房無人舉水<span class="gaiji">漂<!--gaiji,漂,1[漂*寸],2&#x3D71;,3-->
</span>漬爛。後
<a class="t" id="t0168b04"></a>
時房主檀越見嗔呵諸比丘言。云何獨使我
<a class="t" id="t0168b05"></a>
房臥具為水漬爛佛言。若有水火時。應大聲
<a class="t" id="t0168b06"></a>
唱打揵搥令一切僧盡共相助舉。若有一人
<a class="t" id="t0168b07"></a>
不相助舉得突吉羅罪。</p>
<a class="t" id="t0168b08"></a>
<p>
<a class="sc" id="7"></a>
<a class="t-linehead" id="t-linehead0168b08"></a>
時羅<span class="gaiji">睺<!--gaiji,,1[目*侯],2&#x777A;,3-->
</span>羅至那羅聚落。為一優婆塞深所敬
<a class="t" id="t0168b09"></a>
信。為起房。作房竟。羅<span class="gaiji">睺<!--gaiji,,1[目*侯],2&#x777A;,3-->
</span>羅有小緣事遊行
<a class="t" id="t0168b10"></a>
人間。時阿難往彼聚落。彼優婆塞即復以房
<a class="t" id="t0168b11"></a>
施阿難。羅<span class="gaiji">睺<!--gaiji,,1[目*侯],2&#x777A;,3-->
</span>羅還令阿難出。阿難言。先雖
<a class="t" id="t0168b12"></a>
施汝。汝行後更以施我。便是我房。於是俱
<a class="t" id="t0168b13"></a>
至彼優婆塞所問言。定是誰房。答言。我雖
<a class="t" id="t0168b14"></a>
先施羅<span class="gaiji">睺<!--gaiji,,1[目*侯],2&#x777A;,3-->
</span>羅。羅<span class="gaiji">睺<!--gaiji,,1[目*侯],2&#x777A;,3-->
</span>羅捨行去。我於後時更
<a class="t" id="t0168b15"></a>
施阿難。應是阿難房。諸比丘以是白佛。佛
<a class="t" id="t0168b16"></a>
以是事集比丘僧。告諸比丘。此優婆塞不但
<a class="t" id="t0168b17"></a>
今世昔亦曾爾。諸比丘又問。其事云何。佛
<a class="t" id="t0168b18"></a>
言。過去世時有王名婆樓。其國界有二仙人。
<a class="t" id="t0168b19"></a>
一名羅<span class="gaiji">睺<!--gaiji,,1[目*侯],2&#x777A;,3-->
</span>羅常好坐禪。一名阿難多聞無畏。
<a class="t" id="t0168b20"></a>
彼王先見羅<span class="gaiji">睺<!--gaiji,,1[目*侯],2&#x777A;,3-->
</span>羅甚敬重之為其作房。作竟
<a class="t" id="t0168b21"></a>
出行人間。阿難後來王亦重之。便以先所作
<a class="t" id="t0168b22"></a>
房施之羅<span class="gaiji">睺<!--gaiji,,1[目*侯],2&#x777A;,3-->
</span>羅行還。令阿難出云是我房。阿
<a class="t" id="t0168b23"></a>
難亦如上言是我房。共至王所問言。定是誰
<a class="t" id="t0168b24"></a>
房。答言。我雖先施羅<span class="gaiji">睺<!--gaiji,,1[目*侯],2&#x777A;,3-->
</span>羅。羅<span class="gaiji">睺<!--gaiji,,1[目*侯],2&#x777A;,3-->
</span>羅捨行去。
<a class="t" id="t0168b25"></a>
我於後更施阿難應是阿難房。爾時諸天龍
<a class="t" id="t0168b26"></a>
鬼神皆作是言。此王非法。云何先以房施羅
<a class="t" id="t0168b27"></a>
<span class="gaiji">睺<!--gaiji,,1[目*侯],2&#x777A;,3-->
</span>羅。後奪以施阿難。我今當壞其眷屬。即共
<a class="t" id="t0168b28"></a>
往王宮以石打擲殺王眷屬。佛因是事而說
<a class="t" id="t0168b29"></a>
偈言。</p>
<a class="t" id="t0168c01"></a>
<blockquote class="gatha">
<p>
<a class="sc" id="8"></a>
王施無前後　　仙人共諍之
<a class="t" id="t0168c02"></a>
<br>
致使鬼神忿　　自招滅眷屬
<a class="t" id="t0168c03"></a>
<br>
若隨愛行事　　智者所不譽
<a class="t" id="t0168c04"></a>
<br>
以是應捨愛　　歡喜隨義說</p>
</blockquote>
<a class="t" id="t0168c05"></a>
<p>
<a class="sc" id="9"></a>
<a class="t-linehead" id="t-linehead0168c05"></a>
佛言。彼羅<span class="gaiji">睺<!--gaiji,,1[目*侯],2&#x777A;,3-->
</span>羅仙人者今羅<span class="gaiji">睺<!--gaiji,,1[目*侯],2&#x777A;,3-->
</span>羅是。阿難仙
<a class="t" id="t0168c06"></a>
人者今阿難是。國王者今優婆塞是。告諸比
<a class="t" id="t0168c07"></a>
丘。從今不聽受他先施房。犯者突吉羅。</p>
<a class="t" id="t0168c08"></a>
<p>
<a class="sc" id="10"></a>
<a class="t-linehead" id="t-linehead0168c08"></a>
時佛與大比丘僧千二百五十人俱。於拘薩
<a class="t" id="t0168c09"></a>
羅國遊行人間。向訖羅訖列邑。彼有五比丘
<a class="t" id="t0168c10"></a>
舊住。聞佛與大眾當來。共議言。彼眾中有
<a class="t" id="t0168c11"></a>
舍利弗目連必惱我等。我等寧可分此住處
<a class="t" id="t0168c12"></a>
房舍臥具園果之屬以為五分各為私有。議
<a class="t" id="t0168c13"></a>
已便分。佛眾既至。諸比丘往語言。汝等開
<a class="t" id="t0168c14"></a>
房敷臥具我等須住。五比丘言。佛是法主
<a class="t" id="t0168c15"></a>
當開第一房令住。餘處我等已分盡。是私物
<a class="t" id="t0168c16"></a>
不復屬僧。自可於聚落中隨知識求其所安。
<a class="t" id="t0168c17"></a>
時舍利弗目連無有住處便依佛簷下宿。明
<a class="t" id="t0168c18"></a>
日佛以是事集比丘僧。告諸比丘。四方僧有
<a class="t" id="t0168c19"></a>
五種物。不可護不可賣不可分。何謂五。一住
<a class="t" id="t0168c20"></a>
處地二房舍三須用物四果樹五華果。一切
<a class="t" id="t0168c21"></a>
沙門釋子比丘皆有其分。若護若賣若分皆
<a class="t" id="t0168c22"></a>
犯偷羅遮罪。彼五比丘所分處。於後四方僧
<a class="t" id="t0168c23"></a>
來集復共分之。後更有客比丘來語言。為我
<a class="t" id="t0168c24"></a>
開房當於中住。先來諸比丘言。我等於四方
<a class="t" id="t0168c25"></a>
來是我等分。已共分之不復屬汝。汝可往聚
<a class="t" id="t0168c26"></a>
落中更求所安。後來比丘便往聚落中求住。
<a class="t" id="t0168c27"></a>
諸白衣言。大德。彼有僧房何不住中而來
<a class="t" id="t0168c28"></a>
此為。諸比丘便還向僧房。比爾已闇於道中
<a class="t" id="t0168c29"></a>
為虎所害。諸比丘以是白佛。佛以是事集比
<a class="t" id="t0169a01"></a>
丘僧。告諸比丘。我先不說四方僧有五種物
<a class="t" id="t0169a02"></a>
不可護不可賣不可分耶。云何護僧住處不
<a class="t" id="t0169a03"></a>
與後來比丘乃使為虎所害。種種呵責已復
<a class="t" id="t0169a04"></a>
言。若護若賣若分四方僧物皆偷羅遮。有諸
<a class="t" id="t0169a05"></a>
比丘住海岸邊。材木難得無可作屋。彼多
<a class="t" id="t0169a06"></a>
有大魚骨欲取作之。以是白佛。佛言。聽作。諸
<a class="t" id="t0169a07"></a>
比丘患魚骨臭。佛言。聽以香泥泥之。有諸比
<a class="t" id="t0169a08"></a>
丘經營作僧住處。作竟客比丘來是上座驅
<a class="t" id="t0169a09"></a>
令出住其房中。彼瞋恚言。我經營辛苦而反
<a class="t" id="t0169a10"></a>
不得安住。以是白佛。佛言。聽經營主隨意
<a class="t" id="t0169a11"></a>
所樂住。諸比丘便長與之。以是白佛。佛言。
<a class="t" id="t0169a12"></a>
應量其功夫多少。極多聽至十二年住。應
<a class="t" id="t0169a13"></a>
白二羯磨與之。一比丘唱言。大德僧聽。此
<a class="t" id="t0169a14"></a>
某甲比丘作經營主。僧今與隨所樂房若干
<a class="t" id="t0169a15"></a>
年住。若僧時到僧忍聽。白如是。大德僧聽。此
<a class="t" id="t0169a16"></a>
某甲比丘作經營住。僧今與隨所樂房若干
<a class="t" id="t0169a17"></a>
年住。誰諸長老忍默然若不忍者說。僧與
<a class="t" id="t0169a18"></a>
某甲比丘隨所樂房若干年住竟。僧忍默然
<a class="t" id="t0169a19"></a>
故是事如是持。有諸比丘作木床繩床置房
<a class="t" id="t0169a20"></a>
中。或泥地或小小治護。便求隨意住。佛言
<a class="t" id="t0169a21"></a>
不應求。若治房功夫極少三分之一。聽從僧
<a class="t" id="t0169a22"></a>
求隨意住。</p>
<a class="t" id="t0169a23"></a>
<p class="endsection">
<span class="t-juanname">五分律卷第二十五</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>