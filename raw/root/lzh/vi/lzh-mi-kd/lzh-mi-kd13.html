<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-kd13">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">13. Khuddaka Khandhaka</span>
<span class="mirror-right">雜法</span> </h1>
</div>
<a class="t-juannumber" id="juan-26"></a>
<a class="t" id="t0169b01"></a>
<a class="t" id="t0169b02"></a>
<p class="suttainfo">
<span class="t-juanname">五分律卷第二十六<span class="t-note">（彌沙塞）</span></span>
<a class="t" id="t0169b03"></a>
<a class="t" id="t0169b04"></a><br>
<span class="t-byline">宋罽賓三藏佛陀什
<a class="t" id="t0169b05"></a>
共竺道生等譯</span>
<a class="t" id="t0169b06"></a>
<br>
<span class="t-headname">第五分雜法</span></p>
<a class="t" id="t0169b07"></a>
<p>
<a class="sc" id="1"></a>
<a class="t-linehead" id="t-linehead0169b07"></a>
佛在王舍城。爾時諸比丘與白衣共器食手
<a class="t" id="t0169b08"></a>
相觸數數洗。諸比丘以是白佛。佛言。不應與
<a class="t" id="t0169b09"></a>
白衣共器食。有比丘往親里家。親里言。我等
<a class="t" id="t0169b10"></a>
非他亦非不淨何不共食。諸比丘以是白佛。
<a class="t" id="t0169b11"></a>
佛言。聽繫念在前共食。但莫令手相觸。有比
<a class="t" id="t0169b12"></a>
丘共白衣食器小手相觸。以是白佛。佛言。聽
<a class="t" id="t0169b13"></a>
左手捉器而食。諸比丘食時相禮。僧食時歠
<a class="t" id="t0169b14"></a>
粥時噉果時。經行時不著三衣時。闇時不共
<a class="t" id="t0169b15"></a>
語時禮。相瞋於屏處禮。諸比丘以是白佛。佛
<a class="t" id="t0169b16"></a>
言。此時皆不應禮。犯者突吉羅。又有五種
<a class="t" id="t0169b17"></a>
不應禮。呵責羯磨驅出羯磨依止羯磨舉罪
<a class="t" id="t0169b18"></a>
羯磨下意羯磨。復有五種不應禮。被舉不共
<a class="t" id="t0169b19"></a>
語舉本言治比丘尼沙彌。復有五種不應禮。
<a class="t" id="t0169b20"></a>
狂心散亂心病壞心白衣外道。復有五種不
<a class="t" id="t0169b21"></a>
應禮。別住應行摩那埵行摩那埵本日阿浮
<a class="t" id="t0169b22"></a>
呵那。有五種應禮。佛辟支佛如法上座和尚
<a class="t" id="t0169b23"></a>
阿闍梨。時諸比丘養髮令長。心不樂道。有
<a class="t" id="t0169b24"></a>
反俗作外道者。諸白衣譏呵言。我等白衣養
<a class="t" id="t0169b25"></a>
髮。沙門釋子亦復如是。有何等異。但著壞
<a class="t" id="t0169b26"></a>
色割截衣而已耳。諸比丘以是白佛。佛言。不
<a class="t" id="t0169b27"></a>
應養髮。犯者突吉羅。諸比丘於作食處及講
<a class="t" id="t0169b28"></a>
堂溫室中剃髮。以是白佛。佛言。不應爾。若老
<a class="t" id="t0169b29"></a>
病不堪寒聽在溫室中。時諸比丘隨次剃髮。
<a class="t" id="t0169c01"></a>
以是白佛。佛言。不須隨次。若有急事聽先剃
<a class="t" id="t0169c02"></a>
若無急事先洗者先剃。有諸比丘於庭中處
<a class="t" id="t0169c03"></a>
處剃髮不掃除。以是白佛。佛言。應在一處剃。
<a class="t" id="t0169c04"></a>
剃已掃除。著水中火中若埋之。若無剃髮師。
<a class="t" id="t0169c05"></a>
比丘能剃者亦聽。聽畜剃刀。有諸比丘鼻中
<a class="t" id="t0169c06"></a>
毛長。佛言。聽畜鑷拔之。諸比丘便以金銀作
<a class="t" id="t0169c07"></a>
鑷佛言不應爾。聽用銅鐵牙角竹木除漆樹。
<a class="t" id="t0169c08"></a>
有諸比丘耳中物塞。佛言。聽畜挑耳物餘亦
<a class="t" id="t0169c09"></a>
如上。有諸比丘食入齒間以致口臭。佛言。聽
<a class="t" id="t0169c10"></a>
畜擿齒物餘亦如上。時瓶沙王作是思惟。我
<a class="t" id="t0169c11"></a>
未以何物施僧。遍思皆施。唯未施擿齒物。
<a class="t" id="t0169c12"></a>
便作滿車。施諸比丘因作食供。諸比丘不敢
<a class="t" id="t0169c13"></a>
受。以是白佛。佛言皆聽受。</p>
<a class="t" id="t0169c14"></a>
<p>
<a class="sc" id="2"></a>
<a class="t-linehead" id="t-linehead0169c14"></a>
佛在蘇摩國。自作<span class="gaiji">鉢<!--gaiji,缽,1[金*本],2&#x9262;,3-->
</span>坯以為後式。令陶師燒。
<a class="t" id="t0169c15"></a>
陶師便多作合燒。開<span class="gaiji">竈<!--gaiji,灶,1[穴/土/黽],2&#x7AC8;,3-->
</span>口視皆成金<span class="gaiji">鉢<!--gaiji,缽,1[金*本],2&#x9262;,3-->
</span>。懼怖
<a class="t" id="t0169c16"></a>
言。此是大沙門神力。若王聞者必當謂我多
<a class="t" id="t0169c17"></a>
有金寶。便取埋藏。佛復作令燒。皆成銀<span class="gaiji">鉢<!--gaiji,缽,1[金*本],2&#x9262;,3-->
</span>。亦
<a class="t" id="t0169c18"></a>
怖懼埋藏。佛復作令燒。乃成銅<span class="gaiji">鉢<!--gaiji,缽,1[金*本],2&#x9262;,3-->
</span>。色青好
<a class="t" id="t0169c19"></a>
如閻浮樹。與諸比丘。諸比丘不敢受。佛言
<a class="t" id="t0169c20"></a>
聽畜。有比丘<span class="gaiji">鉢<!--gaiji,缽,1[金*本],2&#x9262;,3-->
</span>破無<span class="gaiji">鉢<!--gaiji,缽,1[金*本],2&#x9262;,3-->
</span>遊行。佛言應更求<span class="gaiji">鉢<!--gaiji,缽,1[金*本],2&#x9262;,3-->
</span>。
<a class="t" id="t0169c21"></a>
若能自作聽作。有諸比丘燒<span class="gaiji">鉢<!--gaiji,缽,1[金*本],2&#x9262;,3-->
</span>色赤。佛言應
<a class="t" id="t0169c22"></a>
熏。有諸比丘畜金銀七寶牙銅石木<span class="gaiji">鉢<!--gaiji,缽,1[金*本],2&#x9262;,3-->
</span>。諸居
<a class="t" id="t0169c23"></a>
士譏呵言。此諸比丘如王如大臣。常說少欲
<a class="t" id="t0169c24"></a>
知足。而今畜此好<span class="gaiji">鉢<!--gaiji,缽,1[金*本],2&#x9262;,3-->
</span>。諸比丘以是白佛。佛
<a class="t" id="t0169c25"></a>
以是事集比丘僧。告諸比丘。從今不聽畜上
<a class="t" id="t0169c26"></a>
諸<span class="gaiji">鉢<!--gaiji,缽,1[金*本],2&#x9262;,3-->
</span>。若畜金銀乃至石<span class="gaiji">鉢<!--gaiji,缽,1[金*本],2&#x9262;,3-->
</span>皆突吉羅。若畜木
<a class="t" id="t0169c27"></a>
<span class="gaiji">鉢<!--gaiji,缽,1[金*本],2&#x9262;,3-->
</span>偷蘭遮。時有婆羅門名優柯羅。有一女。
<a class="t" id="t0169c28"></a>
常用白銅<span class="gaiji">鉢<!--gaiji,缽,1[金*本],2&#x9262;,3-->
</span>食。彼女出家後猶用先器乞食。
<a class="t" id="t0169c29"></a>
諸居士譏呵言。沙門釋子用銅<span class="gaiji">鉢<!--gaiji,缽,1[金*本],2&#x9262;,3-->
</span>。與外道不
<a class="t" id="t0170a01"></a>
可分別。諸比丘以是白佛。佛言。不聽用外道
<a class="t" id="t0170a02"></a>
銅<span class="gaiji">鉢<!--gaiji,缽,1[金*本],2&#x9262;,3-->
</span>。犯者突吉羅。聽用三種<span class="gaiji">鉢<!--gaiji,缽,1[金*本],2&#x9262;,3-->
</span>。鐵<span class="gaiji">鉢<!--gaiji,缽,1[金*本],2&#x9262;,3-->
</span>瓦<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0170a03"></a>
蘇摩<span class="gaiji">鉢<!--gaiji,缽,1[金*本],2&#x9262;,3-->
</span>。時毘舍離諸離車得栴檀<span class="gaiji">鉢<!--gaiji,缽,1[金*本],2&#x9262;,3-->
</span>。共議。
<a class="t" id="t0170a04"></a>
此<span class="gaiji">鉢<!--gaiji,缽,1[金*本],2&#x9262;,3-->
</span>應與誰。或言應與世尊。或言應與薩遮
<a class="t" id="t0170a05"></a>
尼犍子。多人欲與世尊。以少從多便盛滿
<a class="t" id="t0170a06"></a>
<span class="gaiji">鉢<!--gaiji,缽,1[金*本],2&#x9262;,3-->
</span>白石蜜歡喜丸奉上世尊。白言。我等共得
<a class="t" id="t0170a07"></a>
此<span class="gaiji">鉢<!--gaiji,缽,1[金*本],2&#x9262;,3-->
</span>以奉世尊。唯願哀受。佛受歡喜丸以<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0170a08"></a>
還之。語言。此是外道<span class="gaiji">鉢<!--gaiji,缽,1[金*本],2&#x9262;,3-->
</span>。佛所不畜。復共議
<a class="t" id="t0170a09"></a>
言。我等以<span class="gaiji">鉢<!--gaiji,缽,1[金*本],2&#x9262;,3-->
</span>奉上世尊。世尊不受。我今寧可
<a class="t" id="t0170a10"></a>
用施眾僧。議已即復持<span class="gaiji">鉢<!--gaiji,缽,1[金*本],2&#x9262;,3-->
</span>往至僧坊施諸比
<a class="t" id="t0170a11"></a>
丘。諸比丘不敢受。以是事白佛。佛言。聽受
<a class="t" id="t0170a12"></a>
破作香用。後諸離車復得牛頭栴檀<span class="gaiji">鉢<!--gaiji,缽,1[金*本],2&#x9262;,3-->
</span>著高
<a class="t" id="t0170a13"></a>
標頭唱言。若有神力能取者與之。時賓頭盧
<a class="t" id="t0170a14"></a>
語目連言。世尊說汝神足第一。何不取之。答
<a class="t" id="t0170a15"></a>
言。汝亦有神足便可往取。即便取之以施於
<a class="t" id="t0170a16"></a>
僧。諸比丘不知云何。以是白佛。佛言。聽受破
<a class="t" id="t0170a17"></a>
作香用。時四大聲聞迦葉目連阿那律賓頭
<a class="t" id="t0170a18"></a>
盧共議。今王舍城有不信樂佛法僧者。我等
<a class="t" id="t0170a19"></a>
當共令其信樂。作是議已。遍觀近遠。唯見
<a class="t" id="t0170a20"></a>
跋提長者及其姊。不信樂佛法僧。三聲聞言。
<a class="t" id="t0170a21"></a>
能化跋提不。賓頭盧言能化其姊。彼長者作
<a class="t" id="t0170a22"></a>
七重門。有三部伎。若欲食時七門皆閉。一
<a class="t" id="t0170a23"></a>
食作一部伎。阿那律於其食時在其前乞食
<a class="t" id="t0170a24"></a>
長者問言。從何處入。答言。從門入。長者即問
<a class="t" id="t0170a25"></a>
守門者。汝何以聽乞人入。答言。門閉如常
<a class="t" id="t0170a26"></a>
不見人入。長者便以一片麻餅著其<span class="gaiji">鉢<!--gaiji,缽,1[金*本],2&#x9262;,3-->
</span>中。語
<a class="t" id="t0170a27"></a>
言出去。汝若有物當作此食。阿那律得已即
<a class="t" id="t0170a28"></a>
去。於後食時。迦葉復在前乞。問答如前。後
<a class="t" id="t0170a29"></a>
問守門者。汝何故再聽乞人突入我門。答言。
<a class="t" id="t0170b01"></a>
門閉如常不見人入。長者復以一片魚著其
<a class="t" id="t0170b02"></a>
<span class="gaiji">鉢<!--gaiji,缽,1[金*本],2&#x9262;,3-->
</span>中。語言出去。汝若有物當作此食。迦葉去
<a class="t" id="t0170b03"></a>
後。其婦問言。於意云何。謂此比丘不能得食
<a class="t" id="t0170b04"></a>
而來乞耶。答言如是。婦言識前來比丘不。答
<a class="t" id="t0170b05"></a>
言不識。婦言。彼名阿那律。釋種之子捨三
<a class="t" id="t0170b06"></a>
時殿五欲之樂出家學道。又問識後來比丘
<a class="t" id="t0170b07"></a>
不。答言不識。婦言。彼是畢波羅延摩納大
<a class="t" id="t0170b08"></a>
姓之子。捨九百九十田宅犁牛出家學道。愍
<a class="t" id="t0170b09"></a>
念君故來乞食耳。長者聞婦語已內懷敬伏。
<a class="t" id="t0170b10"></a>
於是目連飛在空中為其說法示教利喜。乃
<a class="t" id="t0170b11"></a>
至即於座上。遠塵離垢得法眼淨。見法得
<a class="t" id="t0170b12"></a>
果已即受三歸五戒。自是已後常供給比丘
<a class="t" id="t0170b13"></a>
比丘尼優婆塞優婆夷及諸外道。時三聲聞
<a class="t" id="t0170b14"></a>
語賓頭盧言。我等已化跋提令其信樂。汝今
<a class="t" id="t0170b15"></a>
宜行次化其姊。於是賓頭盧晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0170b16"></a>
入城乞食。次到其舍。時長者姊手自作<span class="gaiji">餅<!--gaiji,餅,1[麩-夫+并],2&#x4D35;,3-->
</span>。
<a class="t" id="t0170b17"></a>
忽見賓頭盧便低頭閉目。賓頭盧亦一心視
<a class="t" id="t0170b18"></a>
<span class="gaiji">鉢<!--gaiji,缽,1[金*本],2&#x9262;,3-->
</span>。便語言。決不與汝。一心視<span class="gaiji">鉢<!--gaiji,缽,1[金*本],2&#x9262;,3-->
</span>欲以何為。
<a class="t" id="t0170b19"></a>
賓頭盧便身中<span class="gaiji">烟<!--gaiji,煙,1[火*因],2&#x70DF;,3-->
</span>出。復語言。舉身<span class="gaiji">烟<!--gaiji,煙,1[火*因],2&#x70DF;,3-->
</span>出亦
<a class="t" id="t0170b20"></a>
不與汝。賓頭盧便舉身火燃復語言。舉身
<a class="t" id="t0170b21"></a>
火燃亦不與汝。賓頭盧便飛騰虛空。復語
<a class="t" id="t0170b22"></a>
言。飛騰虛空亦不與汝。賓頭盧便倒懸空
<a class="t" id="t0170b23"></a>
中。復語言。倒懸空中亦不與汝。賓頭盧作是
<a class="t" id="t0170b24"></a>
念。世尊不聽我等強從人乞便出去。去王舍
<a class="t" id="t0170b25"></a>
城不遠有大石。賓頭盧坐其上合石飛入王
<a class="t" id="t0170b26"></a>
舍城。城中人見皆大怖懼。恐石落地莫不馳
<a class="t" id="t0170b27"></a>
走。至長者姊家上。便住不去。彼見已即大
<a class="t" id="t0170b28"></a>
恐怖。心驚毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>叉手白言。願施我命。以石
<a class="t" id="t0170b29"></a>
著本處我當與食。賓頭盧便持石還著先
<a class="t" id="t0170c01"></a>
處至其前住。長者姊作是念。我不能以大
<a class="t" id="t0170c02"></a>
餅施。當更作小者與之更作小丸轉反成
<a class="t" id="t0170c03"></a>
大。如是三反轉大於前。乃作念言。我欲作
<a class="t" id="t0170c04"></a>
小皆反成大。我今便可趣與一餅。即以一
<a class="t" id="t0170c05"></a>
餅授與。諸餅相連至於餅器亦相連著。以手
<a class="t" id="t0170c06"></a>
捉器手亦著之。便語賓頭盧言。汝若須餅盡
<a class="t" id="t0170c07"></a>
以相與。器亦不惜何須我為。而令我手著器
<a class="t" id="t0170c08"></a>
不離。答言。我不須餅及器亦不須汝。我等
<a class="t" id="t0170c09"></a>
四人共議。度汝及汝弟三人。已化汝弟。我
<a class="t" id="t0170c10"></a>
應度汝。所以爾耳。問言。今欲令我何所施作。
<a class="t" id="t0170c11"></a>
答言。姊妹可戴此<span class="gaiji">餅<!--gaiji,餅,1[麩-夫+并],2&#x4D35;,3-->
</span>隨我施佛及僧。即便戴
<a class="t" id="t0170c12"></a>
<span class="gaiji">餅<!--gaiji,餅,1[麩-夫+并],2&#x4D35;,3-->
</span>隨賓頭盧。賓頭盧即化導皆經他門使
<a class="t" id="t0170c13"></a>
人見之。既至佛所。手自供佛及千二百五十
<a class="t" id="t0170c14"></a>
比丘。皆悉飽滿猶故不盡。持往白佛。我此
<a class="t" id="t0170c15"></a>
少餅供佛及千二百五十比丘。皆悉飽滿猶
<a class="t" id="t0170c16"></a>
故不盡。今當持此著於何處。佛言。可著無
<a class="t" id="t0170c17"></a>
生草地若無虫水中。彼女人便持著無虫水
<a class="t" id="t0170c18"></a>
中。水沸作聲如以熱鐵投于小水。便生恐怖
<a class="t" id="t0170c19"></a>
衣毛皆<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。還至佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛
<a class="t" id="t0170c20"></a>
為說種種妙法。 乃至得法眼淨。受三歸五戒。
<a class="t" id="t0170c21"></a>
供給四眾求道如弟無異。諸長老比丘以是
<a class="t" id="t0170c22"></a>
白佛。佛以是事集比丘僧。問賓頭盧。汝實爾
<a class="t" id="t0170c23"></a>
不。答言。實爾世尊。佛種種呵責已告諸比丘。
<a class="t" id="t0170c24"></a>
從今不聽現神足。若現突吉羅。時瓶沙王有
<a class="t" id="t0170c25"></a>
菴羅果園。三時茂好。長以華果施諸比丘
<a class="t" id="t0170c26"></a>
隨所須用。諸比丘便食其果。前食後食無時
<a class="t" id="t0170c27"></a>
不噉。或滿<span class="gaiji">鉢<!--gaiji,缽,1[金*本],2&#x9262;,3-->
</span>持去。或噉半擲地。後時<span class="gaiji">隣<!--gaiji,鄰,1[阿-可+(嶙-山)],2&#x96A3;,3-->
</span>國
<a class="t" id="t0170c28"></a>
遣使。使白王言。我聞王有菴羅果園三時茂
<a class="t" id="t0170c29"></a>
盛。願見其果。王便<span class="gaiji">勅<!--gaiji,敕,1[束*力],2&#x52C5;,3-->
</span>取。時諸比丘噉之都盡。
<a class="t" id="t0171a01"></a>
以是白王。王左右諸臣共譏呵言。沙門釋子
<a class="t" id="t0171a02"></a>
無有厭足。王雖無惜受者自應籌量。云何一
<a class="t" id="t0171a03"></a>
園之果都共噉盡諸長老比丘聞。以是白佛。
<a class="t" id="t0171a04"></a>
佛以是事集比丘僧。問諸比丘。汝等實爾不。
<a class="t" id="t0171a05"></a>
答言。實爾世尊。佛種種呵責已告諸比丘。
<a class="t" id="t0171a06"></a>
從今不聽食未淨果。若食突吉羅。有一居士
<a class="t" id="t0171a07"></a>
請僧噉果。比丘使人一一淨之。日遂過中不
<a class="t" id="t0171a08"></a>
得復食。便譏呵言。此諸沙門猶如小兒。使
<a class="t" id="t0171a09"></a>
人一一淨果不復及中。我今當奈此諸果何。
<a class="t" id="t0171a10"></a>
以是白佛。佛言。有五種子。根種子接種子
<a class="t" id="t0171a11"></a>
節種子果種子子種子。若食果應作沙門法
<a class="t" id="t0171a12"></a>
五種淨。火淨刀淨鳥淨傷淨未成種淨。若食
<a class="t" id="t0171a13"></a>
根亦應作沙門法五種淨。剝淨截淨破淨洗
<a class="t" id="t0171a14"></a>
淨火淨。若食莖葉應作沙門法三種淨。刀淨
<a class="t" id="t0171a15"></a>
火淨洗淨。若作淨時應作總淨。於一聚一
<a class="t" id="t0171a16"></a>
器中若淨一。名為總淨。有一比丘欲燃浴室
<a class="t" id="t0171a17"></a>
中火破薪。蛇從木孔中出螫<span class="gaiji">脚<!--gaiji,腳,1[腳-谷+去],2&#x811A;,3-->
</span>即死。諸比
<a class="t" id="t0171a18"></a>
丘以是白佛。佛言。彼比丘不知八種蛇。名不
<a class="t" id="t0171a19"></a>
慈心向。又不說<span class="gaiji">呪<!--gaiji,咒,1[口*兄],2&#x546A;,3-->
</span>。為蛇所害。八種蛇者。提樓
<a class="t" id="t0171a20"></a>
賴吒蛇。怛車蛇。伊羅漫蛇。舍婆子蛇。甘摩
<a class="t" id="t0171a21"></a>
羅阿濕波羅呵蛇。毘樓羅阿叉蛇。瞿曇蛇。難
<a class="t" id="t0171a22"></a>
陀跋難陀蛇。<span class="gaiji">呪<!--gaiji,咒,1[口*兄],2&#x546A;,3-->
</span>蛇者。</p>
<a class="t" id="t0171a23"></a>
<blockquote class="gatha">
<p>
<a class="sc" id="3"></a>
我慈諸龍王　　天上及世間
<a class="t" id="t0171a24"></a>
<br>
以我此慈心　　得滅諸恚毒
<a class="t" id="t0171a25"></a>
<br>
我以智慧力　　用之殺此毒
<a class="t" id="t0171a26"></a>
<br>
味毒無味毒　　破滅入地去</p>
</blockquote>
<a class="t" id="t0171a27"></a>
<p>
<a class="sc" id="4"></a>
<a class="t-linehead" id="t-linehead0171a27"></a>
佛言。若彼比丘以此<span class="gaiji">呪<!--gaiji,咒,1[口*兄],2&#x546A;,3-->
</span>自護者。不為毒蛇之
<a class="t" id="t0171a28"></a>
所傷殺。復有比丘被蛇所螫。諸比丘白佛。
<a class="t" id="t0171a29"></a>
佛言。汝以此<span class="gaiji">呪<!--gaiji,咒,1[口*兄],2&#x546A;,3-->
</span>
<span class="gaiji">呪<!--gaiji,咒,1[口*兄],2&#x546A;,3-->
</span>彼令得安隱。受教往<span class="gaiji">呪<!--gaiji,咒,1[口*兄],2&#x546A;,3-->
</span>彼
<a class="t" id="t0171b01"></a>
即得差。復有諸比丘處處為蛇所螫。以是白
<a class="t" id="t0171b02"></a>
佛。佛言。聽作<span class="gaiji">呪<!--gaiji,咒,1[口*兄],2&#x546A;,3-->
</span>術隨宜治之。時諸比丘食
<a class="t" id="t0171b03"></a>
多美食以增諸病。耆域晨朝往至佛所。頭面
<a class="t" id="t0171b04"></a>
禮足白佛言。世尊。今諸比丘食多美食以增
<a class="t" id="t0171b05"></a>
諸病。願聽浴室中浴除其此患。佛以是事集
<a class="t" id="t0171b06"></a>
比丘僧。以耆域語告諸比丘。從今聽諸比丘
<a class="t" id="t0171b07"></a>
作浴室為除病故於中浴。有諸比丘裸形浴
<a class="t" id="t0171b08"></a>
更相揩摩。又裸形出浴處。諸白衣譏呵言。此
<a class="t" id="t0171b09"></a>
諸沙門皆如尼揵無有風法。諸比丘以是白
<a class="t" id="t0171b10"></a>
佛。佛以是事集比丘僧。呵責已告諸比丘。從
<a class="t" id="t0171b11"></a>
今聽著浴衣。不聽裸形浴裸形相揩。一一皆
<a class="t" id="t0171b12"></a>
突吉羅。有諸比丘浴時出外以背揩壁樹木還
<a class="t" id="t0171b13"></a>
入水灌傷破其身。佛言不應爾。聽用蒲桃皮
<a class="t" id="t0171b14"></a>
摩樓皮澡豆等諸去垢物。諸比丘隨知識與
<a class="t" id="t0171b15"></a>
澡豆等。佛言應等與。佛在舍衛城。爾時跋
<a class="t" id="t0171b16"></a>
難陀反披拘攝於闇中。作四<span class="gaiji">脚<!--gaiji,腳,1[腳-谷+去],2&#x811A;,3-->
</span>行怖諸比丘。
<a class="t" id="t0171b17"></a>
諸比丘以是白佛。佛言不應爾。若反披拘攝
<a class="t" id="t0171b18"></a>
作四<span class="gaiji">脚<!--gaiji,腳,1[腳-谷+去],2&#x811A;,3-->
</span>行皆突吉羅。諸比丘房內患熱欲反
<a class="t" id="t0171b19"></a>
披拘攝。佛言房內聽。有諸比丘眠時無枕。
<a class="t" id="t0171b20"></a>
佛言。聽作枕。有諸比丘患虱。佛言聽拾去。
<a class="t" id="t0171b21"></a>
諸比丘拾著房內還人衣中。佛言。聽拾著
<a class="t" id="t0171b22"></a>
房外。諸比丘雨時拾著水中。佛言。應拾著
<a class="t" id="t0171b23"></a>
弊物中慈心舉之。有諸比丘患蚤。佛言。聽
<a class="t" id="t0171b24"></a>
敷物著地掃去。若在薦席中聽日曝去。有諸
<a class="t" id="t0171b25"></a>
比丘患壁虱。佛言。聽除<span class="gaiji">却<!--gaiji,卻,1[去*ㄗ],2&#x5374;,3-->
</span>密泥。有諸老病
<a class="t" id="t0171b26"></a>
比丘患寒欲於房內燃火。佛言寒時聽燃。諸
<a class="t" id="t0171b27"></a>
比丘燃火燒壞地敷熏屋。佛言。聽作火爐在
<a class="t" id="t0171b28"></a>
屋外燃。<span class="gaiji">烟<!--gaiji,煙,1[火*因],2&#x70DF;,3-->
</span>盡將入。諸比丘不知以何物作。
<a class="t" id="t0171b29"></a>
佛言。聽用銅鐵泥石作之。聽僧四方僧私畜。
<a class="t" id="t0171c01"></a>
又聽因地作火爐。諸比丘過中用<span class="gaiji">鉢<!--gaiji,缽,1[金*本],2&#x9262;,3-->
</span>飲。佛言。
<a class="t" id="t0171c02"></a>
過中不應用<span class="gaiji">鉢<!--gaiji,缽,1[金*本],2&#x9262;,3-->
</span>飲。聽別作飲器用銅鐵瓦作。
<a class="t" id="t0171c03"></a>
有一比丘於德叉尸羅國夏安居竟。到舍衛
<a class="t" id="t0171c04"></a>
祇洹至佛所。頭面禮足白佛言。如此國歠粥。
<a class="t" id="t0171c05"></a>
彼國飲<span class="gaiji">麨<!--gaiji,,1[麩-夫+少],2&#x9EA8;,3-->
</span>漿。願聽諸比丘晨朝飲<span class="gaiji">麨<!--gaiji,,1[麩-夫+少],2&#x9EA8;,3-->
</span>漿。佛言
<a class="t" id="t0171c06"></a>
聽飲。諸比丘飲時須鹽。佛言聽畜鹽。聽僧
<a class="t" id="t0171c07"></a>
四方僧私畜。聽作抄鹽物。諸比丘便作眾生
<a class="t" id="t0171c08"></a>
形或作人手持抄鹽。佛言。不聽作此諸形。時
<a class="t" id="t0171c09"></a>
諸白衣以盤器奠食與諸比丘。諸比丘不敢
<a class="t" id="t0171c10"></a>
受。便譏呵言。沙門釋子不堪受供養。以是白
<a class="t" id="t0171c11"></a>
佛。佛言聽受。有諸比丘於<span class="gaiji">鉢<!--gaiji,缽,1[金*本],2&#x9262;,3-->
</span>中歠粥苦熱不
<a class="t" id="t0171c12"></a>
可捉。佛言。聽別作歠粥器。諸比丘擎食患
<a class="t" id="t0171c13"></a>
重。佛言聽安机。諸比丘便作種種形<span class="gaiji">脚<!--gaiji,腳,1[腳-谷+去],2&#x811A;,3-->
</span>机。佛
<a class="t" id="t0171c14"></a>
言不聽作。諸比丘至白衣舍。白衣以種種形
<a class="t" id="t0171c15"></a>
<span class="gaiji">脚<!--gaiji,腳,1[腳-谷+去],2&#x811A;,3-->
</span>机下食。諸比丘不敢食。佛言白衣家聽受。
<a class="t" id="t0171c16"></a>
但不聽自畜。諸比丘須犍恣佛言聽畜。用
<a class="t" id="t0171c17"></a>
銅鐵瓦石作。有諸白衣持粥與諸比丘。諸比
<a class="t" id="t0171c18"></a>
丘不知著何處分之。佛言。聽作盆杅安環
<a class="t" id="t0171c19"></a>
耳。行粥時應問。別有病人粥不。若無應先
<a class="t" id="t0171c20"></a>
與病人。時毘舍佉母欲令眾僧於住處煮粥。
<a class="t" id="t0171c21"></a>
佛言聽。諸比丘不知著米處。佛言。應著<span class="gaiji">［竺－二＋發］<!--gaiji,,1[竺-二+發],2&#x25CCA;,3-->
</span>
<a class="t" id="t0171c22"></a>
席上。米中有穀不知云何。佛言。聽畜臼杵
<a class="t" id="t0171c23"></a>
令淨人簸之。不知以何物簸米。佛言。聽畜
<a class="t" id="t0171c24"></a>
簸箕。諸比丘須釜。佛言聽畜。用銅鐵瓦石作。
<a class="t" id="t0171c25"></a>
諸比丘須杓。佛言亦聽作。除漆樹餘木皆聽
<a class="t" id="t0171c26"></a>
用。有病比丘欲得美粥。佛言。聽淨人為作。若
<a class="t" id="t0171c27"></a>
無淨人。聽比丘淨洗燒器著水。令淨人洮豆
<a class="t" id="t0171c28"></a>
米著中。比丘然後燃火。粥熟更從淨人受持
<a class="t" id="t0171c29"></a>
與病人。諸比丘米多無著處。佛言。聽細泥
<a class="t" id="t0172a01"></a>
一房淨掃地以安之。米盡諸比丘住聞米臭。
<a class="t" id="t0172a02"></a>
佛言。聽香泥塗地。</p>
<a class="t" id="t0172a03"></a>
<p>
<a class="sc" id="5"></a>
<a class="t-linehead" id="t-linehead0172a03"></a>
佛在拘薩羅國遊行人間。與大比丘千二百
<a class="t" id="t0172a04"></a>
五十人俱。到都夷婆羅門聚落。在道側娑羅
<a class="t" id="t0172a05"></a>
樹下敷座坐息。佛便微笑。阿難作是念。諸佛
<a class="t" id="t0172a06"></a>
不以無緣而笑。今佛微笑必有因緣。即偏露
<a class="t" id="t0172a07"></a>
右肩<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>問佛。佛言。阿難過去世時有王名
<a class="t" id="t0172a08"></a>
禁寐。有一女生時自然著金華鬘。即集諸臣
<a class="t" id="t0172a09"></a>
議為作字。皆言應問相師婆羅門。即<span class="gaiji">勅<!--gaiji,敕,1[束*力],2&#x52C5;,3-->
</span>相師
<a class="t" id="t0172a10"></a>
皆集令為作字。相師言。此女生著自然金華
<a class="t" id="t0172a11"></a>
鬘。應字為摩梨尼。即用字之。王甚愛重。訪問
<a class="t" id="t0172a12"></a>
國中與同日生女取給左右。時國內有五百
<a class="t" id="t0172a13"></a>
女人與同日生。皆錄其名以充驅使。年既長
<a class="t" id="t0172a14"></a>
大。王所供養五百婆羅門。<span class="gaiji">勅<!--gaiji,敕,1[束*力],2&#x52C5;,3-->
</span>令供養。告言。汝
<a class="t" id="t0172a15"></a>
當如我。日作五百釜羹隨彼所。好而供養之。
<a class="t" id="t0172a16"></a>
女即如<span class="gaiji">勅<!--gaiji,敕,1[束*力],2&#x52C5;,3-->
</span>供養諸婆羅門。食竟輒與五百女
<a class="t" id="t0172a17"></a>
人乘四馬車遊戲園觀。從園至園從觀至觀
<a class="t" id="t0172a18"></a>
日日常爾。時迦葉佛於一園中住。御者至佛
<a class="t" id="t0172a19"></a>
所住園。輒迴車不入。女問御者。我於國界
<a class="t" id="t0172a20"></a>
無園不入。汝何故常避此園。答言。此中有
<a class="t" id="t0172a21"></a>
一禿頭沙門名曰迦葉。不宜見之是故不入。
<a class="t" id="t0172a22"></a>
女言。沙門迦葉何豫人事。便可迴車入此園
<a class="t" id="t0172a23"></a>
觀。即迴車入盡通車處。步進園中。遙見迦
<a class="t" id="t0172a24"></a>
葉佛容顏殊特猶若金山。見已發歡喜心。前
<a class="t" id="t0172a25"></a>
至佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。佛為說種種妙
<a class="t" id="t0172a26"></a>
法示教利喜。乃至見法得果已受三歸五戒。
<a class="t" id="t0172a27"></a>
從坐起禮佛足右繞而去。去不久作是念。我
<a class="t" id="t0172a28"></a>
常以五百釜羹日再供養五百婆羅門。此非
<a class="t" id="t0172a29"></a>
福田不應受施。寧可更作極美飲食供養迦
<a class="t" id="t0172b01"></a>
葉世尊。念已<span class="gaiji">勅<!--gaiji,敕,1[束*力],2&#x52C5;,3-->
</span>作日送供養。時諸婆羅門聞
<a class="t" id="t0172b02"></a>
摩梨尼已作迦葉佛弟子更以上饌供養迦
<a class="t" id="t0172b03"></a>
葉生嫉姤心作是議。我等當作方便共殺此
<a class="t" id="t0172b04"></a>
女。於時禁寐王夜得十一種夢。夢見樹長四
<a class="t" id="t0172b05"></a>
指便生華。夢見華即成果。夢見犢子耕大牛
<a class="t" id="t0172b06"></a>
住視。夢見三釜<span class="gaiji">竝<!--gaiji,並,1[立*立],2&#x7ADD;,3-->
</span>煮飯而兩邊釜飯各跳相
<a class="t" id="t0172b07"></a>
入不墮中央。夢見駱駝兩頭食草。夢見馬母
<a class="t" id="t0172b08"></a>
反飲駒乳。夢見金<span class="gaiji">鉢<!--gaiji,缽,1[金*本],2&#x9262;,3-->
</span>於空中行。夢見野狐尿
<a class="t" id="t0172b09"></a>
金<span class="gaiji">鉢<!--gaiji,缽,1[金*本],2&#x9262;,3-->
</span>中。夢見獼猴坐金床上。夢見賣牛頭栴
<a class="t" id="t0172b10"></a>
檀猶如腐草。夢見水中央濁四邊清淨。旦集
<a class="t" id="t0172b11"></a>
諸群臣廣說上夢而訪問之。為是何夢。眾臣
<a class="t" id="t0172b12"></a>
言。應問相師婆羅門。即召問之。諸婆羅門作
<a class="t" id="t0172b13"></a>
是念。我等志殺此女今得之矣。便語王言。此
<a class="t" id="t0172b14"></a>
夢不吉或當失國或以命終。王又問。頗有方
<a class="t" id="t0172b15"></a>
便免斯災乎。答言有。而是王所愛念必不能
<a class="t" id="t0172b16"></a>
用。王言但說。相師言。王某甲象某甲馬某
<a class="t" id="t0172b17"></a>
甲大臣某甲大婆羅門。將五百特牛五百水
<a class="t" id="t0172b18"></a>
牛五百牸犢五百特犢五百羖羊五百犍羊王
<a class="t" id="t0172b19"></a>
女摩梨尼及其五百眷屬。<span class="gaiji">却<!--gaiji,卻,1[去*ㄗ],2&#x5374;,3-->
</span>後七日於四衢
<a class="t" id="t0172b20"></a>
道中。殺以祠天此災可滅。若不作是禍不可
<a class="t" id="t0172b21"></a>
免。王聞信之即<span class="gaiji">勅<!--gaiji,敕,1[束*力],2&#x52C5;,3-->
</span>令辦。便呼其女具以事語。
<a class="t" id="t0172b22"></a>
聽六日內隨意所願。女白王言。甚不惜死。願
<a class="t" id="t0172b23"></a>
第一日與城中人民男女大小到迦葉佛所。
<a class="t" id="t0172b24"></a>
王即聽之。於是悉召城內前後圍繞往到迦
<a class="t" id="t0172b25"></a>
葉所。佛為說種種妙法示教利喜。乃至見法
<a class="t" id="t0172b26"></a>
得果受三歸五戒。願第二日與王眾臣共往
<a class="t" id="t0172b27"></a>
佛所。願第三日與諸王子共往佛所。願第四
<a class="t" id="t0172b28"></a>
日與諸王女共往佛所。願第五日與王夫人
<a class="t" id="t0172b29"></a>
婇女共往佛所。願第六日與王共往佛所。王
<a class="t" id="t0172c01"></a>
悉聽之。皆見法得果。受三歸五戒亦如上說。
<a class="t" id="t0172c02"></a>
王得果已以十一種夢問迦葉佛。此夢有何
<a class="t" id="t0172c03"></a>
報應。佛言。此十一夢乃為當來不為今也。夢
<a class="t" id="t0172c04"></a>
見小樹生華者。於當來世有佛。出於百歲人
<a class="t" id="t0172c05"></a>
中。名釋迦牟尼如來應供等正覺。爾時人年
<a class="t" id="t0172c06"></a>
三十便已頭白。夢見華即成果者。爾時二
<a class="t" id="t0172c07"></a>
十歲人便已生兒。夢見犢子耕大牛住視者。
<a class="t" id="t0172c08"></a>
爾時人兒領家事父母不得自在。夢見三釜
<a class="t" id="t0172c09"></a>
<span class="gaiji">竝<!--gaiji,並,1[立*立],2&#x7ADD;,3-->
</span>煮飯兩邊釜飯各跳相入不墮中央釜者。
<a class="t" id="t0172c10"></a>
爾時富者更相惠施而貧者不得。夢見駱駝
<a class="t" id="t0172c11"></a>
兩頭食草者。爾時王有群臣既食王祿復取
<a class="t" id="t0172c12"></a>
民物。夢見馬母反飲駒乳者。爾時母嫁女已
<a class="t" id="t0172c13"></a>
反從求食。夢見金<span class="gaiji">鉢<!--gaiji,缽,1[金*本],2&#x9262;,3-->
</span>於虛空中行者。爾時雨
<a class="t" id="t0172c14"></a>
不時節亦不周普。夢見野狐尿金<span class="gaiji">鉢<!--gaiji,缽,1[金*本],2&#x9262;,3-->
</span>中者。爾
<a class="t" id="t0172c15"></a>
時人民唯富是婚不擇本姓。夢見獼猴坐金
<a class="t" id="t0172c16"></a>
床上者。爾時國王用非法治政暴虐無道。夢
<a class="t" id="t0172c17"></a>
見牛頭栴檀賣與腐草同價者。爾時釋種沙
<a class="t" id="t0172c18"></a>
門貪利養故與白衣說法。夢見水中央濁四
<a class="t" id="t0172c19"></a>
邊清者。爾時佛法中國先滅邊國反盛。佛言。
<a class="t" id="t0172c20"></a>
王十一夢所為如此。於大王身無有不祥。王
<a class="t" id="t0172c21"></a>
即於座上<span class="gaiji">勅<!--gaiji,敕,1[束*力],2&#x52C5;,3-->
</span>諸群臣。所欲祠天之物今悉施
<a class="t" id="t0172c22"></a>
以無畏。吾從今寧自失命不故殺生。況殺
<a class="t" id="t0172c23"></a>
人乎。不故傷虫蟻。況女及諸人等乎。佛告
<a class="t" id="t0172c24"></a>
阿難。彼迦葉佛般泥洹後。其王為佛起金銀
<a class="t" id="t0172c25"></a>
塔。縱廣半由旬高一由旬。累金銀墼一一相
<a class="t" id="t0172c26"></a>
間。今猶在地中。佛即出塔示諸四眾。迦葉
<a class="t" id="t0172c27"></a>
佛全身舍利儼然如本。佛因此事取一摶泥。
<a class="t" id="t0172c28"></a>
而說偈言。</p>
<a class="t" id="t0172c29"></a>
<blockquote class="gatha">
<p>
雖得閻浮檀　　百千金寶利
<a class="t" id="t0173a01"></a>
<br>
不如一團泥　　為佛起塔廟</p>
</blockquote>
<a class="t" id="t0173a02"></a>
<p>
<a class="sc" id="6"></a>
<a class="t-linehead" id="t-linehead0173a02"></a>
示已還復故處。佛便以四摶泥泥塔沒處。千
<a class="t" id="t0173a03"></a>
二百五十比丘亦各上泥四摶。於是諸比丘
<a class="t" id="t0173a04"></a>
欲於所泥處為迦葉佛起塔。佛言聽起。即便
<a class="t" id="t0173a05"></a>
共起。是時於閻浮提地上最初起塔。其後諸
<a class="t" id="t0173a06"></a>
比丘欲為阿羅漢諸聲聞辟支佛起塔。佛言。
<a class="t" id="t0173a07"></a>
聽有四種人應起塔。如來聖弟子辟支佛轉
<a class="t" id="t0173a08"></a>
輪聖王。諸比丘欲作露塔屋塔無壁塔。欲於
<a class="t" id="t0173a09"></a>
內作龕像於外作欄楯。欲作承露盤。欲於
<a class="t" id="t0173a10"></a>
塔前作銅鐵石木柱上作象師子種種獸形。
<a class="t" id="t0173a11"></a>
欲於塔左右種樹。佛皆聽之。時諸外道亦自
<a class="t" id="t0173a12"></a>
作塔種種供養。眾人見起信樂心。諸比丘作
<a class="t" id="t0173a13"></a>
是念。佛若聽我等種種供養塔者。眾人亦當
<a class="t" id="t0173a14"></a>
起信樂心。佛亦聽之。諸比丘便自歌舞以供
<a class="t" id="t0173a15"></a>
養塔。諸白衣譏呵言。白衣歌舞。沙門釋子亦
<a class="t" id="t0173a16"></a>
復如是。與我何異。諸比丘以是白佛。佛言。比
<a class="t" id="t0173a17"></a>
丘不應自歌舞供養塔。聽使人為之。聽比丘
<a class="t" id="t0173a18"></a>
自讚歎佛華香幡蓋供養於塔。諸比丘乞食
<a class="t" id="t0173a19"></a>
時得華不敢受。諸白衣譏呵言。沙門釋子不
<a class="t" id="t0173a20"></a>
堪受供養。又不欲供養塔。諸比丘以是白佛。
<a class="t" id="t0173a21"></a>
佛言。聽受。不知著何處。佛言。聽作三種囊。
<a class="t" id="t0173a22"></a>
花囊食囊漉水囊。有諸比丘自行採華。從一
<a class="t" id="t0173a23"></a>
聚落至一聚落。出聚落外為賊所剝。諸白衣
<a class="t" id="t0173a24"></a>
譏呵言。此諸沙門正似結華鬘師若華鬘弟
<a class="t" id="t0173a25"></a>
子。佛言。不聽出聚落外採華。諸比丘以縵
<a class="t" id="t0173a26"></a>
連花供養。白衣所呵亦如上說。佛言。不應
<a class="t" id="t0173a27"></a>
以縵連但散用供養。若有萎葉其外青者。
<a class="t" id="t0173a28"></a>
皆聽擿去手三捼莖華自開好。佛在舍衛城。
<a class="t" id="t0173a29"></a>
爾時諸比丘養爪令長。生染著心不樂修梵
<a class="t" id="t0173b01"></a>
行。遂有反俗作外道者。諸白衣譏呵。此諸沙
<a class="t" id="t0173b02"></a>
門如受欲人。修飾手爪無厭離心。有一比丘
<a class="t" id="t0173b03"></a>
長爪入聚落乞食。一女人見呼共行欲。比丘
<a class="t" id="t0173b04"></a>
言。我出家人不作此事。女人言。若不從我
<a class="t" id="t0173b05"></a>
我當與汝作惡名聲。便以爪自攫破衣傷
<a class="t" id="t0173b06"></a>
肉。大喚言。比丘強牽挽我。我不從之。輒便攫
<a class="t" id="t0173b07"></a>
我。破衣傷肉。眾人來看。有信有不信。信者
<a class="t" id="t0173b08"></a>
言。此比丘爪長必作此事。不信者言。此女人
<a class="t" id="t0173b09"></a>
由來不良謗比丘耳。皆共譏呵。云何比丘畜
<a class="t" id="t0173b10"></a>
此長爪。諸比丘以是白佛。佛言。不聽養爪令
<a class="t" id="t0173b11"></a>
長。犯者突吉羅。聽畜截爪刀一頭作挑耳物。
<a class="t" id="t0173b12"></a>
有諸比丘染爪令赤。諸白衣譏呵。諸比丘以
<a class="t" id="t0173b13"></a>
是白佛。佛言。不應爾。犯者突吉羅。時諸比丘
<a class="t" id="t0173b14"></a>
為飾好故作衣。佛言。不聽為飾好故作衣。犯
<a class="t" id="t0173b15"></a>
者突吉羅。有一比丘守僧房。送食比丘來遲。
<a class="t" id="t0173b16"></a>
緣樹望之墮樹折<span class="gaiji">脇<!--gaiji,脅,1[月*劦],2&#x8107;,3-->
</span>。佛言。不聽上樹。犯者突
<a class="t" id="t0173b17"></a>
吉羅。有諸比丘小小因緣須上樹。佛言。聽上。
<a class="t" id="t0173b18"></a>
不得上過人處。有諸比丘欲於高樹頭取枯
<a class="t" id="t0173b19"></a>
枝為薪。佛言。聽緣梯取。不得緣樹。復有諸比
<a class="t" id="t0173b20"></a>
丘。遇水火惡獸賊難欲上樹不敢。遂為所困。
<a class="t" id="t0173b21"></a>
佛言。如此諸難聽任意上。有二比丘共道
<a class="t" id="t0173b22"></a>
行。無漉水囊。渴欲飲水。見中有虫。一比丘
<a class="t" id="t0173b23"></a>
飲。一比丘不飲而死。飲水比丘往至佛所。以
<a class="t" id="t0173b24"></a>
事白佛。佛言。彼比丘有慚愧心。乃能守戒而
<a class="t" id="t0173b25"></a>
死。從今不聽無漉水囊行。犯者突吉羅。有諸
<a class="t" id="t0173b26"></a>
比丘欲近處行無漉水囊便不敢去。佛言。聽
<a class="t" id="t0173b27"></a>
於半由旬內無漉水囊行。復有二比丘共道
<a class="t" id="t0173b28"></a>
行。一比丘有漉水囊。一比丘無。不相借極渴
<a class="t" id="t0173b29"></a>
乏。以是白佛。佛言。我先不制無漉水囊行不
<a class="t" id="t0173c01"></a>
得過半由旬耶。若是無漉水囊。有衣角可漉
<a class="t" id="t0173c02"></a>
水者聽。欲行時心念用以漉水。亦聽畜漉水
<a class="t" id="t0173c03"></a>
筒。諸比丘便用金銀寶作。佛言。不應爾。聽用
<a class="t" id="t0173c04"></a>
銅鐵竹木瓦石作之。以十種家施衣細者漫
<a class="t" id="t0173c05"></a>
口。不聽用糞掃衣。犯者突吉羅。時舍利弗患
<a class="t" id="t0173c06"></a>
風。有一呵梨勒果著床<span class="gaiji">脚<!--gaiji,腳,1[腳-谷+去],2&#x811A;,3-->
</span>邊。瞿伽離來。以是
<a class="t" id="t0173c07"></a>
上座驅舍利弗。舍利弗即避之忘呵梨勒。瞿
<a class="t" id="t0173c08"></a>
伽離見語諸比丘。世尊讚歎舍利弗少欲知
<a class="t" id="t0173c09"></a>
足。而今藏積我等所無。舍利弗聞作是念。我
<a class="t" id="t0173c10"></a>
今云何以此小事墮譏嫌中。便取棄之。諸比
<a class="t" id="t0173c11"></a>
丘語言。大德風患所須。勿棄此藥。可還取之。
<a class="t" id="t0173c12"></a>
答言。以此小物乃使同梵行人致此嫌怪。我
<a class="t" id="t0173c13"></a>
已棄之終不復取。諸比丘以是白佛。佛言。舍
<a class="t" id="t0173c14"></a>
利弗不但今棄此藥不肯復取。過去世時亦
<a class="t" id="t0173c15"></a>
曾如是。乃往過去時有一黑蛇。螫一犢子。
<a class="t" id="t0173c16"></a>
還入穴中。有一<span class="gaiji">呪<!--gaiji,咒,1[口*兄],2&#x546A;,3-->
</span>師。以羖羊<span class="gaiji">呪<!--gaiji,咒,1[口*兄],2&#x546A;,3-->
</span>。<span class="gaiji">呪<!--gaiji,咒,1[口*兄],2&#x546A;,3-->
</span>令出穴。不
<a class="t" id="t0173c17"></a>
能令出。<span class="gaiji">呪<!--gaiji,咒,1[口*兄],2&#x546A;,3-->
</span>師便於犢子前燃火<span class="gaiji">呪<!--gaiji,咒,1[口*兄],2&#x546A;,3-->
</span>之。化成火
<a class="t" id="t0173c18"></a>
蜂。入蛇穴中。燒螫黑蛇。蛇不堪痛然後出
<a class="t" id="t0173c19"></a>
穴。羖羊以角抄著<span class="gaiji">呪<!--gaiji,咒,1[口*兄],2&#x546A;,3-->
</span>師前。<span class="gaiji">呪<!--gaiji,咒,1[口*兄],2&#x546A;,3-->
</span>師語言。汝還舐
<a class="t" id="t0173c20"></a>
毒。不爾投此火中。黑蛇即說偈言。</p>
<a class="t" id="t0173c21"></a>
<blockquote class="gatha">
<p>
我既吐此毒　　終不還收之
<a class="t" id="t0173c22"></a>
<br>
若有死事至　　畢命不復迴</p>
</blockquote>
<a class="t" id="t0173c23"></a>
<p>
<a class="sc" id="7"></a>
<a class="t-linehead" id="t-linehead0173c23"></a>
於是遂不收毒自投火中。佛言。爾時黑蛇者
<a class="t" id="t0173c24"></a>
舍利弗是。昔受如此死苦猶不收毒。況今更
<a class="t" id="t0173c25"></a>
取所棄之藥。從今聽諸比丘畜藥。六群比丘
<a class="t" id="t0173c26"></a>
便多積聚藥。諸白衣譏訶言。此諸沙門為欲
<a class="t" id="t0173c27"></a>
作醫為欲販賣。自言小欲知足。而無厭已。
<a class="t" id="t0173c28"></a>
諸比丘以是白佛。佛言。不應多畜藥。聽畜
<a class="t" id="t0173c29"></a>
種種雜藥各一阿陀羅。若有長病聽隨宜更
<a class="t" id="t0174a01"></a>
畜。有諸比丘無刀用竹蘆片割衣衣壞。佛
<a class="t" id="t0174a02"></a>
言。聽畜割截物刀。諸比丘便作大刀。賊來得
<a class="t" id="t0174a03"></a>
以害比丘。佛言。不聽作大刀。犯者突吉羅。聽
<a class="t" id="t0174a04"></a>
長一指一邊作刃以木作柄除漆樹。諸比丘
<a class="t" id="t0174a05"></a>
得針不敢受。佛言。聽受畜之。諸比丘便多畜。
<a class="t" id="t0174a06"></a>
佛言。不應多畜。聽畜三針。餘者淨施。時毘舍
<a class="t" id="t0174a07"></a>
離阿<span class="gaiji">［少／兔］<!--gaiji,,1[少/兔],2&#x3779;,3-->
</span>耶住處下濕多蚊虻蒸熱。諸比丘患
<a class="t" id="t0174a08"></a>
之。佛言。聽畜扇拂。諸比丘用馬尾作拂殺
<a class="t" id="t0174a09"></a>
虫。佛言。不聽用馬尾作拂。犯者突吉羅。有諸
<a class="t" id="t0174a10"></a>
比丘以<span class="gaiji">鉢<!--gaiji,缽,1[金*本],2&#x9262;,3-->
</span>盛食著地翻之。佛言。聽作<span class="gaiji">鉢<!--gaiji,缽,1[金*本],2&#x9262;,3-->
</span>支。
<a class="t" id="t0174a11"></a>
用銅鐵牙角瓦石竹木除漆樹。乃至結草著
<a class="t" id="t0174a12"></a>
下亦聽。有諸比丘<span class="gaiji">鉢<!--gaiji,缽,1[金*本],2&#x9262;,3-->
</span>熏剝脫。佛言。應更熏。
<a class="t" id="t0174a13"></a>
諸比丘與作人食不量多少雖多猶瞋。佛言。
<a class="t" id="t0174a14"></a>
聽畜<span class="gaiji">斗<!--gaiji,斗,1[豆*斗],2&#x3AB7;,3-->
</span>斛升合。僧四方僧及私亦聽畜。亦應
<a class="t" id="t0174a15"></a>
有一儲備。諸比丘雇作人酥油蜜石蜜不稱
<a class="t" id="t0174a16"></a>
與雖多猶瞋。佛言。聽畜稱亦如上。時諸比丘
<a class="t" id="t0174a17"></a>
學書。諸白衣譏呵言。沙門釋子何不懃讀誦
<a class="t" id="t0174a18"></a>
用學書為。諸比丘以是白佛。佛言。不聽學書
<a class="t" id="t0174a19"></a>
後諸比丘差會次不知書記隨忘。佛言。聽學
<a class="t" id="t0174a20"></a>
書。但不聽為好廢業。諸比丘欲學<span class="gaiji">呪<!--gaiji,咒,1[口*兄],2&#x546A;,3-->
</span>
<span class="gaiji">呪<!--gaiji,咒,1[口*兄],2&#x546A;,3-->
</span>蜂蛇
<a class="t" id="t0174a21"></a>
等諸毒。佛言。聽學。諸比丘畜田宅店肆。諸白
<a class="t" id="t0174a22"></a>
衣譏呵。我等有妻子累故畜田宅店肆。諸比
<a class="t" id="t0174a23"></a>
丘亦復如是。與我何異。諸比丘以是白佛。佛
<a class="t" id="t0174a24"></a>
言。皆不聽畜。犯者突吉羅。有諸白衣以田宅
<a class="t" id="t0174a25"></a>
店肆布施僧。諸比丘不敢受。便復譏呵言。此
<a class="t" id="t0174a26"></a>
諸比丘不堪受供養。以是白佛。佛言。聽僧受。
<a class="t" id="t0174a27"></a>
使淨人知。有諸比丘往問訊富蘭那迦葉
<a class="t" id="t0174a28"></a>
末伽離等諸外道師。佛言。不應問訊。犯者
<a class="t" id="t0174a29"></a>
突吉羅。諸比丘學種種卜。諸白衣譏呵言。沙
<a class="t" id="t0174b01"></a>
門釋子不能自淨其見。何能知未然事。諸比
<a class="t" id="t0174b02"></a>
丘以是白佛。佛言。不聽。犯者突吉羅。諸比丘
<a class="t" id="t0174b03"></a>
學迷人<span class="gaiji">呪<!--gaiji,咒,1[口*兄],2&#x546A;,3-->
</span>。佛言。不聽。犯者偷蘭遮。諸比丘
<a class="t" id="t0174b04"></a>
學起死人<span class="gaiji">呪<!--gaiji,咒,1[口*兄],2&#x546A;,3-->
</span>。佛言。不聽。犯者偷蘭遮。諸比
<a class="t" id="t0174b05"></a>
丘問卜相師欲自知吉凶。佛言不聽。犯者突
<a class="t" id="t0174b06"></a>
吉羅。諸比丘讀誦外書。諸白衣見譏呵言。此
<a class="t" id="t0174b07"></a>
沙門釋子不信樂梵行。捨佛經戒讀誦外書。
<a class="t" id="t0174b08"></a>
諸比丘以是白佛。佛言。不聽。有諸比丘與外
<a class="t" id="t0174b09"></a>
道論不知羞恥。念言。佛聽我等讀誦外書者
<a class="t" id="t0174b10"></a>
不致此恥。佛言。為伏外道聽讀外書。但不得
<a class="t" id="t0174b11"></a>
隨書生見。有諸比丘多畜小小銅鏂。諸白衣
<a class="t" id="t0174b12"></a>
譏呵言。此沙門釋子多畜此器與我何異。諸
<a class="t" id="t0174b13"></a>
比丘以是白佛。佛言。不聽多畜小小銅鏂。
<a class="t" id="t0174b14"></a>
犯者突吉羅。有婆羅門兄弟二人誦闡陀鞞
<a class="t" id="t0174b15"></a>
陀書。後於正法出家。聞諸比丘誦經不正譏
<a class="t" id="t0174b16"></a>
呵言。諸大德久出家而不知男女語一語多
<a class="t" id="t0174b17"></a>
語現在過去未來語長短音輕重音。乃作如
<a class="t" id="t0174b18"></a>
此誦讀佛經。比丘聞羞恥。二比丘往至佛
<a class="t" id="t0174b19"></a>
所。具以白佛。佛言。聽隨國音讀誦。但不得
<a class="t" id="t0174b20"></a>
違失佛意。不聽以佛語作外書語。犯者偷蘭
<a class="t" id="t0174b21"></a>
遮。有諸比丘不繫下衣入聚落墮地露形。諸
<a class="t" id="t0174b22"></a>
女人笑之羞慚。佛言。不聽不繫下衣入聚落。
<a class="t" id="t0174b23"></a>
犯者突吉羅。聽畜腰繩。諸比丘作腰繩太長
<a class="t" id="t0174b24"></a>
繞腰四五匝。佛言。不聽長。極可二三匝。諸比
<a class="t" id="t0174b25"></a>
丘作腰繩太闊。佛言。聽廣極至四指狹不減
<a class="t" id="t0174b26"></a>
一指。諸比丘以雜色綖作。佛言不聽。聽隨
<a class="t" id="t0174b27"></a>
用一色。有諸比丘著輕衣入聚落。風吹露形。
<a class="t" id="t0174b28"></a>
諸女人笑羞恥。佛言。聽作衣紐鉤鉤之。應
<a class="t" id="t0174b29"></a>
用銅鐵牙角竹木作鉤除漆樹。乃至作帶帶
<a class="t" id="t0174c01"></a>
之。諸比丘一向著衣下易壞。佛言。聽顛倒著
<a class="t" id="t0174c02"></a>
衣上下皆安鉤紐及帶。有諸比丘誦<span class="gaiji">呪<!--gaiji,咒,1[口*兄],2&#x546A;,3-->
</span>時。不
<a class="t" id="t0174c03"></a>
噉鹽不眠床上。稱言南無婆伽婆。生疑我將
<a class="t" id="t0174c04"></a>
無隨異見受餘師法耶。以是白佛。佛言。神
<a class="t" id="t0174c05"></a>
<span class="gaiji">呪<!--gaiji,咒,1[口*兄],2&#x546A;,3-->
</span>法爾。但莫隨其見。爾時慈地比丘語廬
<a class="t" id="t0174c06"></a>
夷力士子言。陀婆比丘與汝婦通。廬夷聞
<a class="t" id="t0174c07"></a>
已即問陀婆。汝實爾不。陀婆不答。廬夷便言。
<a class="t" id="t0174c08"></a>
陀婆犯欲羞恥無辭答我。諸比丘以是白佛。
<a class="t" id="t0174c09"></a>
佛言。聽與廬夷力士子作覆<span class="gaiji">鉢<!--gaiji,缽,1[金*本],2&#x9262;,3-->
</span>白二羯磨。一
<a class="t" id="t0174c10"></a>
切不得復入其家。應一比丘唱言。大德僧聽。
<a class="t" id="t0174c11"></a>
廬夷力士子虛謗陀婆婬通其婦。僧今與作
<a class="t" id="t0174c12"></a>
覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。一切不得往入其家。若僧時到僧
<a class="t" id="t0174c13"></a>
忍聽。白如是。大德僧聽。廬夷力士子虛謗陀
<a class="t" id="t0174c14"></a>
婆婬通其婦。僧今與作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。一切不得
<a class="t" id="t0174c15"></a>
往入其家。誰諸長老忍默然不忍者說。僧已
<a class="t" id="t0174c16"></a>
與廬夷力士子作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨竟。僧忍默然故
<a class="t" id="t0174c17"></a>
是事如是持。若僧與作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。一切四眾
<a class="t" id="t0174c18"></a>
皆不得與來往語言。有諸比丘與諸優婆塞
<a class="t" id="t0174c19"></a>
小小諍訟。便與作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。佛言。不應以
<a class="t" id="t0174c20"></a>
小小事便與白衣作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。若成就八法
<a class="t" id="t0174c21"></a>
乃應作之。若優婆塞於諸比丘前毀呰三寶
<a class="t" id="t0174c22"></a>
及戒。欲不利諸比丘。與諸比丘作惡名聲。欲
<a class="t" id="t0174c23"></a>
奪比丘住處。犯比丘尼。是為八。阿難白衣
<a class="t" id="t0174c24"></a>
時與廬夷親厚。佛告阿難。汝往廬夷所語
<a class="t" id="t0174c25"></a>
言。僧已與汝作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。阿難受教往到其
<a class="t" id="t0174c26"></a>
門。守門人白。阿難在外。彼言令入。阿難語
<a class="t" id="t0174c27"></a>
言。我今不得復入汝門。廬夷聞之便疾出問。
<a class="t" id="t0174c28"></a>
汝忽何故不入我門。答言。僧已與汝作覆<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0174c29"></a>
羯磨。一切四眾不得來往共汝語言廬夷言。
<a class="t" id="t0175a01"></a>
若如汝語便是殺我悶絕倒地。阿難言。汝起
<a class="t" id="t0175a02"></a>
往謝陀婆。僧當與汝解覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。廬夷即從
<a class="t" id="t0175a03"></a>
地起往到佛所。頭面禮足白佛言。我實不見
<a class="t" id="t0175a04"></a>
陀婆與我婦通。慈地語我信其語耳。佛言。汝
<a class="t" id="t0175a05"></a>
可辭謝陀婆。僧當與汝解覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。受教即
<a class="t" id="t0175a06"></a>
往陀婆所頭面禮足手捉其<span class="gaiji">脚<!--gaiji,腳,1[腳-谷+去],2&#x811A;,3-->
</span>白言。我愚癡
<a class="t" id="t0175a07"></a>
故信於人言誹謗大德。願受我悔過。陀婆比
<a class="t" id="t0175a08"></a>
丘即為受之。廬夷既辭謝已還到佛所。白言。
<a class="t" id="t0175a09"></a>
我已辭謝陀婆比丘竟。佛告諸比丘。聽僧白
<a class="t" id="t0175a10"></a>
二羯磨為解之。廬夷力士子應至僧中偏袒
<a class="t" id="t0175a11"></a>
右肩脫革屣一一禮僧足<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>合掌作如是
<a class="t" id="t0175a12"></a>
白。大德僧聽。我廬夷力士子虛謗陀婆與我
<a class="t" id="t0175a13"></a>
婦通。僧與我作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。不聽一切四眾來
<a class="t" id="t0175a14"></a>
往我家。我已辭謝陀婆竟。今正順僧從僧乞
<a class="t" id="t0175a15"></a>
解覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。願僧慈愍故為我解之。如是三
<a class="t" id="t0175a16"></a>
乞。應一比丘唱言。大德僧聽。廬夷力士子
<a class="t" id="t0175a17"></a>
虛謗陀婆婬通其婦。僧與作覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨。不聽
<a class="t" id="t0175a18"></a>
一切四眾來往共語。某已辭謝陀婆。從僧乞
<a class="t" id="t0175a19"></a>
解覆<span class="gaiji">鉢<!--gaiji, 缽,1[金*本],2&#x9262;,3-->
</span>羯磨。僧今與解。若僧時到僧忍聽。白
<a class="t" id="t0175a20"></a>
如是。大德僧聽。廬夷力士子虛謗陀婆。乃至
<a class="t" id="t0175a21"></a>
僧今與解。誰諸長老忍默然不忍者說。僧已
<a class="t" id="t0175a22"></a>
與廬夷力士子解覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨竟。僧忍默然故
<a class="t" id="t0175a23"></a>
是事如是持。有諸優婆塞以小小瞋嫌比丘便
<a class="t" id="t0175a24"></a>
不復敬信。佛言。優婆塞不應以小小事不敬
<a class="t" id="t0175a25"></a>
信比丘。若比丘成就八法然後不應敬信。毀
<a class="t" id="t0175a26"></a>
訾三寶及戒。欲不利諸優婆塞。與優婆塞作
<a class="t" id="t0175a27"></a>
惡名聲。欲奪優婆塞住處。以非法為正欺優
<a class="t" id="t0175a28"></a>
婆塞。是為八。若優婆塞瞋比丘。比丘不應往
<a class="t" id="t0175a29"></a>
其家。若聚落皆瞋比丘。比丘不應往此聚
<a class="t" id="t0175b01"></a>
落。◎</p>
<a class="t" id="t0175b02"></a>
<p>
<a class="sc" id="8"></a>
<a class="t-linehead" id="t-linehead0175b02"></a>
◎時跋難陀捉蓋著革屣絡囊盛<span class="gaiji">鉢<!--gaiji,缽,1[金*本],2&#x9262;,3-->
</span>掛杖擔
<a class="t" id="t0175b03"></a>
行。有優婆塞共一外道弟子在後。遙見謂是
<a class="t" id="t0175b04"></a>
外道。語外道弟子言。看汝師在路行無有儀
<a class="t" id="t0175b05"></a>
威。外道弟子言。汝等見無威儀者皆謂是外
<a class="t" id="t0175b06"></a>
道。而今此人實是釋子。二人共諍遂便共
<a class="t" id="t0175b07"></a>
賭。逐及問之。果是釋子。優婆塞既輸所
<a class="t" id="t0175b08"></a>
賭又大慚愧。諸比丘以是白佛。佛言。不聽
<a class="t" id="t0175b09"></a>
作此儀法在道路行。犯者突吉羅。有諸比丘
<a class="t" id="t0175b10"></a>
在路行為塔得蓋繖不敢受。諸居士譏呵
<a class="t" id="t0175b11"></a>
言。此沙門釋子不欲供養塔。白佛。佛言。聽
<a class="t" id="t0175b12"></a>
受。但不得如外道威儀持行。有諸老病比丘
<a class="t" id="t0175b13"></a>
須拄杖絡囊盛<span class="gaiji">鉢<!--gaiji,缽,1[金*本],2&#x9262;,3-->
</span>乞食。佛言。聽從僧乞。彼
<a class="t" id="t0175b14"></a>
比丘應至僧中乞言。大德僧聽。我某甲比丘
<a class="t" id="t0175b15"></a>
老病。今從僧乞聽拄杖絡囊盛<span class="gaiji">鉢<!--gaiji,缽,1[金*本],2&#x9262;,3-->
</span>乞食。願僧
<a class="t" id="t0175b16"></a>
聽之。如是三乞。僧應籌量應與不應與。若
<a class="t" id="t0175b17"></a>
實不老病不應與。若實老病應白二羯磨與
<a class="t" id="t0175b18"></a>
之。一比丘唱言。大德僧聽。此某甲比丘老
<a class="t" id="t0175b19"></a>
病。今從僧乞聽拄杖絡囊盛<span class="gaiji">鉢<!--gaiji,缽,1[金*本],2&#x9262;,3-->
</span>乞食。僧今聽
<a class="t" id="t0175b20"></a>
之。若僧時到僧忍聽。白如是。大德僧聽。此某
<a class="t" id="t0175b21"></a>
甲比丘老病。乃至僧今聽之。誰諸長老忍
<a class="t" id="t0175b22"></a>
默然不忍者說。僧已聽某甲比丘老病拄杖
<a class="t" id="t0175b23"></a>
絡囊盛<span class="gaiji">鉢<!--gaiji,缽,1[金*本],2&#x9262;,3-->
</span>乞食竟。僧忍默然故。是事如是持。
<a class="t" id="t0175b24"></a>
有諸比丘欲畜杖絡囊。佛言。應作僧所羯磨
<a class="t" id="t0175b25"></a>
人有而畜杖絡囊。若有親里比丘尼亦聽
<a class="t" id="t0175b26"></a>
作彼有而畜。有諸比丘觸雨乞食壞衣色。佛
<a class="t" id="t0175b27"></a>
言。聽捉蓋至門放地乞食得已還捉持去。有
<a class="t" id="t0175b28"></a>
諸比丘持蓋乞食還著溫室講堂食處餘霤
<a class="t" id="t0175b29"></a>
濕地成泥佛言。聽作屋安之勿令相妨。有
<a class="t" id="t0175c01"></a>
諸比丘欲私作蓋。佛言。聽作。方圓隨意木作
<a class="t" id="t0175c02"></a>
頭子除漆樹。若葉若草作覆。亦聽十種衣一
<a class="t" id="t0175c03"></a>
一衣覆之。僧四方僧及私皆聽畜。亦聽長一
<a class="t" id="t0175c04"></a>
以為備豫。有一比丘患眼。佛言。聽著眼藥灌
<a class="t" id="t0175c05"></a>
鼻以油酥摩頂上以鹽酥摩<span class="gaiji">脚<!--gaiji,腳,1[腳-谷+去],2&#x811A;,3-->
</span>下。諸比丘不
<a class="t" id="t0175c06"></a>
知用何物作灌鼻筒。佛言。除漆樹餘竹木銅
<a class="t" id="t0175c07"></a>
鐵牙角作之。有一比丘名瞿夷食後輒<span class="gaiji">呞<!--gaiji,齝,1[口*司],2&#x545E;,3-->
</span>。諸
<a class="t" id="t0175c08"></a>
比丘見疑犯非時食。以是白佛。佛言。諸比丘。
<a class="t" id="t0175c09"></a>
此比丘前五百世常生牛中。餘報生人間。凡
<a class="t" id="t0175c10"></a>
有所食非<span class="gaiji">呞<!--gaiji,齝,1[口*司],2&#x545E;,3-->
</span>不消。從今如此等比非時<span class="gaiji">呞<!--gaiji,齝,1[口*司],2&#x545E;,3-->
</span>
<a class="t" id="t0175c11"></a>
無犯。有諸比丘或依止僧住。或依止四方僧
<a class="t" id="t0175c12"></a>
住。或依止塔住。無人教誡愚癡無知不能學
<a class="t" id="t0175c13"></a>
戒。以是白佛。佛言不聽依止僧四方僧及塔
<a class="t" id="t0175c14"></a>
住。犯者皆突吉羅。聽依止上座及如法比丘
<a class="t" id="t0175c15"></a>
能教誡者。時諸比丘同覆眠更相觸身生染
<a class="t" id="t0175c16"></a>
著心不樂修梵行。佛言。不聽同覆眠。犯者
<a class="t" id="t0175c17"></a>
突吉羅。若無衣覆者。聽異襯身衣上得同
<a class="t" id="t0175c18"></a>
覆。若住處迮不相識。聽同床坐。皆不得眠。若
<a class="t" id="t0175c19"></a>
眠突吉羅。有一阿練若處野火欲至。不知云
<a class="t" id="t0175c20"></a>
何。以是白佛。佛言。汝往滅之。受教往滅。不
<a class="t" id="t0175c21"></a>
能令滅。還白佛。佛言。可以我名語火神言。世
<a class="t" id="t0175c22"></a>
尊欲令汝滅。受教往語火即滅。還白佛。佛言。
<a class="t" id="t0175c23"></a>
此火神不但今世聞我名火便滅。過去世時
<a class="t" id="t0175c24"></a>
海中有洲。於七歲中常為火所燒。彼洲上叢
<a class="t" id="t0175c25"></a>
草中有雉生一鶵。父母見火欲至便捨而去。
<a class="t" id="t0175c26"></a>
其鶵於後帳舒翅<span class="gaiji">脚<!--gaiji,腳,1[腳-谷+去],2&#x811A;,3-->
</span>示火神。說偈言。</p>
<a class="t" id="t0175c27"></a>
<blockquote class="gatha">
<p>
有<span class="gaiji">脚<!--gaiji,腳,1[腳-谷+去],2&#x811A;,3-->
</span>未能行　　有翅未能飛
<a class="t" id="t0175c28"></a>
<br>
父母見捨去　　唯願活我命</p>
</blockquote>
<a class="t" id="t0175c29"></a>
<p>
<a class="t-linehead" id="t-linehead0175c29"></a>
火神即以偈答。</p>
<a class="t" id="t0176a01"></a>
<blockquote class="gatha">
<p>
卵生非所求　　而今從吾乞
<a class="t" id="t0176a02"></a>
<br>
我今當施汝　　四面各一尋</p>
</blockquote>
<a class="t" id="t0176a03"></a>
<p>
<a class="sc" id="9"></a>
<a class="t-linehead" id="t-linehead0176a03"></a>
佛言。爾時雉鶵者則我身是。火神者今火神
<a class="t" id="t0176a04"></a>
是。昔已為我滅火。今復為我滅之。若野火
<a class="t" id="t0176a05"></a>
來時。應打揵搥若唱令。僧同集使淨人刈
<a class="t" id="t0176a06"></a>
左右草以火逆燒水土澆坋濕衣撲滅。有諸
<a class="t" id="t0176a07"></a>
住處塔中幡蓋盈長棄於庭中縱橫踐蹋。諸
<a class="t" id="t0176a08"></a>
白衣譏呵言。此諸沙門不惜他物毀敗供養
<a class="t" id="t0176a09"></a>
非沙門法。諸比丘以是白佛。佛言。除佛辟支
<a class="t" id="t0176a10"></a>
佛塔餘塔。長物聽作四方僧用。若此塔後須
<a class="t" id="t0176a11"></a>
取四方僧物還之。時諸比丘噉生熟蒜。前食
<a class="t" id="t0176a12"></a>
後食無時不噉。亦空噉之房舍臭處。諸白衣
<a class="t" id="t0176a13"></a>
入房聞臭譏呵言。此諸沙門住處蒜臭猶如
<a class="t" id="t0176a14"></a>
庖<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>。諸比丘以是白佛。佛言。不聽無因緣
<a class="t" id="t0176a15"></a>
噉蒜。若有因緣噉時。不得在諸比丘上風行
<a class="t" id="t0176a16"></a>
立。有一比丘以小因緣噉蒜。如來說法不敢
<a class="t" id="t0176a17"></a>
往聽。佛問。何故不來聽法。答言。世尊。不聽
<a class="t" id="t0176a18"></a>
噉蒜在諸比丘上風行立。是以不敢。佛種種
<a class="t" id="t0176a19"></a>
呵責彼比丘。汝愚癡人所作非法。貪食臭
<a class="t" id="t0176a20"></a>
穢失於無量法味之利。呵已告諸比丘。從今
<a class="t" id="t0176a21"></a>
不聽以小因緣噉蒜。犯者突吉羅。噉蒜比丘
<a class="t" id="t0176a22"></a>
應正順諸比丘。正順者。七日不得入溫室講
<a class="t" id="t0176a23"></a>
堂食堂浴室廁上他房聚落塔邊過。七日後。
<a class="t" id="t0176a24"></a>
臥具應抖擻者抖擻應浣者浣。應曬者
<a class="t" id="t0176a25"></a>
曬。應香熏者香熏。灑掃房中遍泥其內。自
<a class="t" id="t0176a26"></a>
浣衣服洗浴身體然後入。時諸比丘畜大銅
<a class="t" id="t0176a27"></a>
鏂。諸白衣見問言。此是誰器。有人答言。是
<a class="t" id="t0176a28"></a>
諸比丘許。便譏呵言。此沙門如王大臣。何
<a class="t" id="t0176a29"></a>
用畜此大銅鏂為。諸比丘以是白佛。佛言。
<a class="t" id="t0176b01"></a>
從今不聽畜大銅鏂。若畜一升以上突吉
<a class="t" id="t0176b02"></a>
羅。時諸比丘處處小便臭處不淨。諸白衣譏
<a class="t" id="t0176b03"></a>
呵言。此沙門釋子無有威儀法。小便無有
<a class="t" id="t0176b04"></a>
常處。臭處不淨。有一比丘在不應小便處小
<a class="t" id="t0176b05"></a>
便。鬼神捉其男根牽至屏處。語言。大德應
<a class="t" id="t0176b06"></a>
在此處小便。諸比丘以是白佛。佛言。不聽
<a class="t" id="t0176b07"></a>
漫小便。應屏處作處所。犯者突吉羅。有諸
<a class="t" id="t0176b08"></a>
客比丘不知小便處。佛言。聽問舊比丘。有
<a class="t" id="t0176b09"></a>
諸老病比丘不能至小便處。佛言。聽畜小便
<a class="t" id="t0176b10"></a>
器。諸比丘便內小便器著房中臭處。佛言。不
<a class="t" id="t0176b11"></a>
應著房中。諸比丘既著房外惡虫入中。佛
<a class="t" id="t0176b12"></a>
言。若須內房中應密塞口。若著房外與水滿
<a class="t" id="t0176b13"></a>
中。有諸比丘處處大便。諸白衣譏呵如上。佛
<a class="t" id="t0176b14"></a>
言。不應爾。聽屏處掘地作廁屋覆上作上下
<a class="t" id="t0176b15"></a>
道及欄格。廁滿應除去。若生虫應作坑安
<a class="t" id="t0176b16"></a>
之。若未生虫。持麴末著廁埳中。虫則不生。
<a class="t" id="t0176b17"></a>
有諸比丘不嚼楊枝。口臭食不消。有諸比丘
<a class="t" id="t0176b18"></a>
與上座共語惡其口臭。諸比丘以是白佛。佛
<a class="t" id="t0176b19"></a>
言。應嚼楊枝。嚼楊枝有五功德。消食。除冷熱
<a class="t" id="t0176b20"></a>
唌唾。善能別味。口不臭。眼明。有諸比丘趣
<a class="t" id="t0176b21"></a>
嚼木。佛言。有五種木不應嚼。漆樹毒樹舍
<a class="t" id="t0176b22"></a>
夷樹摩頭樹菩提樹。餘皆聽嚼。時諸比丘欲
<a class="t" id="t0176b23"></a>
莊嚴自恣處。佛言。聽莊嚴。至自恣日竟夜
<a class="t" id="t0176b24"></a>
說法經唄。不知誰應作。佛言。應差能者。諸比
<a class="t" id="t0176b25"></a>
丘以小病辭不肯說法經唄。佛言。不應以小
<a class="t" id="t0176b26"></a>
病辭說法經唄。有住處諸惡獸來入。佛言。聽
<a class="t" id="t0176b27"></a>
打鼓打木大喚作聲及燃火。有住處毒虫來
<a class="t" id="t0176b28"></a>
入。佛言。應取遠棄。諸比丘手捉螫手。佛
<a class="t" id="t0176b29"></a>
言。聽以物挾著瓶中持去。有住處不閉戶
<a class="t" id="t0176c01"></a>
失衣<span class="gaiji">鉢<!--gaiji,缽,1[金*本],2&#x9262;,3-->
</span>。佛言。應作關鑰令人不知開。舍利弗
<a class="t" id="t0176c02"></a>
患風波斯匿王語言。應以乾蝦<span class="gaiji">蟇<!--gaiji,蟆,1[莫/虫],2&#x87C7;,3-->
</span>薰鼻。不敢
<a class="t" id="t0176c03"></a>
用。佛言。聽用。有比丘欲染衣。佛言。聽用根
<a class="t" id="t0176c04"></a>
莖華葉皮染。有比丘欲染欽婆羅。佛言。聽
<a class="t" id="t0176c05"></a>
用尸尸婆樹佉他羅樹胡桃樹染。諸比丘便
<a class="t" id="t0176c06"></a>
染作純黑色。佛言。不應作純黑色衣。難陀
<a class="t" id="t0176c07"></a>
有三十二相。雖不及佛。諸比丘遙見謂是世
<a class="t" id="t0176c08"></a>
尊。恒為之起。難陀慚愧不知云何。以是白佛。
<a class="t" id="t0176c09"></a>
佛言。聽難陀作衣與佛衣異相。有諸比丘受
<a class="t" id="t0176c10"></a>
阿練若十二頭陀法不捨。在人間住受請乃
<a class="t" id="t0176c11"></a>
至受屋舍等。以是白佛。佛言。一一皆突吉羅。
<a class="t" id="t0176c12"></a>
聽近聚落乃至一拘蘆<span class="gaiji">賖<!--gaiji,賒,1[貝*余],2&#x8CD6;,3-->
</span>。若不能皆應捨。有
<a class="t" id="t0176c13"></a>
諸比丘祀祠鬼神。佛言。不應爾。犯者突吉羅。
<a class="t" id="t0176c14"></a>
不得為鬼神及外道師作塔亦如是。有諸比
<a class="t" id="t0176c15"></a>
丘既作鬼神塔。鬼神依之。後壞鬼神瞋。佛言。
<a class="t" id="t0176c16"></a>
已作不聽壞。犯者突吉羅。有諸比丘大小便
<a class="t" id="t0176c17"></a>
鬼神塔中。或左繞而去。鬼神瞋。佛言。不應
<a class="t" id="t0176c18"></a>
爾。犯者突吉羅。若路從左邊去聽隨路行。有
<a class="t" id="t0176c19"></a>
諸比丘剋木作男女像鳥獸形。又作種種戲
<a class="t" id="t0176c20"></a>
具。與白衣小兒。佛言。不應作與。犯者突吉
<a class="t" id="t0176c21"></a>
羅。有比丘自歌舞教人歌舞。自作樂教人作
<a class="t" id="t0176c22"></a>
樂。佛言。不應爾。犯者突吉羅。◎</p>
<a class="t" id="t0176c23"></a>
<p class="endsection">
<span class="t-juanname">五分律卷第二十六</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>