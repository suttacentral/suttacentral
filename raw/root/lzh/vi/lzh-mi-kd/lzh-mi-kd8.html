<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-kd8">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">8. Kaṭhina Khandhaka</span>
<span class="mirror-right">迦絺那衣法</span> </h1>
</div>
<a class="t" id="t0153a18"></a>
<p class="suttainfo">
<span class="t-headname">五分律第三分之九迦絺那衣法</span></p>
<a class="t" id="t0153a19"></a>
<p>
<a class="sc" id="1"></a>
<a class="t-linehead" id="t-linehead0153a19"></a>
佛在舍衛城。爾時諸比丘三衣中。若須一一
<a class="t" id="t0153a20"></a>
衣於僧中取。時阿那律衣壞。諸比丘語言。大
<a class="t" id="t0153a21"></a>
德可於僧中取物作。答言。世尊不聽畜長
<a class="t" id="t0153a22"></a>
衣。我作不能使一日成。恐犯長衣罪。復有
<a class="t" id="t0153a23"></a>
波利邑眾所知識比丘。來舍衛城後安居挍
<a class="t" id="t0153a24"></a>
一宿不至於娑竭陀安居。安居竟十六日擔
<a class="t" id="t0153a25"></a>
重衣<span class="corr" title="[冐&gt;冒]">冒</span>泥雨至佛所頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。世
<a class="t" id="t0153a26"></a>
尊常法。慰問客比丘言。汝等安居和合乞食
<a class="t" id="t0153a27"></a>
易得道路不疲耶。答言。安居和合乞食不乏。
<a class="t" id="t0153a28"></a>
道路遇泥雨擔重衣極大疲極。諸比丘亦以
<a class="t" id="t0153a29"></a>
阿那律事白佛。佛以二事集比丘僧。種種讚
<a class="t" id="t0153b01"></a>
少欲知足讚持戒已。告諸比丘。從今聽諸
<a class="t" id="t0153b02"></a>
比丘受迦絺那衣。受迦絺那衣得不犯五事。
<a class="t" id="t0153b03"></a>
別眾食數數食不白餘比丘。行入聚落畜長
<a class="t" id="t0153b04"></a>
衣離衣宿。若檀越持迦絺那衣物施僧。諸比
<a class="t" id="t0153b05"></a>
丘中少衣者應白二羯磨與之。一比丘唱言。
<a class="t" id="t0153b06"></a>
大德僧聽。僧得此迦絺那衣物。今與某甲比
<a class="t" id="t0153b07"></a>
丘。若僧時到僧忍聽。白如是。大德僧聽。僧
<a class="t" id="t0153b08"></a>
得此迦絺那衣物。今與某甲比丘。誰諸長老
<a class="t" id="t0153b09"></a>
忍默然若不忍者說。僧已與某甲比丘迦
<a class="t" id="t0153b10"></a>
絺那衣物竟。僧忍默然故。是事如是持。彼比
<a class="t" id="t0153b11"></a>
丘得已應即日浣染打縫。若獨能辦者善。若
<a class="t" id="t0153b12"></a>
不能成。僧應白二羯磨。差一比丘二三乃至
<a class="t" id="t0153b13"></a>
眾多比丘助之。一比丘唱言。大德僧聽。今
<a class="t" id="t0153b14"></a>
差某甲。某甲比丘助某甲比丘作衣。若僧時
<a class="t" id="t0153b15"></a>
到僧忍。聽白如是。大德僧聽。今差某甲。某甲
<a class="t" id="t0153b16"></a>
比丘助某甲比丘作衣。誰諸長老忍默然若
<a class="t" id="t0153b17"></a>
不忍者說。僧已差某甲。某甲比丘助某甲
<a class="t" id="t0153b18"></a>
比丘作衣竟。僧忍默然故。是事如是持。若衣
<a class="t" id="t0153b19"></a>
竟僧所與物。比丘應持衣到僧中偏袒右肩
<a class="t" id="t0153b20"></a>
脫革屣<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>白言。僧得此迦絺那衣物已浣
<a class="t" id="t0153b21"></a>
染打縫如法作竟。願僧受作迦絺那衣。如是
<a class="t" id="t0153b22"></a>
白已。又起遍示眾僧。諸比丘應答言。長老
<a class="t" id="t0153b23"></a>
我等隨喜與汝共之。然後僧應白二羯磨受。
<a class="t" id="t0153b24"></a>
一比丘唱言。大德僧聽。僧得此迦絺那衣物。
<a class="t" id="t0153b25"></a>
浣染打縫如法作竟。今受作迦絺那衣。若僧
<a class="t" id="t0153b26"></a>
時到僧忍聽。白如是。大德僧聽。僧得此迦
<a class="t" id="t0153b27"></a>
絺那衣物。浣染打縫如法作竟。今受作迦
<a class="t" id="t0153b28"></a>
絺那衣。誰諸長老忍默然。若不忍者說。僧
<a class="t" id="t0153b29"></a>
已受作迦絺那衣竟。僧忍默然故。是事如是
<a class="t" id="t0153c01"></a>
持。僧所與衣物比丘復應遍行。言此衣僧已
<a class="t" id="t0153c02"></a>
受作迦絺那衣。諸比丘一一應言。此衣僧已
<a class="t" id="t0153c03"></a>
受作迦絺那衣。是為善受。此中所有功德
<a class="t" id="t0153c04"></a>
盡屬於我。是中有成受迦絺那衣。有不成受
<a class="t" id="t0153c05"></a>
迦絺那衣。不成受者。若浣染打縫不如法。若
<a class="t" id="t0153c06"></a>
小若大若是錦綺衣。若未自恣竟受。若貪利
<a class="t" id="t0153c07"></a>
養。若欲故捨五事。皆不成受。反上成受。有八
<a class="t" id="t0153c08"></a>
事失迦絺那衣。一時竟二失衣三聞失四遠
<a class="t" id="t0153c09"></a>
去五望斷六衣出界七人出界八白二羯磨
<a class="t" id="t0153c10"></a>
捨。有二因緣不得受迦絺那衣。一作衣未竟。
<a class="t" id="t0153c11"></a>
二捨住處去。受迦絺那衣有三十日。捨亦有
<a class="t" id="t0153c12"></a>
三十日。若前安居七月十六日受。至十一月
<a class="t" id="t0153c13"></a>
十五日捨。若七月十七日乃至八月十五日
<a class="t" id="t0153c14"></a>
受。至十一月十六日乃至十二月十四日捨。
<a class="t" id="t0153c15"></a>
若後安居八月十六日受。至十二月十五日
<a class="t" id="t0153c16"></a>
捨。若衣時竟。應白二羯磨捨。應一比丘唱言。
<a class="t" id="t0153c17"></a>
大德僧聽。僧今捨迦絺那衣。若僧時到僧忍
<a class="t" id="t0153c18"></a>
聽。白如是。大德僧聽。僧今捨迦絺那衣。誰諸
<a class="t" id="t0153c19"></a>
長老忍默然若不忍者說。僧已捨迦絺那衣
<a class="t" id="t0153c20"></a>
竟。僧忍默然故。是事如是持。</p>
<a class="t" id="t0153c21"></a>
<p class="endsection">
<span class="t-juanname">五分律卷第二十二</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>