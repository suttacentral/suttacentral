<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc170">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 170</span>
<span class="mirror-right">波逸提百七十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0096c29"></a>
爾時諸比丘尼非時到白衣家。有一家大富。
<a class="t" id="t0097a01"></a>
賊常欲劫之而未得便。借問行人。誰出入此
<a class="t" id="t0097a02"></a>
家者。有人言。偷羅難陀比丘尼與此家善數
<a class="t" id="t0097a03"></a>
相往返。賊便往語偷羅難陀言。阿姨某甲
<a class="t" id="t0097a04"></a>
喚汝。即從語暮往。主人為開門。賊便突入
<a class="t" id="t0097a05"></a>
劫物蕩盡。主人瞋呵言。若此比丘尼不非時
<a class="t" id="t0097a06"></a>
來。我不開門不遭此難。供養望福而反致禍。
<a class="t" id="t0097a07"></a>
與養怨家有何等異。諸長老比丘尼種種呵
<a class="t" id="t0097a08"></a>
責。乃至今為諸比丘尼結戒。亦如上說。從今
<a class="t" id="t0097a09"></a>
是戒應如是說。若比丘尼非時入白衣家波
<a class="t" id="t0097a10"></a>
逸提。復有諸比丘尼白衣呼不敢往。以是白
<a class="t" id="t0097a11"></a>
佛。佛以是事集二部僧告諸比丘。今聽比丘
<a class="t" id="t0097a12"></a>
尼白衣喚得往。從今是戒應如是說。若比丘
<a class="t" id="t0097a13"></a>
尼白衣不喚非時入其家波逸提。非時者。從
<a class="t" id="t0097a14"></a>
中後至明相未出。若白衣喚應詳察。彼使是
<a class="t" id="t0097a15"></a>
可信人不。又應審問知其虛實。若猶有疑至
<a class="t" id="t0097a16"></a>
門應先問。其家竟為喚不。然後乃入復應籌
<a class="t" id="t0097a17"></a>
量。非是可畏時不。若非時往白衣家。一<span class="gaiji">脚<!--gaiji,腳,1[腳-谷+去],2&#x811A;,3-->
</span>出
<a class="t" id="t0097a18"></a>
門突吉羅。兩<span class="gaiji">脚<!--gaiji,腳,1[腳-谷+去],2&#x811A;,3-->
</span>出波逸提。式叉摩那沙彌尼
<a class="t" id="t0097a19"></a>
突吉羅。</p>
<a class="t" id="t0097a20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>