<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc101">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 101</span>
<span class="mirror-right">波逸提百十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0090b02"></a>
爾時差摩比丘尼命過。諸比丘尼於比丘僧
<a class="t" id="t0090b03"></a>
坊中為起骨塔。其眷屬日三反圍繞啼哭言。
<a class="t" id="t0090b04"></a>
施我法者。施我衣食床臥具醫藥者。如何
<a class="t" id="t0090b05"></a>
一旦捨我長逝。諸比丘厭患妨廢坐禪行道。
<a class="t" id="t0090b06"></a>
時優波離來入僧坊。問舊住比丘。此是何
<a class="t" id="t0090b07"></a>
聲。具以事答。優波離即使人壞之。諸比丘
<a class="t" id="t0090b08"></a>
尼聞。共作是議。我等皆當持杖打彼比丘。
<a class="t" id="t0090b09"></a>
若不同往不復共住。議已皆執杖詣僧坊。見
<a class="t" id="t0090b10"></a>
比丘便圍繞欲打。知非乃止。進前於狹路逢
<a class="t" id="t0090b11"></a>
優波離。前後共遮舉杖欲打。優波離即以神
<a class="t" id="t0090b12"></a>
力飛到佛所。以事白佛。佛以是事集二部僧。
<a class="t" id="t0090b13"></a>
問諸比丘尼。汝等實爾不。答言。實爾世尊。
<a class="t" id="t0090b14"></a>
佛種種訶責比丘尼言。汝等所作非法。云何
<a class="t" id="t0090b15"></a>
比丘尼打比丘。訶責已告諸比丘。今為諸
<a class="t" id="t0090b16"></a>
比丘尼結戒。從今是戒應如是說。若比丘尼
<a class="t" id="t0090b17"></a>
入比丘住處波逸提。有諸比丘尼行路見空
<a class="t" id="t0090b18"></a>
僧坊欲入禮拜而不敢入。以事白佛。佛以是
<a class="t" id="t0090b19"></a>
事集二部僧。告諸比丘。今聽比丘尼入空僧
<a class="t" id="t0090b20"></a>
坊。從今是戒應如是說。若比丘尼入有比丘
<a class="t" id="t0090b21"></a>
住處波逸提。有諸比丘尼。於僧坊內有因緣
<a class="t" id="t0090b22"></a>
事須入而不敢入。以事白佛。佛以是事集二
<a class="t" id="t0090b23"></a>
部僧。告諸比丘。今聽比丘尼有緣事須入僧
<a class="t" id="t0090b24"></a>
坊白比丘。比丘聽然後入。從今是戒應如是
<a class="t" id="t0090b25"></a>
說。若比丘尼入有比丘住處不白比丘波逸
<a class="t" id="t0090b26"></a>
提。有諸比丘尼有緣事欲入僧坊。諸比丘或
<a class="t" id="t0090b27"></a>
坐禪或眠不能得白。以事白佛。佛以是事集
<a class="t" id="t0090b28"></a>
二部僧。告諸比丘。今聽諸比丘尼進入坊內
<a class="t" id="t0090b29"></a>
見比丘便白。從今是戒應如是說。若比丘尼
<a class="t" id="t0090c01"></a>
入有比丘住處見比丘不白波逸提。有諸比
<a class="t" id="t0090c02"></a>
丘尼急難時欲避難入僧坊而不敢入。或為
<a class="t" id="t0090c03"></a>
賊所奪。或為惡獸所害。以事白佛。佛以是事
<a class="t" id="t0090c04"></a>
集二部僧。告諸比丘。今聽比丘尼若急難時
<a class="t" id="t0090c05"></a>
隨意入僧坊。從今是戒應如是說。若比丘尼
<a class="t" id="t0090c06"></a>
入有比丘住處見比丘不白。除急難時波逸
<a class="t" id="t0090c07"></a>
提。若不見比丘不得白而入。須見比丘便往
<a class="t" id="t0090c08"></a>
白。彼比丘應籌量。若可入時應聽入。若不可
<a class="t" id="t0090c09"></a>
入時不應聽入。見而不白及不聽而入波逸
<a class="t" id="t0090c10"></a>
提。式叉摩那沙彌尼突吉羅。</p>
<a class="t" id="t0090c11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>