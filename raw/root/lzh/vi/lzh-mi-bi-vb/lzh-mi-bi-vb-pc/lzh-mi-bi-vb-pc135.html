<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc135">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 135</span>
<span class="mirror-right">波逸提百三十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0093c18"></a>
爾時諸比丘尼。擲屎溺於籬牆外。污泥人及
<a class="t" id="t0093c19"></a>
非人。時有婆羅門大臣。被冕齋潔清淨。晨
<a class="t" id="t0093c20"></a>
朝洗浴著香熏衣。欲至天祠求復其官。裹
<a class="t" id="t0093c21"></a>
頭行路恐見剃髮割截衣人。至比丘尼牆外
<a class="t" id="t0093c22"></a>
遇。值擲屎灌其頭上。舉體流漫。便大恚言。
<a class="t" id="t0093c23"></a>
我畏見此不吉人。而今乃為擲屎所灌。必是
<a class="t" id="t0093c24"></a>
我命不吉祥事。然我要當至波斯匿王所言
<a class="t" id="t0093c25"></a>
殺禿婢。於是便還。逢一相師婆羅門。婆羅門
<a class="t" id="t0093c26"></a>
問言。何故如此。俱以事答。相師言。乃是大
<a class="t" id="t0093c27"></a>
吉。汝今當得金錢一千復本官位。猶瞋不已。
<a class="t" id="t0093c28"></a>
持此屎污之形。逕詣王所。王問。何故如此。
<a class="t" id="t0093c29"></a>
即具以事答。王拍手大笑。即<span class="gaiji">勅<!--gaiji,敕,1[束*力],2&#x52C5;,3-->
</span>賜金錢一千
<a class="t" id="t0094a01"></a>
復先官位。王諸傍臣便譏訶言。擲屎污人。豈
<a class="t" id="t0094a02"></a>
是求道濟物之意。諸長老比丘尼聞種種訶
<a class="t" id="t0094a03"></a>
責。乃至今為諸比丘尼結戒。亦如上說。從今
<a class="t" id="t0094a04"></a>
是戒應如是說。若比丘尼擲屎溺於籬牆外
<a class="t" id="t0094a05"></a>
若使人擲波逸提。式叉摩那沙彌尼突吉羅。</p>
<a class="t" id="t0094a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>