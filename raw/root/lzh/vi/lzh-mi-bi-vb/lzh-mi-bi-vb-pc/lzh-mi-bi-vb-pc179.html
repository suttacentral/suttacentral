<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-pc179">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 179</span>
<span class="mirror-right">波逸提百七十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0097c20"></a>
爾時諸比丘尼不禮比丘不迎不送亦不請
<a class="t" id="t0097c21"></a>
坐。諸比丘瞋不復教誡。諸比丘尼愚闇無知
<a class="t" id="t0097c22"></a>
不能學戒。諸長老比丘尼見種種呵責。以是
<a class="t" id="t0097c23"></a>
白佛。佛以是事集二部僧。問諸比丘尼。汝等
<a class="t" id="t0097c24"></a>
實爾不。答言實爾世尊。佛種種呵責言。我先
<a class="t" id="t0097c25"></a>
不說八敬法應禮比丘耶。從今是戒應如是
<a class="t" id="t0097c26"></a>
說。若比丘尼見比丘不起不禮不請坐波逸
<a class="t" id="t0097c27"></a>
提。式叉摩那沙彌尼突吉羅。若病若先有怨
<a class="t" id="t0097c28"></a>
嫌不共語不犯。</p>
<a class="t" id="t0097c29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>