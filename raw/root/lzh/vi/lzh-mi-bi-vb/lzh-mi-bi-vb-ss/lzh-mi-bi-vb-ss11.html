<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-ss11">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 11</span>
<span class="mirror-right">僧伽婆尸沙十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0081b18"></a>
優波離又問。世尊已為諸比丘結戒。若比丘
<a class="t" id="t0081b19"></a>
助破和合僧乃至僧伽婆尸沙。我當云何持。
<a class="t" id="t0081b20"></a>
佛言。應作二部僧持。從今是戒應如是說。若
<a class="t" id="t0081b21"></a>
比丘尼助破和合僧。若一若二若眾多。語諸
<a class="t" id="t0081b22"></a>
比丘尼言。是比丘尼所說。是知說非不知說。
<a class="t" id="t0081b23"></a>
說法不說非法。說律不說非律。皆是我等心
<a class="t" id="t0081b24"></a>
所忍樂。諸比丘尼語是比丘尼。汝莫作是語。
<a class="t" id="t0081b25"></a>
是比丘尼所說。是知說非不知說。說法不說
<a class="t" id="t0081b26"></a>
非法。說律不說非律。皆是我等心所忍樂。何
<a class="t" id="t0081b27"></a>
以故。是比丘尼非知說非說法非說律。汝莫
<a class="t" id="t0081b28"></a>
樂助破和合僧。當樂助和合僧。僧和合故歡
<a class="t" id="t0081b29"></a>
喜無諍。一心一學如水乳合。共弘師教安樂
<a class="t" id="t0081c01"></a>
行。如是諫堅持不捨。應第二第三諫。第二第
<a class="t" id="t0081c02"></a>
三諫。捨是事善。不捨者是比丘尼三諫。犯僧
<a class="t" id="t0081c03"></a>
伽婆尸沙可悔過。</p>
<a class="t" id="t0081c04"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>