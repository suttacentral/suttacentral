<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-ss7">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 7</span>
<span class="mirror-right">僧伽婆尸沙七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0080b15"></a>
爾時有一長者以宅布施比丘僧。比丘僧與
<a class="t" id="t0080b16"></a>
比丘尼眾貿安陀林。末利夫人後以王園施
<a class="t" id="t0080b17"></a>
比丘尼僧。比丘尼僧壞前所貿處屋。於王園
<a class="t" id="t0080b18"></a>
更起。先處便成空地。時施宅長者子作是念。
<a class="t" id="t0080b19"></a>
我父昔以施僧。僧與比丘尼貿。今諸比丘尼
<a class="t" id="t0080b20"></a>
不復住中。我可還取於中耕種。即便取之。諸
<a class="t" id="t0080b21"></a>
比丘尼語言。汝莫取僧地。答言。我父雖以
<a class="t" id="t0080b22"></a>
施僧僧不復用。應還屬我。諸比丘尼言。我
<a class="t" id="t0080b23"></a>
等不捨此地。勿使詣官言汝更大輸物。彼不
<a class="t" id="t0080b24"></a>
肯還。即詣官言之。便大輸物。諸居士見譏訶
<a class="t" id="t0080b25"></a>
言。云何此比丘尼詣官言人。使大失物。此
<a class="t" id="t0080b26"></a>
輩受彼供養猶尚言之。況於餘人。無沙門行
<a class="t" id="t0080b27"></a>
破沙門法。諸長老比丘尼聞。種種訶責以事
<a class="t" id="t0080b28"></a>
白佛。佛以是事集二部僧。問諸比丘尼。汝等
<a class="t" id="t0080b29"></a>
實爾不。答言實爾世尊。佛種種訶責已告諸
<a class="t" id="t0080c01"></a>
比丘。今為諸比丘尼結戒。從今是戒應如是
<a class="t" id="t0080c02"></a>
說。若比丘尼詣官言人。是比丘尼初犯僧伽
<a class="t" id="t0080c03"></a>
婆尸沙可悔過。若比丘尼為人輕倰。應語其
<a class="t" id="t0080c04"></a>
父母。若無父母應語其親族。若無親族應語
<a class="t" id="t0080c05"></a>
比丘比丘尼優婆塞優婆夷。若比丘比丘尼
<a class="t" id="t0080c06"></a>
有勢力。不援護者突吉羅。語時應云彼輕倰
<a class="t" id="t0080c07"></a>
我。為我訶諫不應言之。若詣官言人。一
<a class="t" id="t0080c08"></a>
往返一僧伽婆尸沙。式叉摩那沙彌尼突吉
<a class="t" id="t0080c09"></a>
羅。</p>
<a class="t" id="t0080c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>