<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-bi-vb-np23">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 23</span>
<span class="mirror-right">捨墮法二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0084b14"></a>
爾時偷羅難陀比丘尼。常出入波斯匿王宮
<a class="t" id="t0084b15"></a>
內。王言。阿姨。若有所須就我取之。便語言。我
<a class="t" id="t0084b16"></a>
須重衣。王言。就後宮取。即復言。我欲得王所
<a class="t" id="t0084b17"></a>
著欽婆羅。王即與之。諸臣譏訶言。此比丘
<a class="t" id="t0084b18"></a>
尼於無為法中出家著壞色割截衣。而今云何
<a class="t" id="t0084b19"></a>
乃索王所著者。王雖無惜受者自應知量。此
<a class="t" id="t0084b20"></a>
輩常說少欲知足。而今無厭。無沙門行破沙
<a class="t" id="t0084b21"></a>
門法。時黑離車比丘尼。為毘舍離諸離車恭
<a class="t" id="t0084b22"></a>
敬供養。諸人若有官事能為救解。莫不歡喜
<a class="t" id="t0084b23"></a>
言我蒙阿姨恩得免罪厄。今有所須當以相
<a class="t" id="t0084b24"></a>
奉。便言。我須重衣。復言。須幾價重衣。答言。
<a class="t" id="t0084b25"></a>
須千錢價衣。諸人便譏訶言。我曹官事雖復
<a class="t" id="t0084b26"></a>
費用。五倍六倍不及此價。此輩常說少欲知
<a class="t" id="t0084b27"></a>
足。而今無厭。諸長老比丘尼聞種種訶責。乃
<a class="t" id="t0084b28"></a>
至今為諸比丘尼結戒。亦如上說。從今是戒
<a class="t" id="t0084b29"></a>
應如是說。若比丘尼乞重衣。應取賤價直四
<a class="t" id="t0084c01"></a>
大錢者。若受貴價衣尼薩耆波逸提。重衣者
<a class="t" id="t0084c02"></a>
寒時衣。式叉摩那沙彌尼突吉羅。</p>
<a class="t" id="t0084c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>