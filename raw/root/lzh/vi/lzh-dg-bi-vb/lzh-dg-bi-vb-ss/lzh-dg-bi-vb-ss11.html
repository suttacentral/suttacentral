<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss11">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 11</span>
<span class="mirror-right">僧伽婆尸沙一十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0722c07"></a>
爾時佛在羅閱城耆闍崛山中。時世尊以此<a class="t" id="t0722c08"></a>因緣集比丘僧。告諸比丘。自今已去與比<a class="t" id="t0722c09"></a>丘尼結戒。集十句義乃至正法久住。欲說<a class="t" id="t0722c10"></a>戒者當如是說。若比丘尼有餘比丘尼群<a class="t" id="t0722c11"></a>黨。若一若二若三乃至無數。彼比丘尼語是<a class="t" id="t0722c12"></a>比丘尼言。大姊。汝莫諫此比丘尼。此比丘<a class="t" id="t0722c13"></a>尼。是法語比丘尼。律語比丘尼。此比丘尼<a class="t" id="t0722c14"></a>所說。我等心<span class="gaiji">憙
<!--gaiji,,1[喜/心],2&#x6199;,3-->
</span>樂。此比丘尼所說。我等忍<a class="t" id="t0722c15"></a>可。是比丘尼語彼比丘尼言。大姊。莫作是<a class="t" id="t0722c16"></a>說言。此比丘尼。是法語比丘尼。律語比丘尼。<a class="t" id="t0722c17"></a>此比丘尼所說。我等<span class="gaiji">憙
<!--gaiji,,1[喜/心],2&#x6199;,3-->
</span>樂。此比丘尼所說。我<a class="t" id="t0722c18"></a>等忍可。何以故。此比丘尼所說。非法語非<a class="t" id="t0722c19"></a>律語。大姊。莫欲破壞和合僧。當樂欲和合<a class="t" id="t0722c20"></a>僧。大姊。與僧和合歡喜不諍。同一師學如<a class="t" id="t0722c21"></a>水乳合。於佛法中有增益安樂住。是比丘<a class="t" id="t0722c22"></a>尼諫彼比丘尼時。堅持不捨。是比丘尼應<a class="t" id="t0722c23"></a>三諫。捨此事故。乃至三諫捨者善。不捨者<a class="t" id="t0722c24"></a>是比丘尼。犯三法應捨僧伽婆尸沙。<span class="rule-number">十一竟</span></p>
<a class="t" id="t0722c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>