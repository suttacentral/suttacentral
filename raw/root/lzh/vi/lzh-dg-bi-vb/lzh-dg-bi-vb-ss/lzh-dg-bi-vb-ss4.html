<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss4">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 4</span>
<span class="mirror-right">僧伽婆尸沙四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0718b25"></a>
爾時世尊。在舍衛國祇樹給孤獨園。有比丘<a class="t" id="t0718b26"></a>尼在阿蘭若處住。有一居士於此處作一<a class="t" id="t0718b27"></a>精舍。施與比丘尼僧住。後異時。阿蘭若處<a class="t" id="t0718b28"></a>比丘尼有惡事出。諸比丘尼捨此精舍去。<a class="t" id="t0718b29"></a>居士後命終。時居士兒即耕此精舍地。諸<a class="t" id="t0718c01"></a>比丘尼見語言。此是眾僧地莫耕。居士兒答<a class="t" id="t0718c02"></a>言實爾。我父在時作此精舍與比丘尼僧<a class="t" id="t0718c03"></a>比丘尼僧捨去。我父命終。我今自由何為空<a class="t" id="t0718c04"></a>此處地彼此無用耶。時居士兒如故耕之。<a class="t" id="t0718c05"></a>諸比丘尼即往斷事官所言。爾時諸斷事官。<a class="t" id="t0718c06"></a>即喚居士兒依法決斷。罰其財貨盡入於<a class="t" id="t0718c07"></a>官。爾時諸比丘尼聞。其中有少欲知足行頭<a class="t" id="t0718c08"></a>陀樂學戒知慚愧者。嫌責彼比丘尼。云何<a class="t" id="t0718c09"></a>比丘尼詣官言。居士兒使財物入官也。爾<a class="t" id="t0718c10"></a>時諸比丘尼白諸比丘。諸比丘往白世尊。世<a class="t" id="t0718c11"></a>尊爾時以此因緣集比丘僧。呵責彼比丘<a class="t" id="t0718c12"></a>尼。汝所為非。非威儀非沙門法非淨行非<a class="t" id="t0718c13"></a>隨順行。所不應為。云何比丘尼詣官言人。<a class="t" id="t0718c14"></a>爾時世尊以無數方便呵責彼比丘尼已。<a class="t" id="t0718c15"></a>告諸比丘。此比丘尼多種有漏處最初犯戒。<a class="t" id="t0718c16"></a>自今已去與比丘尼結戒。集十句義乃至<a class="t" id="t0718c17"></a>正法久住。欲說戒者當如是說。若比丘尼<a class="t" id="t0718c18"></a>言人。若居士居士兒。若奴若客作人。若晝若<a class="t" id="t0718c19"></a>夜。若一念頃。若彈指頃。若須臾頃。是比丘尼。<a class="t" id="t0718c20"></a>犯初法應捨僧伽婆尸沙。如是世尊與比<a class="t" id="t0718c21"></a>丘尼結戒。爾時拘薩羅國波斯匿王小婦。作<a class="t" id="t0718c22"></a>一精舍施與比丘尼。彼比丘尼受住。已後捨<a class="t" id="t0718c23"></a>人間遊行。時王小婦。聞比丘尼捨精舍人間<a class="t" id="t0718c24"></a>遊行。輒復以此精舍轉與女梵志。時彼比<a class="t" id="t0718c25"></a>丘尼聞。念言。我行不在。輒以我精舍與人。<a class="t" id="t0718c26"></a>時彼比丘尼即還精舍。語女梵志言避我<a class="t" id="t0718c27"></a>去莫住我精舍。彼女梵志答言。此實是汝精<a class="t" id="t0718c28"></a>舍。施主為汝作。汝出人間遊行。持用與我。我<a class="t" id="t0718c29"></a>今不能出去。時彼比丘尼<span class="gaiji">［真／心］
<!--gaiji,,1[真/心],2&#x3972;,3-->
</span>。即牽曳令出。<a class="t" id="t0719a01"></a>時女梵志即詣斷事官言。時諸斷事官。喚<a class="t" id="t0719a02"></a>比丘尼。比丘尼疑難不去。自念。世尊制戒。<a class="t" id="t0719a03"></a>不得詣斷事官相言。爾時比丘尼白諸比<a class="t" id="t0719a04"></a>丘。諸比丘往白世尊。世尊告諸比丘。自今<a class="t" id="t0719a05"></a>已去若有喚應往。時彼比丘尼。即往斷事<a class="t" id="t0719a06"></a>官所。諸斷事官問言。阿姨此事云何好說。比<a class="t" id="t0719a07"></a>丘尼答言。此一切地皆屬王。家事屬居士。房<a class="t" id="t0719a08"></a>舍屬施主。床座臥具亦爾。修治房舍令眾<a class="t" id="t0719a09"></a>僧住止。得福多。何以故。由其施我得安住<a class="t" id="t0719a10"></a>故。諸斷事官答言。如阿姨所說。一切地屬<a class="t" id="t0719a11"></a>王。家事屬居士。屋舍屬施主。床座臥具亦<a class="t" id="t0719a12"></a>爾。修治房舍令僧住止。得福多。何以故。<a class="t" id="t0719a13"></a>由其施我得安住故。今此精舍應與女<a class="t" id="t0719a14"></a>梵志令住。爾時諸比丘往白世尊。世尊告<a class="t" id="t0719a15"></a>諸比丘。此比丘尼不善說。斷事官亦不善答。<a class="t" id="t0719a16"></a>何以故。前施是法。後施非法。爾時波斯匿<a class="t" id="t0719a17"></a>王聞。比丘尼如是說。諸斷事官如是答。世<a class="t" id="t0719a18"></a>尊作如是語時。王罰諸斷事官財物盡入<a class="t" id="t0719a19"></a>官。諸比丘聞往白世尊。世尊爾時告諸比<a class="t" id="t0719a20"></a>丘。自今已去當如是說戒。若比丘尼詣官<a class="t" id="t0719a21"></a>言。居士若居士兒。若奴若客作人。若晝若夜。<a class="t" id="t0719a22"></a>若一念頃。若彈指頃。若須臾頃是比丘尼。犯<a class="t" id="t0719a23"></a>初法應捨僧伽婆尸沙。比丘尼義如上。相言<a class="t" id="t0719a24"></a>者。詣官共諍曲直。居士者。不出家人。兒者<a class="t" id="t0719a25"></a>居士所生。奴者或買得或家所生。客作者<a class="t" id="t0719a26"></a>財雇使作也。女梵志者。在此法外出家者<a class="t" id="t0719a27"></a>是。若比丘尼言人。若居士居士兒。若奴客<a class="t" id="t0719a28"></a>作人。若晝若夜。若一念頃。若彈指頃。若須臾<a class="t" id="t0719a29"></a>頃。如女梵志詣官稱其事。若斷事官。下手<a class="t" id="t0719b01"></a>疏事者僧伽婆尸沙。口說不著名字者偷<a class="t" id="t0719b02"></a>羅遮。比丘突吉羅。式叉摩那沙彌沙彌尼突<a class="t" id="t0719b03"></a>吉羅。是謂為犯。不犯者。若被喚。若欲有所<a class="t" id="t0719b04"></a>啟。若為強力所持去。若被繫將去。若命難<a class="t" id="t0719b05"></a>若梵行難雖口說不告官不犯。不犯者最<a class="t" id="t0719b06"></a>初未制戒。癡狂心亂痛惱所纏。<span class="rule-number">四竟</span></p>
<a class="t" id="t0719b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>