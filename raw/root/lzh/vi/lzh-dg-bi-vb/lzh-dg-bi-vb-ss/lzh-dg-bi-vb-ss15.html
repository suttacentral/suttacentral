<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-ss15">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 15</span>
<span class="mirror-right">僧伽婆尸沙一十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0724b16"></a>
爾時佛在舍衛國祇樹給孤獨園。時蘇摩婆<a class="t" id="t0724b17"></a>頗夷比丘尼為僧呵諫已。六群比丘尼偷羅<a class="t" id="t0724b18"></a>難陀比丘尼教作如是言。汝等當共住。何<a class="t" id="t0724b19"></a>以故。我亦見餘比丘尼共住共相親近共<a class="t" id="t0724b20"></a>作惡行惡聲流布共相覆罪。眾僧以恚故<a class="t" id="t0724b21"></a>教汝等別住。時諸比丘尼聞。其中有少欲知<a class="t" id="t0724b22"></a>足行頭陀樂學戒知慚愧者。嫌責六群比<a class="t" id="t0724b23"></a>丘尼及偷羅難陀比丘尼。僧與蘇摩婆頗夷<a class="t" id="t0724b24"></a>比丘尼作呵諫已。云何汝等教作如是言。<a class="t" id="t0724b25"></a>汝等莫別住。何以故。我亦見諸比丘尼共相<a class="t" id="t0724b26"></a>親近作惡行惡聲流布共相覆罪。僧以恚<a class="t" id="t0724b27"></a>故。教汝等別住。時諸比丘尼白諸比丘。諸<a class="t" id="t0724b28"></a>比丘往白世尊。世尊以此因緣集比丘僧。<a class="t" id="t0724b29"></a>呵責六群及偷羅難陀比丘尼。僧為蘇摩婆<a class="t" id="t0724c01"></a>頗夷比丘尼作呵諫。汝等云何教作如是<a class="t" id="t0724c02"></a>言。汝等莫別住當共住。何以故。我亦見諸<a class="t" id="t0724c03"></a>比丘尼共住作惡行惡聲流布共相覆罪。<a class="t" id="t0724c04"></a>僧以恚故教汝等別住。時世尊以無數方便<a class="t" id="t0724c05"></a>呵責六群及偷羅難陀比丘尼已告諸比<a class="t" id="t0724c06"></a>丘。聽比丘尼僧與六群及偷羅難陀比丘<a class="t" id="t0724c07"></a>尼作呵責白四羯磨。當作如是呵。尼眾<a class="t" id="t0724c08"></a>中應差堪能作羯磨者。如上當作如是白。<a class="t" id="t0724c09"></a>大姊僧聽。此六群比丘尼及偷羅難陀比丘<a class="t" id="t0724c10"></a>尼。僧與蘇摩婆頗夷比丘尼作呵諫。而教<a class="t" id="t0724c11"></a>作如是言。汝等莫別住當共住。何以故。我<a class="t" id="t0724c12"></a>亦見諸比丘尼共相親近共作惡行。惡聲流<a class="t" id="t0724c13"></a>布共相覆罪。僧以恚故教汝等別住。若僧<a class="t" id="t0724c14"></a>時到僧忍聽。僧與六群及偷羅難陀比丘<a class="t" id="t0724c15"></a>尼作呵責。捨此事故。汝莫作如是語言。<a class="t" id="t0724c16"></a>莫別住當共住。亦莫言我亦見諸比丘尼<a class="t" id="t0724c17"></a>共相親近共作惡行。惡聲流布共相覆罪。僧<a class="t" id="t0724c18"></a>以恚故教汝別住。今正有此二比丘尼。共<a class="t" id="t0724c19"></a>相親近共作惡行。惡聲流布共相覆罪。更<a class="t" id="t0724c20"></a>無有餘。若此比丘尼。不相親近共作惡行<a class="t" id="t0724c21"></a>惡聲流布者。於佛法中有增益安樂住。白<a class="t" id="t0724c22"></a>如是。大姊僧聽。此六群比丘尼及偷羅難<a class="t" id="t0724c23"></a>陀比丘尼。僧與蘇摩婆頗夷比丘尼作呵<a class="t" id="t0724c24"></a>諫。而教作如是言。汝等莫別住當共住。<a class="t" id="t0724c25"></a>我亦見諸比丘尼。共相親近作惡行惡聲流<a class="t" id="t0724c26"></a>布共相覆罪。僧以恚故教汝等別住。僧今<a class="t" id="t0724c27"></a>與六群比丘尼及偷羅難陀比丘尼作呵<a class="t" id="t0724c28"></a>責。捨此事故。汝等莫別住當共住。莫言<a class="t" id="t0724c29"></a>我亦見諸比丘尼共相親近共作惡行惡<a class="t" id="t0725a01"></a>聲流布共相覆罪。僧以恚故教汝等別住。<a class="t" id="t0725a02"></a>今正有此二比丘尼。共相親近作惡行惡聲<a class="t" id="t0725a03"></a>流布共相覆罪。更無有餘。若此比丘尼。不<a class="t" id="t0725a04"></a>相親近者。於佛法有增益安樂住。誰諸大<a class="t" id="t0725a05"></a>姊忍。僧為六群比丘尼及偷羅難陀比丘尼<a class="t" id="t0725a06"></a>作訶諫。捨此事者默然。若不忍者說。是<a class="t" id="t0725a07"></a>初羯磨。第二第三亦如是說。僧已呵諫六<a class="t" id="t0725a08"></a>群比丘尼及偷羅難陀比丘尼令捨此事竟。<a class="t" id="t0725a09"></a>僧忍默然故是事如是持。僧為六群比<a class="t" id="t0725a10"></a>丘尼及偷羅難陀比丘尼作訶諫白四羯磨<a class="t" id="t0725a11"></a>竟。諸比丘尼白諸比丘。諸比丘往白佛。佛<a class="t" id="t0725a12"></a>言。若復有如此比丘尼。僧亦當與作訶諫。<a class="t" id="t0725a13"></a>捨此事白四羯磨。自今已去與比丘尼結<a class="t" id="t0725a14"></a>戒。集十句義乃至正法久住。欲說戒者當<a class="t" id="t0725a15"></a>如是說。若比丘尼。比丘尼僧為作訶諫時。<a class="t" id="t0725a16"></a>餘比丘尼教作如是言。汝等莫別住當共<a class="t" id="t0725a17"></a>住。我亦見餘比丘尼不別住共住作惡行<a class="t" id="t0725a18"></a>惡聲流布共相覆罪。僧以恚故教汝別住。<a class="t" id="t0725a19"></a>是比丘尼。應諫彼比丘尼言。大姊。汝莫教<a class="t" id="t0725a20"></a>餘比丘尼言。汝等莫別住。我亦見餘比丘尼<a class="t" id="t0725a21"></a>共住共作惡行。惡聲流布共相覆罪。僧以<a class="t" id="t0725a22"></a>恚故教汝別住。今正有此二比丘尼。共住<a class="t" id="t0725a23"></a>共作惡行惡聲流布共相覆罪。更無有<a class="t" id="t0725a24"></a>餘。若此比丘尼別住。於佛法中有增益安<a class="t" id="t0725a25"></a>樂住。是比丘尼。諫彼比丘尼時。堅持不捨。<a class="t" id="t0725a26"></a>是比丘尼應三諫。令捨此事故。乃至三諫<a class="t" id="t0725a27"></a>捨者善。不捨者是比丘尼犯三法應捨僧伽<a class="t" id="t0725a28"></a>婆尸沙。比丘尼義如上。僧者如上。若比丘<a class="t" id="t0725a29"></a>尼僧為作訶諫時。餘比丘尼教作如是言。<a class="t" id="t0725b01"></a>汝等莫別住當共住。我亦見餘比丘尼共<a class="t" id="t0725b02"></a>相親近住共作惡行惡聲流布共相覆罪。<a class="t" id="t0725b03"></a>僧以恚故教汝等別住。是比丘尼諫彼比<a class="t" id="t0725b04"></a>丘尼言。大姊。汝莫教餘比丘尼言。汝等莫<a class="t" id="t0725b05"></a>別住當共住。我亦見餘比丘尼共相親近<a class="t" id="t0725b06"></a>共作惡行。惡聲流布共相覆罪。僧以恚故<a class="t" id="t0725b07"></a>教汝別住。今正有此二比丘尼。更無有餘。<a class="t" id="t0725b08"></a>汝等共相親近共作惡行。惡聲流布共相覆<a class="t" id="t0725b09"></a>罪。若此比丘尼別住者。於佛法有僧益安<a class="t" id="t0725b10"></a>樂住。汝今可捨此事。莫為僧所呵更犯重<a class="t" id="t0725b11"></a>罪。若隨語者善。不隨語者當作白。作白<a class="t" id="t0725b12"></a><span class="corr" title="[己&gt;已]">已</span>當語言。大妹。我<span class="corr" title="[己&gt;已]">已</span>作白竟。餘有羯磨<a class="t" id="t0725b13"></a>在。汝可捨此事。若隨語者善。不隨語者當<a class="t" id="t0725b14"></a>作初羯磨。作初羯磨竟當語言。已白初羯<a class="t" id="t0725b15"></a>磨竟。餘有二羯磨在。汝可捨此事。莫為<a class="t" id="t0725b16"></a>僧所呵諫更犯重罪。若隨語者善。不隨<a class="t" id="t0725b17"></a>語者當作二羯磨。作二羯磨已當語言。妹<a class="t" id="t0725b18"></a>已白二羯磨竟。餘有一羯磨在。汝可捨此<a class="t" id="t0725b19"></a>事。莫為僧所呵諫更犯重罪。若隨語者<a class="t" id="t0725b20"></a>善。不隨語者作三羯磨竟僧伽婆尸沙。白<a class="t" id="t0725b21"></a>二羯磨竟。捨者三偷蘭遮。白一羯磨竟。捨<a class="t" id="t0725b22"></a>者二偷蘭遮。白已捨者一偷蘭遮。白未竟<a class="t" id="t0725b23"></a>捨者突吉羅。未白前教言。汝莫別住我亦見<a class="t" id="t0725b24"></a>餘比丘尼。共住共作惡行惡聲流布共相覆<a class="t" id="t0725b25"></a>罪。僧以恚故教汝別住。一切突吉羅。若有<a class="t" id="t0725b26"></a>如是比丘尼。僧與作呵諫時。若有比丘教<a class="t" id="t0725b27"></a>言。莫捨若呵責偷蘭遮。若不呵責突吉<a class="t" id="t0725b28"></a>羅。若比丘尼教莫捨若呵責偷蘭遮。若未<a class="t" id="t0725b29"></a>呵突吉羅。比丘突吉羅。式叉摩那沙彌沙彌<a class="t" id="t0725c01"></a>尼突吉羅。是謂為犯。不犯者。初語時捨。非<a class="t" id="t0725c02"></a>法別眾呵責。非法和合眾。法別眾。似法別眾。<a class="t" id="t0725c03"></a>似法和合眾。非法非律非佛所教呵責。若<a class="t" id="t0725c04"></a>一切不呵責不犯。不犯者。最初未制戒。癡<a class="t" id="t0725c05"></a>狂心亂痛惱所纏。<span class="rule-number">十五竟</span></p>
<a class="t" id="t0725c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>