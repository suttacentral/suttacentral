<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc108">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 108</span>
<span class="mirror-right">波逸提一百八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0751a23"></a>
爾時婆伽婆。在舍衛國祇樹給孤獨園。時<a class="t" id="t0751a24"></a>比丘尼眾得如法施衣欲分。時偷羅難陀多<a class="t" id="t0751a25"></a>諸弟子分散行不在。時偷羅難陀作是意。<a class="t" id="t0751a26"></a>遮眾僧如法分衣。恐弟子不得。諸比丘尼<a class="t" id="t0751a27"></a>知如是意。諸比丘尼聞。其中有少欲知足<a class="t" id="t0751a28"></a>行頭陀樂學戒知慚愧者。嫌責偷羅難<a class="t" id="t0751a29"></a>陀。云何作是意。遮眾僧如法分衣。恐弟子<a class="t" id="t0751b01"></a>不得。時諸比丘尼往白諸比丘。諸比丘往<a class="t" id="t0751b02"></a>白世尊。世尊以此因緣集比丘僧。呵責偷<a class="t" id="t0751b03"></a>羅難陀。汝所為非。非威儀非沙門法非淨<a class="t" id="t0751b04"></a>行非隨順行。所不應為。云何作是意。遮<a class="t" id="t0751b05"></a>眾僧如法分衣。恐弟子不得。時世尊以無<a class="t" id="t0751b06"></a>數方便呵責偷羅難陀已告諸比丘。此比<a class="t" id="t0751b07"></a>丘尼多種有漏處最初犯戒。自今已去與比<a class="t" id="t0751b08"></a>丘尼結戒。集十句義乃至正法久住。欲說<a class="t" id="t0751b09"></a>戒者當如是說。若比丘尼作如是意。眾僧<a class="t" id="t0751b10"></a>如法分衣遮令不分。恐弟子不得者。波逸<a class="t" id="t0751b11"></a>提。比丘尼義如上。眾僧者如上。法者如法<a class="t" id="t0751b12"></a>如律如佛所教。衣者有十種如上。彼比丘<a class="t" id="t0751b13"></a>尼作如是意。眾僧如法分衣遮令不分恐<a class="t" id="t0751b14"></a>弟子不得波逸提。比丘突吉羅。式叉摩那沙<a class="t" id="t0751b15"></a>彌沙彌尼突吉羅。是謂為犯。不犯者。或非時<a class="t" id="t0751b16"></a>分。非法別眾。非法和合眾。法別眾。似法別<a class="t" id="t0751b17"></a>眾。似法和合眾。非法非律非佛所教。若欲<a class="t" id="t0751b18"></a>分時恐失若壞遮令不分無犯。無犯者。最<a class="t" id="t0751b19"></a>初未制戒。癡狂心亂痛惱所纏。<span class="rule-number">八</span></p>
<a class="t" id="t0751b20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>