<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc159">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 159</span>
<span class="mirror-right">波逸提一百五十九</span> </h1>
</div>
<a class="t-juannumber" id="juan-30"></a>
<p class="suttainfo">
<span class="t-juanname">四分律卷第三十<span class="t-note">（二分之九明尼戒法）</span><a class="t" id="t0771b03"></a><a class="t" id="t0771b04"></a></span><br>
<span class="t-byline">姚秦罽賓三藏佛陀耶舍<a class="t" id="t0771b05"></a>共竺佛念等譯</span><a class="t" id="t0771b06"></a><br>
<span class="t-headname">一百七十八單提法之七</span><a class="t" id="t0771b07"></a></p>
<p>
<a class="sc" id="1"></a>
<a class="t-linehead" id="t-linehead0771b07"></a>
爾時婆伽婆。在舍衛國祇樹給孤獨園。時六<a class="t" id="t0771b08"></a>群比丘尼。乘乘在道行。諸居士見皆譏嫌<a class="t" id="t0771b09"></a>言。此比丘尼。不知慚愧犯梵行。外自稱言。<a class="t" id="t0771b10"></a>我知正法。如是有何正法。乘乘而行。如婬<a class="t" id="t0771b11"></a>女賊女無異。時諸比丘尼聞。中有少欲<a class="t" id="t0771b12"></a>知足行頭陀樂學戒知慚愧者。嫌責六群<a class="t" id="t0771b13"></a>比丘尼言。汝云何乘乘在道行。即白諸比<a class="t" id="t0771b14"></a>丘。諸比丘往白世尊。世尊以此因緣集比<a class="t" id="t0771b15"></a>丘僧。呵責六群比丘尼。汝所為非。非威儀<a class="t" id="t0771b16"></a>非沙門法非淨行非隨順行。所不應為。<a class="t" id="t0771b17"></a>云何比丘尼乘乘行。以無數方便呵責已告<a class="t" id="t0771b18"></a>諸比丘。此比丘尼多種有漏處最初犯戒。自<a class="t" id="t0771b19"></a>今已去與比丘尼結戒。集十句義乃至正<a class="t" id="t0771b20"></a>法久住。欲說戒者當如是說。若比丘尼乘<a class="t" id="t0771b21"></a>乘在道行者波逸提。如是世尊與比丘尼<a class="t" id="t0771b22"></a>結戒。時諸比丘尼。有老者或羸病氣力微<a class="t" id="t0771b23"></a>弱。不能從此住處至彼住處。佛言。自今已<a class="t" id="t0771b24"></a>去聽乘步挽乘一切女乘。時諸比丘尼。有<a class="t" id="t0771b25"></a>難事或命難梵行難。疑不敢乘乘走。佛言。<a class="t" id="t0771b26"></a>自今已去有如是諸難事聽乘乘去。自今<a class="t" id="t0771b27"></a>已去當如是說戒。若比丘尼。無病乘乘行<a class="t" id="t0771b28"></a>除時因緣波逸提。比丘尼義如上。乘者有<a class="t" id="t0771b29"></a>四種。象乘馬乘車乘步乘。彼比丘尼。無病<a class="t" id="t0771c01"></a>乘乘行。隨所行村界。一一波逸提。若無村<a class="t" id="t0771c02"></a>阿蘭若處。行十里一波逸提。減一村界若減<a class="t" id="t0771c03"></a>十里突吉羅。若行一家界內突吉羅。方便欲<a class="t" id="t0771c04"></a>去而不去。共期去而不去。一切突吉羅。比<a class="t" id="t0771c05"></a>丘突吉羅。式叉摩那沙彌沙彌尼突吉羅。是<a class="t" id="t0771c06"></a>謂為犯。不犯者。或時有如是病乘種種<a class="t" id="t0771c07"></a>安乘。若命難梵行難乘乘走。或為強力<a class="t" id="t0771c08"></a>所執將去者無犯。無犯者。最初未制戒。癡<a class="t" id="t0771c09"></a>狂心亂痛惱所纏。<span class="rule-number">五十九</span></p>
<a class="t" id="t0771c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>