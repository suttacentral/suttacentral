<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc155">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 155</span>
<span class="mirror-right">波逸提一百五十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0769c25"></a>
爾時婆伽婆。在舍衛國祇樹給孤獨園。時六<a class="t" id="t0769c26"></a>群比丘尼。使白衣婦女塗摩身。時諸居士見<a class="t" id="t0769c27"></a>皆共譏嫌。此比丘尼。不知慚愧犯梵行。乃<a class="t" id="t0769c28"></a>使白衣婦女塗摩其身。如似婬女賊女無<a class="t" id="t0769c29"></a>異。時諸比丘尼聞。其中有少欲知足行頭<a class="t" id="t0770a01"></a>陀樂學戒知慚愧者。呵責六群比丘尼<a class="t" id="t0770a02"></a>言。汝等云何使白衣婦女塗摩其身。即白<a class="t" id="t0770a03"></a>諸比丘。諸比丘往白世尊。世尊以此因緣<a class="t" id="t0770a04"></a>集比丘僧。呵責六群比丘尼言。汝所為非。<a class="t" id="t0770a05"></a>非威儀非沙門法非淨行非隨順行。所<a class="t" id="t0770a06"></a>不應為。云何比丘尼。使白衣婦女塗摩身。<a class="t" id="t0770a07"></a>以無數方便呵責已告諸比丘。此比丘尼多<a class="t" id="t0770a08"></a>種有漏處最初犯戒。自今已去與比丘尼結<a class="t" id="t0770a09"></a>戒。集十句義乃至正法久住。欲說戒者當<a class="t" id="t0770a10"></a>如是說。若比丘尼使白衣婦女塗摩身者<a class="t" id="t0770a11"></a>波逸提。比丘尼義如上。彼比丘尼使白衣婦<a class="t" id="t0770a12"></a>女塗摩身者波逸提。比丘突吉羅。式叉摩那<a class="t" id="t0770a13"></a>沙彌沙彌尼突吉羅。是謂為犯。不犯者。或<a class="t" id="t0770a14"></a>時有如是病。或為強力者所執無犯。無<a class="t" id="t0770a15"></a>犯者。最初未制戒。癡狂心亂痛惱所纏。<span class="rule-number">五十五</span></p>
<a class="t" id="t0770a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>