<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc106">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 106</span>
<span class="mirror-right">波逸提一百六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0750c03"></a>
爾時婆伽婆。在舍衛國祇樹給孤獨園。時<a class="t" id="t0750c04"></a>有比丘尼。著他僧伽梨。不語主入村乞<a class="t" id="t0750c05"></a>食。時衣主不知。作失衣意。於後求覓。乃見<a class="t" id="t0750c06"></a>彼比丘尼著行。即語汝犯偷。彼言。我不偷<a class="t" id="t0750c07"></a>汝衣。以親厚意故。取汝衣著耳。時諸比丘<a class="t" id="t0750c08"></a>尼聞。其中有少欲知足行頭陀樂學戒知<a class="t" id="t0750c09"></a>慚愧者。呵責此比丘尼言。汝云何不語主<a class="t" id="t0750c10"></a>盜著他衣。使他作失衣意求覓耶。即往白<a class="t" id="t0750c11"></a>諸比丘。諸比丘白佛。佛以此因緣集比丘<a class="t" id="t0750c12"></a>僧。呵責此比丘尼言。汝所為非。非威儀非<a class="t" id="t0750c13"></a>沙門法非淨行非隨順行。所不應為。云<a class="t" id="t0750c14"></a>何比丘尼。不語主盜著他衣。使衣主作失<a class="t" id="t0750c15"></a>衣意求覓耶。時世尊以無數方便呵責已<a class="t" id="t0750c16"></a>告諸比丘。此比丘尼多種有漏處最初犯戒。<a class="t" id="t0750c17"></a>自今已去與比丘尼結戒。集十句義乃至<a class="t" id="t0750c18"></a>正法久住。欲說戒者當如是說。若比丘尼<a class="t" id="t0750c19"></a>不問主便著他衣者波逸提。比丘尼義如<a class="t" id="t0750c20"></a>上。彼比丘尼取他衣著不語主入村乞食<a class="t" id="t0750c21"></a>者波逸提。比丘突吉羅。式叉摩那沙彌沙彌<a class="t" id="t0750c22"></a>尼突吉羅。是謂為犯。不犯者。若問主。若是<a class="t" id="t0750c23"></a>親厚。若親厚語言。汝但著我當為汝語主<a class="t" id="t0750c24"></a>不犯。不犯者。最初未制戒。癡狂心亂痛惱<a class="t" id="t0750c25"></a>所纏。<span class="rule-number">六</span></p>
<a class="t" id="t0750c26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>