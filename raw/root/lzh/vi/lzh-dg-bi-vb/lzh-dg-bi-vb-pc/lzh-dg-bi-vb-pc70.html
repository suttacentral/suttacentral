<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc70">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 70</span><span class="mirror-right">波逸提七十</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0736c04"></a>
◎爾時婆伽婆。在毘舍離獼猴江側高閣堂<a class="t" id="t0736c05"></a>上。時異處有蒜園。偷羅難陀比丘尼去園不<a class="t" id="t0736c06"></a>遠而行。園主問言。阿姨欲須蒜耶。報言<a class="t" id="t0736c07"></a>須蒜。即時蒜與。此比丘尼得蒜已。後數數<a class="t" id="t0736c08"></a>復往去。彼不遠而行。其人見已復語言。阿<a class="t" id="t0736c09"></a>姨更須蒜耶。報言須。我若得蒜便能食。即<a class="t" id="t0736c10"></a>復與蒜。與蒜已<span class="gaiji">勅
<!--gaiji,敕,1[束*力],2&#x52C5;,3-->
</span>守園人言。從今日給<a class="t" id="t0736c11"></a>比丘尼人各五枚蒜。時園主留一人守園。<a class="t" id="t0736c12"></a>自持蒜詣毘舍離賣。偷羅難陀比丘尼還<a class="t" id="t0736c13"></a>至僧伽藍中。語諸比丘尼言。汝等知不。某<a class="t" id="t0736c14"></a>處某甲檀越。日給比丘尼人各五枚蒜。可往<a class="t" id="t0736c15"></a>迎取。時偷羅難陀。將沙彌尼式叉摩那即往<a class="t" id="t0736c16"></a>蒜園。問守蒜人言。園主何處。報言。詣毘舍<a class="t" id="t0736c17"></a>離賣蒜。時守蒜人言。何故問耶。答言。園主<a class="t" id="t0736c18"></a>日給比丘尼人各五枚蒜。今可與我。守蒜<a class="t" id="t0736c19"></a>人言。小住。須園主來。我不得自在。我正可<a class="t" id="t0736c20"></a>守視而已耳。比丘尼語言。大家見施奴不<a class="t" id="t0736c21"></a>肯與。偷羅難陀。即<span class="gaiji">勅
<!--gaiji,敕,1[束*力],2&#x52C5;,3-->
</span>沙彌尼拔取蒜。數知<a class="t" id="t0736c22"></a>多少。此與上座次座和上阿闍梨。此與同<a class="t" id="t0736c23"></a>和上同阿闍梨親厚知識。此今日食。此明日<a class="t" id="t0736c24"></a>食。此後日食。即時現園蒜取盡。蒜主還見蒜<a class="t" id="t0736c25"></a>盡。問守園者言。蒜何故盡。答言大家。先信<a class="t" id="t0736c26"></a>樂故。日給比丘尼僧人各五枚蒜。向有沙<a class="t" id="t0736c27"></a>彌尼式叉摩那來至我所語我言。蒜主今<a class="t" id="t0736c28"></a>為所在。我答言。入毘舍離賣蒜。我問言何<a class="t" id="t0736c29"></a>故問。答我言。蒜主日與我人各五枚蒜。今<a class="t" id="t0737a01"></a>可與我。我答言。小住。待園主還。我正守視<a class="t" id="t0737a02"></a>而已耳。不得自由。比丘尼言。大家與我<a class="t" id="t0737a03"></a>蒜。而奴不肯與我。時即<span class="gaiji">勅
<!--gaiji,敕,1[束*力],2&#x52C5;,3-->
</span>沙彌尼拔取蒜<a class="t" id="t0737a04"></a>已。數知多少言。此與上座。此與次座。此<a class="t" id="t0737a05"></a>與和上。此與阿闍梨。此與同和上同阿闍<a class="t" id="t0737a06"></a>梨。此與親厚知識。此今日食。此明日食。此<a class="t" id="t0737a07"></a>後日食。并復並噉。以是故園蒜都盡耳。園主<a class="t" id="t0737a08"></a>即譏嫌言。此比丘尼無有慚愧。受無厭足。<a class="t" id="t0737a09"></a>外自稱言。我知正法。如是何有正法。正使<a class="t" id="t0737a10"></a>檀越施與。猶應知足。況不見主而取盡。時<a class="t" id="t0737a11"></a>諸比丘尼聞。其中有少欲知足行頭陀樂<a class="t" id="t0737a12"></a>學戒知慚愧者。呵責偷羅難陀比丘尼。汝<a class="t" id="t0737a13"></a>等云何。盡拔取他蒜并並噉持去不留遺<a class="t" id="t0737a14"></a>餘。時諸比丘尼往白諸比丘。諸比丘往白世<a class="t" id="t0737a15"></a>尊。世尊以此因緣集比丘僧。呵責偷羅難<a class="t" id="t0737a16"></a>陀比丘尼言。汝所為非。非威儀非沙門法<a class="t" id="t0737a17"></a>非淨行非隨順行。所不應為。云何不見<a class="t" id="t0737a18"></a>主拔取他蒜盡。爾時世尊以無數方便呵<a class="t" id="t0737a19"></a>責已告諸比丘。往昔有一婆羅門。年百二十<a class="t" id="t0737a20"></a>形體羸瘦。此婆羅門婦端政無比多生男女。<a class="t" id="t0737a21"></a>此婆羅門繫心其婦及諸男女。初不捨離。以<a class="t" id="t0737a22"></a>此愛著情篤遂至命終。便生雁中其身毛<a class="t" id="t0737a23"></a>羽盡為金色。以前福因緣故自識宿命。內<a class="t" id="t0737a24"></a><span class="corr" title="[白&gt;自]">自</span>思惟。我當以何等方便養活此男女使<a class="t" id="t0737a25"></a>不貧苦。日日來至其家日落一金羽而去。<a class="t" id="t0737a26"></a>男女得之便自思惟。以何因緣此雁王日來<a class="t" id="t0737a27"></a>落一金羽與我而去。我等寧可伺其來<a class="t" id="t0737a28"></a>時方便捉之盡取金羽。如其所謀。即捉<a class="t" id="t0737a29"></a>拔取金羽。取已即更生白羽。佛告諸比<a class="t" id="t0737b01"></a>丘。欲知爾時婆羅門死為雁者。豈異人乎莫<a class="t" id="t0737b02"></a>作異觀。即園主是。其端政婦多生男女者。<a class="t" id="t0737b03"></a>即偷羅難陀比丘尼是。男女者。即式叉摩那<a class="t" id="t0737b04"></a>沙彌尼等是。以本貪愛故令金羽盡。更生<a class="t" id="t0737b05"></a>白羽。今復愛故令蒜盡。更得貧窮。世尊以<a class="t" id="t0737b06"></a>無數方便呵責偷羅難陀比丘尼已告諸<a class="t" id="t0737b07"></a>比丘。此比丘尼多種有漏處最初犯戒。自今<a class="t" id="t0737b08"></a>已去與比丘尼結戒。集十句義乃至正法<a class="t" id="t0737b09"></a>久住。欲說戒者當如是說。若比丘尼噉蒜<a class="t" id="t0737b10"></a>者波逸提。比丘尼義如上。若比丘尼噉生蒜<a class="t" id="t0737b11"></a>熟蒜若雜蒜者咽咽波逸提。比丘突吉羅。式<a class="t" id="t0737b12"></a>叉摩那沙彌沙彌尼突吉羅。是謂為犯。不犯<a class="t" id="t0737b13"></a>者。或有如是病。以餅裹蒜食。若餘藥所不<a class="t" id="t0737b14"></a>治。唯須服蒜差聽服。若塗瘡不犯。不犯<a class="t" id="t0737b15"></a>者最初未制戒。癡狂心亂。痛惱所纏。<span class="rule-number">七十竟</span></p>
<a class="t" id="t0737b16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>