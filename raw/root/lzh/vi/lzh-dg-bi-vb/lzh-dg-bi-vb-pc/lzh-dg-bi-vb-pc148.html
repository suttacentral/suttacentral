<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc148">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 148</span>
<span class="mirror-right">波逸提一百四十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0768a01"></a>
爾時婆伽婆。在舍衛國祇樹給孤獨園。時有一<a class="t" id="t0768a02"></a>居士。欲辦具飲食請比丘尼僧。即於其<a class="t" id="t0768a03"></a>夜辦種種多美飲食。夜過已清旦往白時<a class="t" id="t0768a04"></a>到。時舍衛城中俗節會日。諸居士各各持飯<a class="t" id="t0768a05"></a>乾飯<span class="gaiji">麨<!--gaiji,,1[麩-夫+少],2&#x9EA8;,3-->
</span>魚及肉。來就僧伽藍中。與諸比丘<a class="t" id="t0768a06"></a>尼。諸比丘尼。受此施食食已。然後方詣居<a class="t" id="t0768a07"></a>士家食。時居士手自斟酌羹飯與諸比丘尼。<a class="t" id="t0768a08"></a>諸比丘尼言。止止居士。不須多著。居士報<a class="t" id="t0768a09"></a>言。我所以辦具此種種多美飲食人別一器<a class="t" id="t0768a10"></a>肉者。正為阿姨故耳。勿謂我無有信心<a class="t" id="t0768a11"></a>而不食。阿姨但食。我實有信心。比丘尼報<a class="t" id="t0768a12"></a>言。我等不以此事。朝是節會日。諸居士各<a class="t" id="t0768a13"></a>各持飯<span class="gaiji">麨<!--gaiji,,1[麩-夫+少],2&#x9EA8;,3-->
</span>乾飯魚肉種種羹飯。來詣僧伽<a class="t" id="t0768a14"></a>藍中。與諸比丘尼。我等先已食。以是故少<a class="t" id="t0768a15"></a>受耳。時諸居士皆共譏嫌言。此比丘尼。不<a class="t" id="t0768a16"></a>知厭足。外自稱言。我知正法。如是何有正<a class="t" id="t0768a17"></a>法。云何先受我請已。復受他種種飯食食<a class="t" id="t0768a18"></a>已。後方受我食。時諸比丘尼聞。中有少欲知<a class="t" id="t0768a19"></a>足行頭陀樂學戒知慚愧者。嫌責諸比丘<a class="t" id="t0768a20"></a>尼言。汝等云何先受居士請復受餘食。即<a class="t" id="t0768a21"></a>白諸比丘。諸比丘往白世尊。世尊以此因<a class="t" id="t0768a22"></a>緣集比丘僧。呵責諸比丘尼言。汝所為非。<a class="t" id="t0768a23"></a>非威儀非沙門法非淨行非隨順行。所<a class="t" id="t0768a24"></a>不應為。云何先受居士請。後復受餘食耶。<a class="t" id="t0768a25"></a>以無數方便呵責已告諸比丘。此比丘尼多<a class="t" id="t0768a26"></a>種有漏處最初犯戒。自今已去與比丘尼結<a class="t" id="t0768a27"></a>戒。集十句義乃至正法久住。欲說戒者當<a class="t" id="t0768a28"></a>如是說。若比丘尼。先受請若足食已。後食<a class="t" id="t0768a29"></a>飯<span class="gaiji">麨<!--gaiji,,1[麩-夫+少],2&#x9EA8;,3-->
</span>乾飯魚及肉者波逸提。比丘尼義如上。<a class="t" id="t0768b01"></a>彼比丘尼。先受請若足食已。後食他飯<span class="gaiji">麨<!--gaiji,,1[麩-夫+少],2&#x9EA8;,3-->
</span>乾<a class="t" id="t0768b02"></a>飯魚及肉食。一咽一波逸提。比丘波逸提。式<a class="t" id="t0768b03"></a>叉摩那沙彌沙彌尼突吉羅。是謂為犯。不犯<a class="t" id="t0768b04"></a>者。受非正食請。若不滿足食請。若先不被<a class="t" id="t0768b05"></a>請。若即於食上更得食。若於其家受前<a class="t" id="t0768b06"></a>食後食無犯。無犯者。最初未制戒。癡狂心<a class="t" id="t0768b07"></a>亂痛惱所纏。<span class="rule-number">四十八</span></p>
<a class="t" id="t0768b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>