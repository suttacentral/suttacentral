<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc93">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 93</span><span class="mirror-right">波逸提九十三</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0745b08"></a>
爾時婆伽婆。在舍衛國祇樹給孤獨園。時偷<a class="t" id="t0745b09"></a>羅難陀比丘尼。同活比丘尼病。而不瞻視。諸<a class="t" id="t0745b10"></a>比丘尼語言。汝同活比丘尼病。何不看視。彼<a class="t" id="t0745b11"></a>猶故不瞻視。以不瞻視故彼遂命過。時諸<a class="t" id="t0745b12"></a>比丘尼聞。其中有少欲知足行頭陀樂學<a class="t" id="t0745b13"></a>戒知慚愧者。嫌責偷羅難陀比丘尼。汝云<a class="t" id="t0745b14"></a>何同活比丘尼病。而不瞻視諸比丘尼勸<a class="t" id="t0745b15"></a>汝。而不從語瞻視。遂令命終。時諸比丘<a class="t" id="t0745b16"></a>尼往白諸比丘。諸比丘往白世尊。世尊爾時<a class="t" id="t0745b17"></a>以此因緣集比丘僧。呵責偷羅難陀比丘<a class="t" id="t0745b18"></a>尼。汝所為非。非威儀非沙門法非淨行<a class="t" id="t0745b19"></a>非隨順行。所不應為。云何偷羅難陀比丘<a class="t" id="t0745b20"></a>尼。同活比丘尼病。而不瞻視諸比丘尼勸<a class="t" id="t0745b21"></a>汝看視。而不從語遂令命終。時世尊以無<a class="t" id="t0745b22"></a>數方便呵責偷羅難陀比丘尼已。告諸比<a class="t" id="t0745b23"></a>丘此偷羅難陀比丘尼。多種有漏處最初犯<a class="t" id="t0745b24"></a>戒。自今已去與比丘尼結戒。集十句義乃<a class="t" id="t0745b25"></a>至正法久住。欲說戒者。當如是說。若比丘<a class="t" id="t0745b26"></a>尼同活比丘尼病不瞻視者波逸提。比丘尼<a class="t" id="t0745b27"></a>義如上。同活者二比丘尼共生活。彼比丘尼。<a class="t" id="t0745b28"></a>同生活比丘尼病。不看視者。波逸提。除同<a class="t" id="t0745b29"></a>活病。若餘比丘尼病。若和上若阿闍梨。若<a class="t" id="t0745c01"></a>同和上同阿闍梨。若弟子親厚知識病。不<a class="t" id="t0745c02"></a>瞻視一切突吉羅。比丘突吉羅。式叉摩那沙<a class="t" id="t0745c03"></a>彌沙彌尼突吉羅。是謂為犯。不犯者。瞻視<a class="t" id="t0745c04"></a>同活病。若己身病。不堪瞻視病者。若由是<a class="t" id="t0745c05"></a>故命難或梵行難不看不犯。不犯者。最初<a class="t" id="t0745c06"></a>未制戒。癡狂心亂痛惱所纏。<span class="rule-number">九十三</span></p>
<a class="t" id="t0745c07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>