<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc83">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 83</span><span class="mirror-right">波逸提八十三</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0741c01"></a>
爾時婆伽婆。在舍衛國祇樹給孤獨園。時<a class="t" id="t0741c02"></a>有比丘尼。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣一居士家。到<a class="t" id="t0741c03"></a>已居士婦敷一獨坐床令坐。已捨入屋內。<a class="t" id="t0741c04"></a>此比丘尼坐須臾。不語主人便捨座去。適<a class="t" id="t0741c05"></a>出門。有一摩納來入其家。四顧不見人。<a class="t" id="t0741c06"></a>便作是念。此床座於我有益。即取持去。居<a class="t" id="t0741c07"></a>士婦出。不見比丘尼。亦不見獨坐床。即遣<a class="t" id="t0741c08"></a>信問比丘尼。獨坐床為何所在。比丘尼答<a class="t" id="t0741c09"></a>言。我不知。當我出時。有一摩納來入汝<a class="t" id="t0741c10"></a>家。或彼持去。可從彼推求。即往推求還得<a class="t" id="t0741c11"></a>床座。時諸居士皆共譏嫌言。比丘尼不知慚<a class="t" id="t0741c12"></a>愧。外自稱言。我知正法如是有何正法。云<a class="t" id="t0741c13"></a>何坐主人床坐。不語便捨去。如似婬女賊<a class="t" id="t0741c14"></a>女無異。諸比丘尼聞。其中有少欲知足行<a class="t" id="t0741c15"></a>頭陀樂學戒知慚愧者。嫌責此比丘尼。云<a class="t" id="t0741c16"></a>何比丘尼。坐主人床座不語便捨去。時諸<a class="t" id="t0741c17"></a>比丘尼往白諸比丘。諸比丘往白世尊。世尊<a class="t" id="t0741c18"></a>爾時以此因緣集比丘僧。呵責此比丘尼。<a class="t" id="t0741c19"></a>汝所為非。非威儀非沙門法非淨行非隨<a class="t" id="t0741c20"></a>順行。所不應為。云何比丘尼。坐主人床座<a class="t" id="t0741c21"></a>不語主便捨去。時世尊。以無數方便呵<a class="t" id="t0741c22"></a>責此比丘尼已告諸比丘。此比丘尼多種有<a class="t" id="t0741c23"></a>漏處最初犯戒。自今已去與比丘尼結戒。集<a class="t" id="t0741c24"></a>十句義乃至正法久住。欲說戒者當如是<a class="t" id="t0741c25"></a>說。若比丘尼。入白衣家內坐。不語主人捨<a class="t" id="t0741c26"></a>去者波逸提。比丘尼義如上。彼比丘尼入<a class="t" id="t0741c27"></a>白衣家坐。不語主人便去出門波逸提。一<a class="t" id="t0741c28"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>在門內一<span class="gaiji">脚 <!--gaiji,腳,1[腳-谷+去],2&#x811A;,3-->
</span>在門外。若方便欲去不去。<a class="t" id="t0741c29"></a>若共期去而不去。一切突吉羅。比丘突吉<a class="t" id="t0742a01"></a>羅。式叉摩那沙彌沙彌尼突吉羅。是謂為犯。<a class="t" id="t0742a02"></a>不犯者。語主人而去。若座上更有人坐。若<a class="t" id="t0742a03"></a>去時囑比坐人而去。比坐人語言。但去無<a class="t" id="t0742a04"></a>苦。或坐石上木上墼上草敷上若<span class="gaiji">垛
<!--gaiji,垛,1[阿-可+(乃/木)],2&#x28E43;,3-->
</span>上。若<a class="t" id="t0742a05"></a>屋欲崩。或火燒。若有毒蛇惡獸盜賊。若為<a class="t" id="t0742a06"></a>強力所執。或被繫。或命難或梵行難。不語<a class="t" id="t0742a07"></a>主人而去不犯。不犯者。最初未制戒。癡狂<a class="t" id="t0742a08"></a>心亂痛惱所纏。<span class="rule-number">八十三</span></p>
<a class="t" id="t0742a09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>