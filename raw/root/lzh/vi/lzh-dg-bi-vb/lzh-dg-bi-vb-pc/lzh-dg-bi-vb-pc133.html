<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc133">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 133</span>
<span class="mirror-right">波逸提一百三十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0762a15"></a>
爾時婆伽婆。在舍衛國祇樹給孤獨園。時諸<a class="t" id="t0762a16"></a>比丘尼。愚癡不堪教授。從眾僧求授人具<a class="t" id="t0762a17"></a>足戒。諸比丘尼諫言。妹止。勿從眾僧求授<a class="t" id="t0762a18"></a>人具足戒。彼以從眾僧求授人具足戒不<a class="t" id="t0762a19"></a>得故。便言。諸比丘尼。有愛有恚有怖有<a class="t" id="t0762a20"></a>癡。所愛者便聽。不愛者便不聽。時諸比丘<a class="t" id="t0762a21"></a>尼聞。其中有少欲知足行頭陀樂學戒知<a class="t" id="t0762a22"></a>慚愧者。嫌責諸比丘尼。汝等云何。愚癡從<a class="t" id="t0762a23"></a>僧乞授人具足戒。諸比丘尼諫言。汝妹止。<a class="t" id="t0762a24"></a>勿求眾僧授人具足戒。云何便言。諸比丘<a class="t" id="t0762a25"></a>尼。有愛有恚有怖有癡。愛者便聽。不愛者<a class="t" id="t0762a26"></a>便不聽。即白諸比丘。諸比丘白世尊。世尊<a class="t" id="t0762a27"></a>以此因緣集比丘僧。呵責諸比丘尼言。汝<a class="t" id="t0762a28"></a>所為非。非威儀非沙門法。非淨行非隨順<a class="t" id="t0762a29"></a>行。所不應為。云何汝等。愚癡從僧乞授<a class="t" id="t0762b01"></a>人具足戒。諸比丘尼諫言。汝妹止。勿求<a class="t" id="t0762b02"></a>眾僧乞授人具足戒。便言。諸比丘尼有愛<a class="t" id="t0762b03"></a>有恚有怖有癡。所愛者便聽。不愛者不<a class="t" id="t0762b04"></a>聽。世尊以無數方便呵責已。告諸比丘。此<a class="t" id="t0762b05"></a>比丘尼。多種有漏處最初犯戒。自今已去與<a class="t" id="t0762b06"></a>比丘尼結戒。集十句義乃至正法久住。欲<a class="t" id="t0762b07"></a>說戒者當如是說。若比丘尼。僧不聽。授人<a class="t" id="t0762b08"></a>具足戒。便言。眾僧有愛有恚有怖有癡。欲<a class="t" id="t0762b09"></a>聽者便聽不欲聽者便不聽波逸提。比丘<a class="t" id="t0762b10"></a>尼義如上。僧者如上。不聽者。眾僧語言。妹<a class="t" id="t0762b11"></a>止。不須授人具足戒。彼以不得授人具<a class="t" id="t0762b12"></a>足戒故便言。諸比丘尼。有愛有恚有怖有<a class="t" id="t0762b13"></a>癡。所愛者便聽。不愛者便不聽。若說而了<a class="t" id="t0762b14"></a>了者波逸提。不了了者突吉羅。比丘突吉羅。<a class="t" id="t0762b15"></a>是謂為犯。不犯者。其事實爾。有愛有恚有<a class="t" id="t0762b16"></a>怖有癡。愛者便聽。不愛者不聽。彼人<a class="t" id="t0762b17"></a>便作是語。有愛有恚有怖有癡。愛者便聽。<a class="t" id="t0762b18"></a>不愛者不聽。若戲笑語。疾疾語。屏處語。若<a class="t" id="t0762b19"></a>夢中語。欲說此乃錯說彼無犯。無犯者。最<a class="t" id="t0762b20"></a>初未制戒。癡狂心亂痛惱所纏。<span class="rule-number">三十三</span></p>
<a class="t" id="t0762b21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>