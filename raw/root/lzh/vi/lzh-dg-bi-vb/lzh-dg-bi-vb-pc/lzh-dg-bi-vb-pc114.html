<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc114">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 114</span>
<span class="mirror-right">波逸提一百十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0753a18"></a>
爾時婆伽婆。在舍衛國祇樹給孤獨園。時六<a class="t" id="t0753a19"></a>群比丘尼手自紡績。諸居士見已皆共嗤笑<a class="t" id="t0753a20"></a>言。如我婦紡績。此比丘尼亦如是。諸居士<a class="t" id="t0753a21"></a>即生慢心無有恭敬心。時諸比丘尼聞。其<a class="t" id="t0753a22"></a>中有少欲知足行頭陀樂學戒知慚愧者。<a class="t" id="t0753a23"></a>嫌責六群比丘尼。汝云何手自紡績。往白<a class="t" id="t0753a24"></a>諸比丘。諸比丘白佛。佛以此因緣集比丘<a class="t" id="t0753a25"></a>僧。呵責六群比丘尼言。汝所為非。非威儀<a class="t" id="t0753a26"></a>非沙門法非淨行非隨順行。所不應為。<a class="t" id="t0753a27"></a>云何自手紡績。與俗人無異耶。以無數方<a class="t" id="t0753a28"></a>便呵責已告諸比丘。此比丘尼多種有漏處<a class="t" id="t0753a29"></a>最初犯戒。自今已去與比丘尼結戒。集十<a class="t" id="t0753b01"></a>句義乃至正法久住。欲說戒者當如是說。<a class="t" id="t0753b02"></a>若比丘尼自手紡縷者波逸提。比丘尼義如<a class="t" id="t0753b03"></a>上。縷者有十種如上。若比丘尼手自紡<a class="t" id="t0753b04"></a>縷一引一波逸提。比丘突吉羅。式叉摩那沙<a class="t" id="t0753b05"></a>彌沙彌尼突吉羅。是謂為犯。不犯者。若自索<a class="t" id="t0753b06"></a>線合線。或強力所執者。無犯。無犯者。最<a class="t" id="t0753b07"></a>初未制戒。癡狂心亂痛惱所纏。<span class="rule-number">十四</span></p>
<a class="t" id="t0753b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>