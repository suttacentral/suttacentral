<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc76">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 76</span><span class="mirror-right">波逸提七十六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0739a21"></a>
爾時婆伽婆。在舍衛國祇樹給孤獨園。時<a class="t" id="t0739a22"></a>六群比丘尼。乞求生穀胡麻米若大小豆大<a class="t" id="t0739a23"></a>小麥。時諸居士見已譏嫌言。諸比丘尼乞求<a class="t" id="t0739a24"></a>無厭不知慚愧。外自稱言。我知正法如是<a class="t" id="t0739a25"></a>有何正法。乃乞如是等種種生穀米。似如<a class="t" id="t0739a26"></a>婬女賊女無異。時諸比丘尼聞。其中有少<a class="t" id="t0739a27"></a>欲知足行頭陀樂學戒知慚愧者。嫌責六<a class="t" id="t0739a28"></a>群比丘尼言。云何汝等。乞是種種生穀米。<a class="t" id="t0739a29"></a>時諸比丘尼往白諸比丘。諸比丘往白世<a class="t" id="t0739b01"></a>尊。時世尊以此因緣集比丘僧。呵責六群<a class="t" id="t0739b02"></a>比丘尼。汝所為非。非威儀非沙門法非淨<a class="t" id="t0739b03"></a>行非隨順行。所不應為。云何汝等。乞是<a class="t" id="t0739b04"></a>種種生穀米。時世尊以無數方便呵責六群<a class="t" id="t0739b05"></a>比丘尼已告諸比丘。此六群比丘尼多種有<a class="t" id="t0739b06"></a>漏處最初犯戒。自今已去與比丘尼結戒。集<a class="t" id="t0739b07"></a>十句義乃至正法久住。欲說戒者當如是<a class="t" id="t0739b08"></a>說。若比丘尼乞生穀者波逸提。比丘尼義如<a class="t" id="t0739b09"></a>上。彼比丘尼乞生穀乃至大小麥一切波逸<a class="t" id="t0739b10"></a>提。比丘突吉羅式叉摩那沙彌沙彌尼突吉<a class="t" id="t0739b11"></a>羅。是謂為犯。不犯者。若從親里乞。若從出<a class="t" id="t0739b12"></a>家人乞。若他為己己為他。若不乞自得者<a class="t" id="t0739b13"></a>不犯。不犯者最初未制戒。癡狂心亂痛惱所<a class="t" id="t0739b14"></a>纏。<span class="rule-number">七十六</span></p>
<a class="t" id="t0739b15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>