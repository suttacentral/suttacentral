<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc161">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 161</span>
<span class="mirror-right">波逸提一百六十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0772a07"></a>
爾時婆伽婆。在舍衛國祇樹給孤獨園。時偷<a class="t" id="t0772a08"></a>羅難陀比丘尼。向暮至居士家就座而坐。<a class="t" id="t0772a09"></a>隨坐時頃。不語主人開門而去。時有賊先<a class="t" id="t0772a10"></a>常有心欲偷其家。遇見門開。即入偷其財<a class="t" id="t0772a11"></a>物去。時居士問言。向暮誰開門出去。答言。<a class="t" id="t0772a12"></a>是偷羅難陀比丘尼。時居士即譏嫌言。此比<a class="t" id="t0772a13"></a>丘尼。不知慚愧不與取。外自稱言。我知正<a class="t" id="t0772a14"></a>法。如是有何正法。乃與賊同謀偷我財物。<a class="t" id="t0772a15"></a>如賊女婬女無異。諸比丘尼聞。其中有<a class="t" id="t0772a16"></a>少欲知足行頭陀樂學戒知慚愧者。呵責<a class="t" id="t0772a17"></a>偷羅難陀言。汝云何向暮至居士家。即白<a class="t" id="t0772a18"></a>諸比丘。諸比丘往白世尊。世尊以此因緣<a class="t" id="t0772a19"></a>集比丘僧。呵責偷羅難陀言。汝所為非。非<a class="t" id="t0772a20"></a>威儀非沙門法非淨行非隨順行。所不<a class="t" id="t0772a21"></a>應為。云何向暮至居士家。以無數方便呵<a class="t" id="t0772a22"></a>責已告諸比丘。此比丘尼多種有漏處最初<a class="t" id="t0772a23"></a>犯戒。自今已去與比丘尼結戒。集十句義<a class="t" id="t0772a24"></a>乃至正法久住。欲說戒者當如是說。若比<a class="t" id="t0772a25"></a>丘尼。向暮至白衣家者波逸提。如是世尊<a class="t" id="t0772a26"></a>與比丘尼結戒。時諸比丘尼。欲營佛法僧<a class="t" id="t0772a27"></a>事。若有瞻病事。或為檀越喚。皆有疑而不<a class="t" id="t0772a28"></a>敢去。佛言。自今已去若有請喚者聽往。自<a class="t" id="t0772a29"></a>今已去當如是說戒。若比丘尼。向暮至白<a class="t" id="t0772b01"></a>衣家。先不被喚波逸提。比丘尼義如上。彼<a class="t" id="t0772b02"></a>比丘尼。向暮至白衣家。先不被請喚入門<a class="t" id="t0772b03"></a>波逸提。一<span class="gaiji">脚
<!--gaiji,腳,1[腳-谷+去],2&#x811A;,3-->
</span>在門外一<span class="gaiji">脚 <!--gaiji,腳,1[腳-谷+去],2&#x811A;,3-->
</span>在門內。若方便<a class="t" id="t0772b04"></a>欲去而不去。若共期去而不去者。一切突<a class="t" id="t0772b05"></a>吉羅。彼比丘尼。若至白衣家隨住時頃。不<a class="t" id="t0772b06"></a>語主人而去。出門者波逸提。方便欲去而<a class="t" id="t0772b07"></a>不去。若共期去而不去。一切突吉羅。比丘<a class="t" id="t0772b08"></a>突吉羅。式叉摩那沙彌沙彌尼突吉羅。是謂<a class="t" id="t0772b09"></a>為犯。不犯者。若為佛法僧事。若瞻視病事。<a class="t" id="t0772b10"></a>若被請喚去。或為強力者所執。若被繫縛<a class="t" id="t0772b11"></a>將去。或命難梵行難。先不喚而去至彼家。<a class="t" id="t0772b12"></a>隨所住時頃語主人而去。若彼舍為火所<a class="t" id="t0772b13"></a>燒崩壞。或有毒蛇或有賊或有惡獸。或為<a class="t" id="t0772b14"></a>強力者所執。若繫縛將去。或命難梵行難。<a class="t" id="t0772b15"></a>不語主人而出者無犯。無犯者。最初未<a class="t" id="t0772b16"></a>制戒。癡狂心亂痛惱所纏。<span class="rule-number">六十一</span></p>
<a class="t" id="t0772b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>