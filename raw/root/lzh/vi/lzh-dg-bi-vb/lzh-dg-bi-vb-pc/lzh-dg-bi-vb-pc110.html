<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc110">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 110</span>
<span class="mirror-right">波逸提一百十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0751c19"></a>
爾時婆伽婆。在舍衛國祇樹給孤獨園。時<a class="t" id="t0751c20"></a>比丘尼僧。欲出迦絺那衣。時六群比丘尼<a class="t" id="t0751c21"></a>作是意。今比丘尼僧。如法出迦絺那衣。遮使<a class="t" id="t0751c22"></a>不出。欲令久得五事放捨。諸比丘尼知六<a class="t" id="t0751c23"></a>群比丘尼作如是意。遮比丘尼僧。如法出<a class="t" id="t0751c24"></a>迦絺那衣。欲令五事久得放捨。諸比丘尼<a class="t" id="t0751c25"></a>聞。其中有少欲知足行頭陀樂學戒知慚<a class="t" id="t0751c26"></a>愧者。嫌責六群比丘尼言。云何作是意。遮<a class="t" id="t0751c27"></a>比丘尼僧如法出迦絺那衣。欲令五事久得<a class="t" id="t0751c28"></a>放捨。往白諸比丘。諸比丘往白佛。佛以此<a class="t" id="t0751c29"></a>因緣集比丘僧。呵責六群比丘尼言。汝所<a class="t" id="t0752a01"></a>為非非威儀非沙門法非淨行非隨順行。<a class="t" id="t0752a02"></a>所不應為。比丘尼眾欲如法出迦絺那衣。<a class="t" id="t0752a03"></a>云何遮令不出。欲令久得五事放捨耶。<a class="t" id="t0752a04"></a>以無數方便呵責已告諸比丘。此比丘尼多<a class="t" id="t0752a05"></a>種有漏處最初犯戒。自今已去與比丘尼結<a class="t" id="t0752a06"></a>戒。集十句義乃至正法久住。欲說戒者當<a class="t" id="t0752a07"></a>如是說。若比丘尼作如是意。遮比丘尼僧<a class="t" id="t0752a08"></a>不出迦絺那衣。欲令久得五事放捨。波逸<a class="t" id="t0752a09"></a>提。比丘尼義如上。僧者如上。法者如法如<a class="t" id="t0752a10"></a>律如佛所教。彼比丘尼作是意。遮比丘尼<a class="t" id="t0752a11"></a>僧如法出迦絺那衣欲令久得五事放捨。<a class="t" id="t0752a12"></a>說而了了者波逸提。不了了者突吉羅。比丘<a class="t" id="t0752a13"></a>突吉羅。式叉摩那沙彌沙彌尼突吉羅。是謂。<a class="t" id="t0752a14"></a>為犯。不犯者。出迦絺那衣非時。非法別眾。<a class="t" id="t0752a15"></a>非法和合眾。法別眾。似法別眾。似法和合眾<a class="t" id="t0752a16"></a>非法非律非佛所教。若出恐失壞如是遮<a class="t" id="t0752a17"></a>者無犯。無犯者。最初未制戒。癡狂心亂痛<a class="t" id="t0752a18"></a>惱所纏。<span class="rule-number">十</span></p>
<a class="t" id="t0752a19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>