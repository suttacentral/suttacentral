<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc130">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 130</span>
<span class="mirror-right">波逸提一百三十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0760c20"></a>
爾時佛在舍衛國祇樹給孤獨園。時世尊制<a class="t" id="t0760c21"></a>戒。聽度人授具足戒。而諸比丘尼癡者。度<a class="t" id="t0760c22"></a>人不知教授。以不教授故不按威儀。著<a class="t" id="t0760c23"></a>衣不齊整。乞食不如法。處處受不淨食。或<a class="t" id="t0760c24"></a>受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲大喚。如<a class="t" id="t0760c25"></a>婆羅門聚會法。時諸比丘尼聞。其中有少<a class="t" id="t0760c26"></a>欲知足行頭陀樂學戒知慚愧者。呵責諸<a class="t" id="t0760c27"></a>比丘尼言。汝等云何。世尊制戒聽度人。而<a class="t" id="t0760c28"></a>汝等愚癡。輒便度人而不知教授。以不教<a class="t" id="t0760c29"></a>授故不按威儀。乃至在小食大食上高聲<a class="t" id="t0761a01"></a>大喚。如婆羅門聚會法。即白諸比丘。諸比<a class="t" id="t0761a02"></a>丘往白世尊。世尊以此因緣集比丘僧。呵<a class="t" id="t0761a03"></a>責諸比丘尼言。汝所為非。非威儀非沙門<a class="t" id="t0761a04"></a>法。非淨行非隨順行。所不應為。云何世<a class="t" id="t0761a05"></a>尊制戒雖聽度人。汝等愚癡。輒便度人而<a class="t" id="t0761a06"></a>不知教授。以不教授故不按威儀。乞食<a class="t" id="t0761a07"></a>不如法。處處受不淨食。或受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在<a class="t" id="t0761a08"></a>小食大食上高聲大喚。如婆羅門聚會法<a class="t" id="t0761a09"></a>耶。世尊以無數方便呵責已告諸比丘。自<a class="t" id="t0761a10"></a>今已去聽僧與授具足戒者。白二羯磨。彼<a class="t" id="t0761a11"></a>欲度人者。當往眾僧中求。當作如是求。<a class="t" id="t0761a12"></a>至比丘尼眾中。偏露右肩脫革屣。禮諸比<a class="t" id="t0761a13"></a>丘尼足。右膝著地合掌。作如是白。大姊僧<a class="t" id="t0761a14"></a>聽我某甲比丘尼。求眾僧乞度人授具足<a class="t" id="t0761a15"></a>戒。如是第二第三說。比丘尼僧當觀察此<a class="t" id="t0761a16"></a>人。堪能教授與二歲學戒二事攝取不。一<a class="t" id="t0761a17"></a>者法二者衣食。如是聽。若不堪教授。不能<a class="t" id="t0761a18"></a>與二歲學戒及二法攝取法及衣食者。當<a class="t" id="t0761a19"></a>語言。妹止。勿度人。若有智慧。堪能教授。<a class="t" id="t0761a20"></a>與二歲學戒。以二法攝取者。眾中當差堪<a class="t" id="t0761a21"></a>能羯磨者。如上作如是白。大姊僧聽。此某<a class="t" id="t0761a22"></a>甲比丘尼。今從眾僧乞授人具足戒。若僧<a class="t" id="t0761a23"></a>時到僧忍聽。與某甲授人具足戒。白如是。<a class="t" id="t0761a24"></a>大姊僧聽。此某甲比丘尼。今從眾僧乞授<a class="t" id="t0761a25"></a>人具足戒。僧今與某甲比丘尼授人具足<a class="t" id="t0761a26"></a>戒。誰諸大姊忍。僧與某甲授人具足戒<a class="t" id="t0761a27"></a>者默然。誰不忍者說。眾僧已忍。聽與某<a class="t" id="t0761a28"></a>甲比丘尼授人具足戒竟。僧忍默然故是<a class="t" id="t0761a29"></a>事如是持。自今已去與比丘尼結戒。集<a class="t" id="t0761b01"></a>十句義乃至正法久住。欲說戒者當如是<a class="t" id="t0761b02"></a>說。若比丘尼。僧不聽而授人具足戒者波<a class="t" id="t0761b03"></a>逸提。比丘尼義如上。僧者如上。聽者眾僧<a class="t" id="t0761b04"></a>白二羯磨聽。彼比丘尼。若僧不聽授人具足<a class="t" id="t0761b05"></a>戒者波逸提。眾僧不聽。便與依止。若畜沙<a class="t" id="t0761b06"></a>彌尼式叉摩那者突吉羅。比丘突吉羅。是謂<a class="t" id="t0761b07"></a>為犯。不犯者。眾僧聽。授人具足戒。受比<a class="t" id="t0761b08"></a>丘尼依止。及畜沙彌尼式叉摩那。是謂不<a class="t" id="t0761b09"></a>犯。不犯者。最初未制戒。癡狂心亂痛惱所<a class="t" id="t0761b10"></a>纏。<span class="rule-number">三十竟</span></p>
<a class="t" id="t0761b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>