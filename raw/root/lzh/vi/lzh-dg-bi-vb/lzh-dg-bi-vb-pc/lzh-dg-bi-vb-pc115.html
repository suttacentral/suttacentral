<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc115">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 115</span>
<span class="mirror-right">波逸提一百十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0753b08"></a>
爾時婆伽婆。在舍衛國祇樹給孤獨園。時偷<a class="t" id="t0753b09"></a>羅難陀比丘尼。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣一居士<a class="t" id="t0753b10"></a>家敷座而坐。時彼居士婦。脫身瓔珞衣服<a class="t" id="t0753b11"></a>入後園洗浴。時偷羅難陀比丘尼。輒著他<a class="t" id="t0753b12"></a>瓔珞衣服在居士床上臥。時彼居士。先出<a class="t" id="t0753b13"></a>行不在。後行還至家內。卒見偷羅難陀。意<a class="t" id="t0753b14"></a>謂是己婦。即便就臥。手捉捫摸嗚口。彼捫摸<a class="t" id="t0753b15"></a>時。覺其頭禿。方問言。汝是何人。報言。我是<a class="t" id="t0753b16"></a>偷羅難陀比丘尼。居士語言。汝何故。著我婦<a class="t" id="t0753b17"></a>瓔珞衣服。在我床上臥。令我見已謂是我<a class="t" id="t0753b18"></a>婦。汝可速去。自今已去莫復更來入我家。<a class="t" id="t0753b19"></a>時諸比丘尼聞。其中有少欲知足行頭陀<a class="t" id="t0753b20"></a>樂學戒知慚愧者。嫌責偷羅難陀言。汝云<a class="t" id="t0753b21"></a>何著他婦瓔珞衣服在床上臥。即往白諸<a class="t" id="t0753b22"></a>比丘。諸比丘往白世尊。世尊以此因緣集<a class="t" id="t0753b23"></a>比丘僧。呵責偷羅難陀言。汝所為非。非威<a class="t" id="t0753b24"></a>儀非沙門法非淨行非隨順行。所不應<a class="t" id="t0753b25"></a>為。云何入居士家。著他婦瓔珞衣服在床<a class="t" id="t0753b26"></a>上臥。使居士嫌怪耶。以無數方便呵責已<a class="t" id="t0753b27"></a>告諸比丘。此比丘尼多種有漏處最初犯戒。<a class="t" id="t0753b28"></a>自今已去與比丘尼結戒。集十句義乃至<a class="t" id="t0753b29"></a>正法久住。欲說戒者當如是說。若比丘尼<a class="t" id="t0753c01"></a>入白衣舍內在小床大床上。若坐若臥波逸<a class="t" id="t0753c02"></a>提。比丘尼義如上。白衣舍者村。小床者坐床。<a class="t" id="t0753c03"></a>大床者臥床。彼比丘尼。入白衣舍內在小<a class="t" id="t0753c04"></a>床大床上。若坐若臥隨<span class="gaiji">脇
<!--gaiji,脅,1[月*劦],2&#x8107;,3-->
</span>著床。一轉一一波<a class="t" id="t0753c05"></a>逸提。比丘突吉羅。式叉摩那沙彌沙彌尼突<a class="t" id="t0753c06"></a>吉羅。是謂為犯。不犯者。或時有如是病。若<a class="t" id="t0753c07"></a>坐獨坐床。若為比丘尼僧敷眾多坐。若病<a class="t" id="t0753c08"></a>倒地。若為強力者所執。若被繫閉。若命難<a class="t" id="t0753c09"></a>梵行難無犯。無犯者。最初未制戒。癡狂心<a class="t" id="t0753c10"></a>亂痛惱所纏。<span class="rule-number">十五</span></p>
<a class="t" id="t0753c11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>