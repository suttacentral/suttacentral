<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc74">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 74</span><span class="mirror-right">波逸提七十四</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0738b18"></a>
爾時婆伽婆。在舍衛國祇樹給孤獨園。時<a class="t" id="t0738b19"></a>六群比丘尼。欲意熾盛顏色憔悴形體羸瘦。<a class="t" id="t0738b20"></a>往詣波斯匿王宮。時宮中諸婦女見已問言。<a class="t" id="t0738b21"></a>阿姨何所患苦。答言以不從願故。問言。有<a class="t" id="t0738b22"></a>何願不從。答言。我婬心熾盛。諸婦女言。我<a class="t" id="t0738b23"></a>等在宮內。時時乃得男子。若不得時。以<a class="t" id="t0738b24"></a>胡膠雜物作男根內女根中。既適婬意不<a class="t" id="t0738b25"></a>名行婬。諸尊何不如是作。諸比丘尼報<a class="t" id="t0738b26"></a>言。諸姊。世尊制戒不得爾。彼即復言。阿姨。<a class="t" id="t0738b27"></a>我等在宮。時時乃得男子。若不得男子<a class="t" id="t0738b28"></a>時。共相拍以適婬樂不名行婬。阿姨何不<a class="t" id="t0738b29"></a>爾。時二六群比丘尼共相拍。餘比丘尼見謂<a class="t" id="t0738c01"></a>共男子行婬。起已方知非男子。時諸比丘<a class="t" id="t0738c02"></a>尼聞。其中有少欲知足行頭陀樂學戒知<a class="t" id="t0738c03"></a>慚愧者。嫌責六群比丘尼言汝等云何共相<a class="t" id="t0738c04"></a>拍。時諸比丘尼往白諸比丘。諸比丘往白世<a class="t" id="t0738c05"></a>尊。世尊以此因緣集比丘僧。呵責六群比<a class="t" id="t0738c06"></a>丘尼。汝所為非。非威儀非沙門法非淨行<a class="t" id="t0738c07"></a>非隨順行。所不應為。汝等云何共相拍。世<a class="t" id="t0738c08"></a>尊以無數方便呵責六群比丘尼已告諸<a class="t" id="t0738c09"></a>比丘。此比丘尼多種有漏處最初犯戒。自今<a class="t" id="t0738c10"></a>已去與比丘尼結戒集十句義乃至正法久<a class="t" id="t0738c11"></a>住。欲說戒者當如是說。若比丘尼共相拍<a class="t" id="t0738c12"></a>波逸提。比丘尼義如上。拍者。若以手掌。若<a class="t" id="t0738c13"></a><span class="gaiji">脚
<!--gaiji,腳,1[腳-谷+去],2&#x811A;,3-->
</span>拍。若女根女根相拍。若比丘尼共相拍。拍<a class="t" id="t0738c14"></a>者突吉羅。受拍者波逸提。若二女根共相拍。<a class="t" id="t0738c15"></a>二俱波逸提。比丘突吉羅。式叉摩那沙彌沙<a class="t" id="t0738c16"></a>彌尼突吉羅。是謂為犯。不犯者。或有如是<a class="t" id="t0738c17"></a>病。或來去。若經行。若掃地。若以杖觸不故<a class="t" id="t0738c18"></a>作。若洗時手觸不犯。不犯者最初未制戒。<a class="t" id="t0738c19"></a>癡狂心亂痛惱所纏。<span class="rule-number">七十四</span></p>
<a class="t" id="t0738c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>