<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc171">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 171</span>
<span class="mirror-right">波逸提一百七十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0775b27"></a>
爾時婆伽婆。在周那絺羅國。六群比丘尼。被<a class="t" id="t0775b28"></a>擯而不去。時諸比丘尼聞。中有少欲知足<a class="t" id="t0775b29"></a>行頭陀樂學戒知慚愧者。呵責六群比丘<a class="t" id="t0775c01"></a>尼。汝云何被擯而不去。即白諸比丘。諸比<a class="t" id="t0775c02"></a>丘往白世尊。世尊以此因緣集比丘僧。呵<a class="t" id="t0775c03"></a>責六群比丘尼言。汝所為非。非威儀非沙<a class="t" id="t0775c04"></a>門法非淨行非隨順行。所不應為。云何<a class="t" id="t0775c05"></a>被擯而不去。以無數方便呵責已告諸比<a class="t" id="t0775c06"></a>丘。此比丘尼多種有漏處最初犯戒。自今已<a class="t" id="t0775c07"></a>去與比丘尼結戒。集十句義乃至正法久<a class="t" id="t0775c08"></a>住。欲說戒者當如是說。若比丘尼。被擯不<a class="t" id="t0775c09"></a>去者波逸提。比丘尼義如上。若比丘尼被<a class="t" id="t0775c10"></a>擯應去而不去波逸提。比丘突吉羅。式叉<a class="t" id="t0775c11"></a>摩那沙彌沙彌尼突吉羅。是謂為犯。不犯者。<a class="t" id="t0775c12"></a>若被擯即去。若隨順不逆下意悔過求解擯<a class="t" id="t0775c13"></a>羯磨。或得病。或無伴去。或水陸道斷。或賊<a class="t" id="t0775c14"></a>難。或惡獸難。或大水瀑漲。或為強力者所<a class="t" id="t0775c15"></a>執。若被繫閉。或命難梵行難。被擯而不去<a class="t" id="t0775c16"></a>者無犯。無犯者。最初未制戒。癡狂心亂痛<a class="t" id="t0775c17"></a>惱所纏。<span class="rule-number">七十一</span></p>
<a class="t" id="t0775c18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>