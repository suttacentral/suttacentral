<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc94">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 94</span><span class="mirror-right">波逸提九十四</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0745c07"></a>
爾時婆伽婆。在舍衛國祇樹給孤獨園。時偷<a class="t" id="t0745c08"></a>羅難陀比丘尼安居。初聽餘比丘尼在房<a class="t" id="t0745c09"></a>中敷床。安居中<span class="gaiji">［真／心］
<!--gaiji,,1[真/心],2&#x3972;,3-->
</span>恚挽床驅出時。彼比丘尼<a class="t" id="t0745c10"></a>慚愧懼失宿即便休道。時諸比丘尼聞。其中<a class="t" id="t0745c11"></a>有少欲知足行頭陀樂學戒知慚愧者。嫌<a class="t" id="t0745c12"></a>責偷羅難陀比丘尼。汝云何安居初聽餘比<a class="t" id="t0745c13"></a>丘尼在房中安床。安居中<span class="gaiji">［真／心］
<!--gaiji,,1[真/心],2&#x3972;,3-->
</span>恚挽床驅出。使<a class="t" id="t0745c14"></a>彼慚愧休道。時諸比丘尼往白諸比丘。諸比<a class="t" id="t0745c15"></a>丘往白世尊。世尊爾時以此因緣集比丘<a class="t" id="t0745c16"></a>僧。呵責偷羅難陀比丘尼。汝所為非。非威<a class="t" id="t0745c17"></a>儀非沙門法非淨行非隨順行。所不應<a class="t" id="t0745c18"></a>為。云何偷羅難陀比丘尼。安居初聽餘比丘<a class="t" id="t0745c19"></a>尼在房中安床。安居中<span class="gaiji">［真／心］
<!--gaiji,,1[真/心],2&#x3972;,3-->
</span>恚挽床驅出。使<a class="t" id="t0745c20"></a>彼慚愧休道。時世尊以無數方便呵責偷<a class="t" id="t0745c21"></a>羅難陀比丘尼已告諸比丘。此偷羅難陀比<a class="t" id="t0745c22"></a>丘尼。多種有漏處最初犯戒。自今已去與比<a class="t" id="t0745c23"></a>丘尼結戒。集十句義乃至正法久住。欲說<a class="t" id="t0745c24"></a>戒者當如是說。若比丘尼安居。初聽餘比<a class="t" id="t0745c25"></a>丘尼在房中安床。後<span class="gaiji">［真／心］
<!--gaiji,,1[真/心],2&#x3972;,3-->
</span>恚驅出者。波逸提。<a class="t" id="t0745c26"></a>比丘尼義如上。安居中者受安居已。床者<a class="t" id="t0745c27"></a>五種床如上。彼比丘尼安居。初聽餘比丘尼<a class="t" id="t0745c28"></a>在房中安床。後<span class="gaiji">［真／心］
<!--gaiji,,1[真/心],2&#x3972;,3-->
</span>恚驅出隨作方便。隨出<a class="t" id="t0745c29"></a>門一一波逸提。若方便驅眾多人出眾多<a class="t" id="t0746a01"></a>戶。眾多波逸提。若方便驅眾多人出一戶<a class="t" id="t0746a02"></a>眾多波逸提。若方便驅一人出眾多戶眾<a class="t" id="t0746a03"></a>多波逸提。若方便驅一人出一戶一波逸<a class="t" id="t0746a04"></a>提。若出餘衣物者突吉羅。若閉戶使不得<a class="t" id="t0746a05"></a>入突吉羅。比丘突吉羅。式叉摩那沙彌沙彌<a class="t" id="t0746a06"></a>尼突吉羅。是謂為犯。不犯者。不以<span class="gaiji">［真／心］
<!--gaiji,,1[真/心],2&#x3972;,3-->
</span>恚。隨<a class="t" id="t0746a07"></a>上座次驅下座出。未受大戒人共宿。過<a class="t" id="t0746a08"></a>二宿第三宿驅出。若令病人出在大小便處<a class="t" id="t0746a09"></a>便利。若破戒破見破威儀。若被舉若滅擯<a class="t" id="t0746a10"></a>若應滅擯。若以此事命難梵行難。一切驅<a class="t" id="t0746a11"></a>出不犯。不犯者。最初未制戒。癡狂心亂痛<a class="t" id="t0746a12"></a>惱所纏。<span class="rule-number">九十四</span></p>
<a class="t" id="t0746a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>