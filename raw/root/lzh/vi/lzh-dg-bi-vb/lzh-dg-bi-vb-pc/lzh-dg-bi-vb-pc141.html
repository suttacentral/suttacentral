<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc141">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 141</span>
<span class="mirror-right">波逸提一百四十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0765a11"></a>
爾時婆伽婆。在舍衛國祇樹給孤獨園。時諸<a class="t" id="t0765a12"></a>比丘尼。聞世尊制戒聽諸比丘尼僧半月從<a class="t" id="t0765a13"></a>比丘僧求教授。而彼比丘尼不往求教授。<a class="t" id="t0765a14"></a>時諸比丘尼聞。中有少欲知足行頭陀樂<a class="t" id="t0765a15"></a>學戒知慚愧者。嫌責諸比丘尼言。汝等聞<a class="t" id="t0765a16"></a>世尊制戒聽比丘尼僧半月從比丘僧求教<a class="t" id="t0765a17"></a>授。而汝等云何不往求教授耶。即白諸比<a class="t" id="t0765a18"></a>丘。諸比丘往白世尊。世尊以此因緣集比<a class="t" id="t0765a19"></a>丘僧。呵責諸比丘尼言。汝等所為非。非威<a class="t" id="t0765a20"></a>儀非沙門法。非淨行非隨順行所不應<a class="t" id="t0765a21"></a>為。云何汝等不往比丘僧中求教授耶。<a class="t" id="t0765a22"></a>以無數方便呵責已告諸比丘。此比丘尼多<a class="t" id="t0765a23"></a>種有漏處最初犯戒。自今已去與比丘尼結<a class="t" id="t0765a24"></a>戒。集十句義乃至正法久住。欲說戒者<a class="t" id="t0765a25"></a>當如是說。若比丘尼。半月應往比丘僧中<a class="t" id="t0765a26"></a>求教授。若不求者波逸提。比丘尼義如上。<a class="t" id="t0765a27"></a>世尊有如是教。比丘尼半月應往比丘僧<a class="t" id="t0765a28"></a>中求教授。而彼一切盡往求。以是故眾便<a class="t" id="t0765a29"></a>鬧亂佛言。不應一切往。聽差一比丘尼。為<a class="t" id="t0765b01"></a>比丘尼僧故。半月往比丘僧中求教授。白<a class="t" id="t0765b02"></a>二羯磨應如是差。眾中當差堪能羯磨者。<a class="t" id="t0765b03"></a>如上作如是白。大姊僧聽。若僧時到僧忍<a class="t" id="t0765b04"></a>聽。差某甲比丘尼。為比丘尼僧故。半月往<a class="t" id="t0765b05"></a>比丘僧中求教授。白如是。大姊僧聽。今僧<a class="t" id="t0765b06"></a>差某甲比丘尼為比丘尼僧故。半月往比<a class="t" id="t0765b07"></a>丘僧中求教授。誰諸大姊忍。僧差某甲比<a class="t" id="t0765b08"></a>丘尼。為比丘尼僧故。半月往比丘僧中求<a class="t" id="t0765b09"></a>教授者默然。誰不忍者說。僧已忍。差某甲<a class="t" id="t0765b10"></a>比丘尼。為比丘尼僧故。半月往比丘僧中<a class="t" id="t0765b11"></a>求教授竟。僧忍默然故。是事如是持。彼獨<a class="t" id="t0765b12"></a>行無護。聽為護故應差二三比丘尼共行。<a class="t" id="t0765b13"></a>彼當往大僧中禮僧足已曲身低頭合掌<a class="t" id="t0765b14"></a>作如是說。比丘尼僧和合。禮比丘僧足求<a class="t" id="t0765b15"></a>教授。如是第二第三說。時彼比丘尼。待僧<a class="t" id="t0765b16"></a>說戒竟經久住立疲極佛言。不應爾。聽囑<a class="t" id="t0765b17"></a>一大比丘便去。世尊既聽囑授。彼便囑授<a class="t" id="t0765b18"></a>客比丘。佛言。不應爾。彼便囑授遠行者。佛<a class="t" id="t0765b19"></a>言。不應爾。彼囑授病者。佛言。不應爾。彼<a class="t" id="t0765b20"></a>囑授無智慧者。佛言。不應爾。彼既囑授已。<a class="t" id="t0765b21"></a>明日不往問。佛言。應往問可不。比丘應<a class="t" id="t0765b22"></a>期往。比丘尼應期來迎。比丘期往而不往<a class="t" id="t0765b23"></a>者突吉羅。比丘尼期迎。而不迎者突吉羅。<a class="t" id="t0765b24"></a>若比丘尼。聞教授人來。當半由旬迎。在寺<a class="t" id="t0765b25"></a>內供給所須洗浴具。若羹粥飯食果蓏。以此<a class="t" id="t0765b26"></a>供養。若不者突吉羅。若比丘僧盡病應遣信<a class="t" id="t0765b27"></a>往禮拜問訊。若別眾若眾不和合若眾不<a class="t" id="t0765b28"></a>滿。當遣信往禮拜問訊。若比丘尼僧盡病。<a class="t" id="t0765b29"></a>亦當遣信往禮拜問訊。若別眾若尼眾不和<a class="t" id="t0765c01"></a>合若眾不滿。亦當遣信往禮拜問訖。若不<a class="t" id="t0765c02"></a>往者突吉羅。比丘突吉羅。是謂為犯。不犯<a class="t" id="t0765c03"></a>者。半月往大僧中求教授。今日囑明日問。<a class="t" id="t0765c04"></a>比丘期而往。比丘尼期而來迎。彼聞教授<a class="t" id="t0765c05"></a>人來半由旬迎。在寺內供給洗浴具飯食<a class="t" id="t0765c06"></a>羹粥果蓏。以此供養。若大僧有病。應遣信<a class="t" id="t0765c07"></a>往禮拜問訊。若別眾眾不和合若眾不滿。<a class="t" id="t0765c08"></a>遣信往禮拜問訊。若比丘尼僧病。若別眾若<a class="t" id="t0765c09"></a>眾不和合若眾不滿。亦應遣信禮拜問訊。<a class="t" id="t0765c10"></a>若水陸道斷。賊寇惡獸難。若河水瀑漲。若<a class="t" id="t0765c11"></a>為強力所執若被繫閉。命難梵行難。如是<a class="t" id="t0765c12"></a>眾難。不遣信問訊者無犯。無犯者。最初未<a class="t" id="t0765c13"></a>制戒。癡狂心亂痛惱所纏。<span class="rule-number">四十一</span></p>
<a class="t" id="t0765c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>