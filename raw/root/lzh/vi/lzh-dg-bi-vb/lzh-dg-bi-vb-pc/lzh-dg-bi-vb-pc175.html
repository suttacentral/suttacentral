<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc175">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 175</span>
<span class="mirror-right">波逸提一百七十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0776c21"></a>
爾時婆伽婆。在舍衛國祇樹給孤獨園。時世<a class="t" id="t0776c22"></a>尊制戒聽百歲比丘尼見新受戒比丘。當起<a class="t" id="t0776c23"></a>迎逆禮拜恭敬問訊與敷坐具。然彼諸比丘<a class="t" id="t0776c24"></a>尼。不起迎逆禮拜恭敬問訊。諸比丘尼聞。中<a class="t" id="t0776c25"></a>有少欲知足行頭陀樂學戒知慚愧者。<a class="t" id="t0776c26"></a>嫌責諸比丘尼言。云何世尊制戒聽百歲比<a class="t" id="t0776c27"></a>丘尼見新受戒比丘。應起迎逆恭敬禮拜問<a class="t" id="t0776c28"></a>訊與敷坐具。云何不起迎逆耶。即白諸比<a class="t" id="t0776c29"></a>丘。諸比丘往白世尊。世尊以此因緣集比<a class="t" id="t0777a01"></a>丘僧。呵責諸比丘尼言。汝所為非。非威儀<a class="t" id="t0777a02"></a>非沙門法非淨行非隨順行。所不應為。<a class="t" id="t0777a03"></a>云何汝等。百歲比丘尼見新受戒比丘。不起<a class="t" id="t0777a04"></a>迎逆禮拜恭敬問訊與敷坐具。以無數方便<a class="t" id="t0777a05"></a>呵責已告諸比丘。此比丘尼多種有漏處最<a class="t" id="t0777a06"></a>初犯戒。自今已去與比丘尼結戒。集十句<a class="t" id="t0777a07"></a>義乃至正法久住。欲說戒者當如是說。若<a class="t" id="t0777a08"></a>百歲比丘尼見新受戒比丘。應起迎逆恭敬<a class="t" id="t0777a09"></a>禮拜問訊。若不者波逸提。如是世尊與比丘<a class="t" id="t0777a10"></a>尼結戒。或有一坐食。不作餘食法食。或有<a class="t" id="t0777a11"></a>病者。或有足食者。而不起疑。佛言。自今已<a class="t" id="t0777a12"></a>去聽語言大德懺悔。我有如是如是因緣<a class="t" id="t0777a13"></a>不得起迎逆。自今已去當如是說戒。若比<a class="t" id="t0777a14"></a>丘尼。見新受戒比丘。應起迎逆恭敬禮拜問<a class="t" id="t0777a15"></a>訊請與坐。不者除因緣波逸提。比丘尼義<a class="t" id="t0777a16"></a>如上。彼比丘尼。見比丘不起。除因緣波<a class="t" id="t0777a17"></a>逸提。比丘突吉羅。式叉摩那沙彌沙彌尼突<a class="t" id="t0777a18"></a>吉羅。是謂為犯。不犯者。若起迎逆。或一坐<a class="t" id="t0777a19"></a>食。或不作餘食法食。或病或足食。語言。大<a class="t" id="t0777a20"></a>德忍。我有如是如是因緣。或病倒地。或為<a class="t" id="t0777a21"></a>強力所執。或命難梵行難者無犯。無犯者。<a class="t" id="t0777a22"></a>最初未制戒。癡狂心亂痛惱所纏。<span class="rule-number">七十五</span></p>
<a class="t" id="t0777a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>