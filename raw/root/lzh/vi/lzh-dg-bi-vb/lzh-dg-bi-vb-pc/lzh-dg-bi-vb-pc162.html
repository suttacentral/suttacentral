<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc162">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 162</span>
<span class="mirror-right">波逸提一百六十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0772b17"></a>
爾時婆伽婆。在舍衛國祇樹給孤獨園。時六<a class="t" id="t0772b18"></a>群比丘尼眾中。有一比丘尼。向暮輒開僧<a class="t" id="t0772b19"></a>伽藍門出。無所語而去。時諸賊見已生念。<a class="t" id="t0772b20"></a>我當劫其財物。念已即便入門。劫奪財物<a class="t" id="t0772b21"></a>盡。時諸比丘尼自相問言是誰向暮開門<a class="t" id="t0772b22"></a>無所語而去。即聞六群比丘尼中一人開<a class="t" id="t0772b23"></a>門而出。時諸比丘尼聞。其中有少欲知足<a class="t" id="t0772b24"></a>行頭陀樂學戒知慚愧者。呵責六群比丘<a class="t" id="t0772b25"></a>尼言。汝云何向暮無所語開門而出。即白<a class="t" id="t0772b26"></a>諸比丘。諸比丘往白世尊。世尊以此因緣<a class="t" id="t0772b27"></a>集比丘僧。呵責六群比丘尼言。汝所為非。<a class="t" id="t0772b28"></a>非威儀非沙門法非淨行非隨順行。所<a class="t" id="t0772b29"></a>不應為。云何比丘尼。向暮無所語開門<a class="t" id="t0772c01"></a>而出。以無數方便呵責已告諸比丘。此比<a class="t" id="t0772c02"></a>丘尼多種有漏處最初犯戒。自今已去與比<a class="t" id="t0772c03"></a>丘尼結戒。集十句義乃至正法久住。欲說<a class="t" id="t0772c04"></a>戒者當如是說。若比丘尼。向暮開僧伽藍<a class="t" id="t0772c05"></a>門出者波逸提。如是世尊與比丘尼結戒。<a class="t" id="t0772c06"></a>時諸比丘尼。以佛法僧事。或有看視病事。<a class="t" id="t0772c07"></a>皆疑不敢出。佛言。自今已去聽囑授出。自<a class="t" id="t0772c08"></a>今已去當如是說戒。若比丘尼。向暮開僧<a class="t" id="t0772c09"></a>伽藍門。不囑授餘比丘尼而出者波逸提。<a class="t" id="t0772c10"></a>比丘尼義如上。彼比丘尼。向暮開僧伽藍<a class="t" id="t0772c11"></a>門不囑而出門者波逸提。一<span class="gaiji">脚
<!--gaiji,腳,1[腳-谷+去],2&#x811A;,3-->
</span>在內一<span class="gaiji">脚 <!--gaiji,腳,1[腳-谷+去],2&#x811A;,3-->
</span>
<a class="t" id="t0772c12"></a>
在外。若方便欲去而不去。若共期去而不<a class="t" id="t0772c13"></a>去。一切突吉羅。比丘突吉羅。式叉摩那沙彌<a class="t" id="t0772c14"></a>沙彌尼突吉羅。是謂為犯。不犯者。或佛法僧<a class="t" id="t0772c15"></a>事。或看病事。囑而去。若僧伽藍破壞。若為<a class="t" id="t0772c16"></a>火所燒。若有毒蛇若有賊若有惡獸。若<a class="t" id="t0772c17"></a>為強力者所執。若被繫縛將去。或命難梵<a class="t" id="t0772c18"></a>行難不囑而出者無犯。無犯者。最初未制<a class="t" id="t0772c19"></a>戒。癡狂心亂痛惱所纏。<span class="rule-number">六十二</span></p>
<a class="t" id="t0772c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>