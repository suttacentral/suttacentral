<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc173">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 173</span>
<span class="mirror-right">波逸提一百七十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0776a18"></a>
爾時婆伽婆。在舍衛國祇樹給孤獨園。時六<a class="t" id="t0776a19"></a>群比丘尼。先住後至後至先住。欲惱亂彼<a class="t" id="t0776a20"></a>故。在前經行。若立若坐若臥。爾時諸比丘尼<a class="t" id="t0776a21"></a>聞。中有少欲知足行頭陀樂學戒知慚愧<a class="t" id="t0776a22"></a>者。呵責六群比丘尼言。汝云何。在先住後<a class="t" id="t0776a23"></a>至比丘尼前。欲惱亂故。若經行若立若坐<a class="t" id="t0776a24"></a>若臥耶。即白諸比丘。諸比丘往白世尊。世<a class="t" id="t0776a25"></a>尊以此因緣集比丘僧。呵責六群比丘尼<a class="t" id="t0776a26"></a>言。汝所為非。非威儀非沙門法非淨行<a class="t" id="t0776a27"></a>非隨順行。所不應為。云何汝等。先住後至<a class="t" id="t0776a28"></a>比丘尼前。欲惱亂故。若經行若立若坐若臥<a class="t" id="t0776a29"></a>耶。以無數方便呵責已告諸比丘。此六群<a class="t" id="t0776b01"></a>比丘尼。多種有漏處最初犯戒自今已去與<a class="t" id="t0776b02"></a>比丘尼結戒。集十句義乃至正法久住。欲<a class="t" id="t0776b03"></a>說戒者當如是說。若比丘尼。先住後至後<a class="t" id="t0776b04"></a>至先住。欲惱亂彼故。在前經行若立若坐<a class="t" id="t0776b05"></a>若臥波逸提。如是世尊與比丘尼結戒。彼<a class="t" id="t0776b06"></a>比丘尼。不知先住不先住後至不後至。後乃<a class="t" id="t0776b07"></a>知。或作波逸提懺者有疑者。不知者無犯。<a class="t" id="t0776b08"></a>若比丘尼。知先住後至後至先住。欲惱彼<a class="t" id="t0776b09"></a>故。在前經行若立若坐若臥波逸提。比丘尼<a class="t" id="t0776b10"></a>義如上。彼比丘尼。知先住後至後至先住。<a class="t" id="t0776b11"></a>欲惱彼故。在前經行若立若坐若臥者波逸<a class="t" id="t0776b12"></a>提。比丘突吉羅。式叉摩那沙彌沙彌尼突吉<a class="t" id="t0776b13"></a>羅。是謂為犯。不犯者。若先不知若問。若先<a class="t" id="t0776b14"></a>聽經行。若是上座。若更互經行。若次經行。<a class="t" id="t0776b15"></a>若是親厚。若親厚者語言。汝但經行。我當為<a class="t" id="t0776b16"></a>汝語。若病倒地。若強力者所執。或被繫<a class="t" id="t0776b17"></a>縛。若命難若梵行難無犯。無犯者。最初未<a class="t" id="t0776b18"></a>制戒。癡狂心亂痛惱所纏。<span class="rule-number">七十三</span></p>
<a class="t" id="t0776b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>