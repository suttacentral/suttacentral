<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc113">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 113</span>
<span class="mirror-right">波逸提一百十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0752c20"></a>
爾時世尊。在舍衛國祇樹給孤獨園。時六群<a class="t" id="t0752c21"></a>比丘尼。營理家事舂磨或炊飯或炒麥或煮<a class="t" id="t0752c22"></a>食或敷床臥具或掃地或取水或受人使<a class="t" id="t0752c23"></a>令。諸居士見已皆共嗤笑言。如我婦營理家<a class="t" id="t0752c24"></a>業。舂磨炊飯乃至受人使令。此六群比丘尼<a class="t" id="t0752c25"></a>亦復如是。時諸居士皆生慢心不復恭敬。<a class="t" id="t0752c26"></a>爾時諸比丘尼聞。其中有少欲知足行頭陀<a class="t" id="t0752c27"></a>樂學戒知慚愧者。嫌責六群比丘尼言。云<a class="t" id="t0752c28"></a>何營理家業舂磨乃至受人使令。如俗人<a class="t" id="t0752c29"></a>無異耶。往白諸比丘。諸比丘白佛。佛以此<a class="t" id="t0753a01"></a>因緣集比丘僧。呵責六群比丘尼言。汝所<a class="t" id="t0753a02"></a>為非。非威儀非沙門法非淨行非隨順<a class="t" id="t0753a03"></a>行。所不應為。云何營理家業舂磨乃至受<a class="t" id="t0753a04"></a>使。如俗人無異。以無數方便呵責已告諸<a class="t" id="t0753a05"></a>比丘。此比丘尼多種有漏處最初犯戒。自今<a class="t" id="t0753a06"></a>已去與比丘尼結戒。集十句義乃至正法<a class="t" id="t0753a07"></a>久住。欲說戒者當如是說。若比丘尼為白<a class="t" id="t0753a08"></a>衣作使者波逸提。比丘尼義如上。為白衣<a class="t" id="t0753a09"></a>作使者。即上舂磨乃至受使者是。彼比丘<a class="t" id="t0753a10"></a>尼。營理家業舂磨乃至受人使令者一切波<a class="t" id="t0753a11"></a>逸提。比丘隨所犯。式叉摩那沙彌沙彌尼突<a class="t" id="t0753a12"></a>吉羅。是謂為犯。不犯者。若父母病若被繫<a class="t" id="t0753a13"></a>閉。為敷床臥具掃地取水供給所須受使。<a class="t" id="t0753a14"></a>若有信心優婆塞病若被繫閉。為敷床臥<a class="t" id="t0753a15"></a>具掃地取水受使。若為強力者所執。如<a class="t" id="t0753a16"></a>是一切無犯。無犯者。最初未制戒。癡狂心亂<a class="t" id="t0753a17"></a>痛惱所纏。<span class="rule-number">十三</span></p>
<a class="t" id="t0753a18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>