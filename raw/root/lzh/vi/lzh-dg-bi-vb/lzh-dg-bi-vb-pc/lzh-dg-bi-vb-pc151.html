<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc151">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 151</span>
<span class="mirror-right">波逸提一百五十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0768c29"></a>
爾時婆伽婆。在舍衛國祇樹給孤獨園。時六<a class="t" id="t0769a01"></a>群比丘尼。以胡麻滓塗摩身。諸居士見皆<a class="t" id="t0769a02"></a>共譏嫌。此比丘尼。無有慚愧犯梵行。外自<a class="t" id="t0769a03"></a>稱言。我知正法。如是有何正法。云何持胡<a class="t" id="t0769a04"></a>麻滓塗身。如似賊女婬女無異。時諸比丘<a class="t" id="t0769a05"></a>尼聞。其中有少欲知足行頭陀樂學戒知<a class="t" id="t0769a06"></a>慚愧者。呵責六群比丘尼言。汝云何以胡<a class="t" id="t0769a07"></a>麻滓塗身。即白諸比丘。諸比丘往白世尊。<a class="t" id="t0769a08"></a>世尊以此因緣集比丘僧呵責六群比丘<a class="t" id="t0769a09"></a>尼言。汝所為非。非威儀非沙門法非淨<a class="t" id="t0769a10"></a>行非隨順行。所不應為。云何比丘尼。乃以<a class="t" id="t0769a11"></a>胡麻滓塗身耶。以無數方便呵責已告諸<a class="t" id="t0769a12"></a>比丘。此比丘尼多種有漏處最初犯戒。自今<a class="t" id="t0769a13"></a>已去與比丘尼結戒。集十句義乃至正法<a class="t" id="t0769a14"></a>久住。欲說戒者當如是說。若比丘尼以胡<a class="t" id="t0769a15"></a>麻滓塗摩身者波逸提。比丘尼義如上。彼<a class="t" id="t0769a16"></a>比丘尼以胡麻滓塗摩身者波逸提。比丘<a class="t" id="t0769a17"></a>突吉羅。式叉摩那沙彌沙彌尼突吉羅。是謂<a class="t" id="t0769a18"></a>為犯。不犯者。或時有如是病。或為強力所<a class="t" id="t0769a19"></a>執無犯。無犯者。最初未制戒。癡狂心亂痛<a class="t" id="t0769a20"></a>惱所纏。<span class="rule-number">五十一</span></p>
<a class="t" id="t0769a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>