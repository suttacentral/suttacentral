<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc75">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 75</span><span class="mirror-right">波逸提七十五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0738c20"></a>
爾時婆伽婆。在舍衛國祇樹給孤獨園。時<a class="t" id="t0738c21"></a>有一長者共婦出家為道。食時詣村乞食<a class="t" id="t0738c22"></a>得已持還尼僧伽藍中。食時本婦比丘尼持<a class="t" id="t0738c23"></a>水在前立。并以扇扇。比丘語言。小避去我<a class="t" id="t0738c24"></a>羞人。莫在我前立。比丘尼語言。大德何<a class="t" id="t0738c25"></a>以羞我。彼復言。何不速去我羞比丘尼。答<a class="t" id="t0738c26"></a>言。我在前立便言可羞。本來作如是如是<a class="t" id="t0738c27"></a>事何以不羞。其婦比丘尼<span class="gaiji">［真／心］
<!--gaiji,,1[真/心],2&#x3972;,3-->
</span>恚。以扇柄打<a class="t" id="t0738c28"></a>以水澆頭而捨入房。時諸比丘尼聞。其中<a class="t" id="t0738c29"></a>有少欲知足行頭陀樂學戒知慚愧者。嫌<a class="t" id="t0739a01"></a>責此比丘尼。汝云何瞋恚打比丘。時諸比丘<a class="t" id="t0739a02"></a>尼往白諸比丘。諸比丘往白世尊。世尊。以<a class="t" id="t0739a03"></a>此因緣集比丘僧。呵責此比丘尼。汝所為<a class="t" id="t0739a04"></a>非。非威儀非沙門法非淨行非隨順行。<a class="t" id="t0739a05"></a>所不應為。云何比丘尼打比丘。時世尊以<a class="t" id="t0739a06"></a>無數方便呵責此比丘尼已告諸比丘。此<a class="t" id="t0739a07"></a>比丘尼多種有漏處最初犯戒。自今已去與<a class="t" id="t0739a08"></a>比丘尼結戒。集十句義乃至正法久住。欲<a class="t" id="t0739a09"></a>說戒者當如是說。若比丘尼。比丘食時供<a class="t" id="t0739a10"></a>給水。以扇扇者波逸提。如是世尊與比<a class="t" id="t0739a11"></a>丘尼結戒。時諸比丘尼疑。不敢瞻視病比<a class="t" id="t0739a12"></a>丘。無人與水不敢問。佛言。聽諸比丘尼看<a class="t" id="t0739a13"></a>病比丘。若無水聽問。自今已去應如是結<a class="t" id="t0739a14"></a>戒。若比丘尼。比丘無病食時供給水以扇<a class="t" id="t0739a15"></a>扇者波逸提。比丘尼義如上。若彼比丘尼比<a class="t" id="t0739a16"></a>丘不病食時供給水在前立以扇扇者波逸<a class="t" id="t0739a17"></a>提。比丘突吉羅。式叉摩那沙彌沙彌尼突吉<a class="t" id="t0739a18"></a>羅。是謂為犯。不犯者。瞻視病比丘無水<a class="t" id="t0739a19"></a>問不犯。不犯者最初未制戒。癡狂心亂<a class="t" id="t0739a20"></a>痛惱所纏。<span class="rule-number">七十五</span></p>
<a class="t" id="t0739a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>