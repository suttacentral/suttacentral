<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc121">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 121</span>
<span class="mirror-right">波逸提一百二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0755a20"></a>
爾時佛在舍衛國祇樹給孤獨園。時諸比丘<a class="t" id="t0755a21"></a>尼聞佛。制戒得度人。輒度小年童女。不知<a class="t" id="t0755a22"></a>有欲心無欲心。後便與染污心男子共立共<a class="t" id="t0755a23"></a>語調戲。時諸比丘尼聞。其中有少欲知足行<a class="t" id="t0755a24"></a>頭陀樂學戒知慚愧者。嫌責諸比丘尼言。<a class="t" id="t0755a25"></a>世尊制戒聽度人。汝等云何乃度小年童女。<a class="t" id="t0755a26"></a>與染污心人共立共語調戲耶。即白諸比<a class="t" id="t0755a27"></a>丘。諸比丘往白佛。佛以此因緣集比丘僧。<a class="t" id="t0755a28"></a>呵責諸比丘尼言。汝所為非。非威儀非沙<a class="t" id="t0755a29"></a>門法。非淨行非隨順行。所不應為。云何<a class="t" id="t0755b01"></a>乃度小年童女。不知有染污心無染污心。<a class="t" id="t0755b02"></a>後與染污心人共立共語調戲耶。以無數<a class="t" id="t0755b03"></a>方便呵責比丘尼已。告諸比丘尼言。汝等<a class="t" id="t0755b04"></a>諦聽。若欲在寺內剃髮者。當語一切尼<a class="t" id="t0755b05"></a>僧令知。若作白已然後與剃髮。當作如<a class="t" id="t0755b06"></a>是白。大姊僧聽。此某甲欲從某甲求剃髮。<a class="t" id="t0755b07"></a>若僧時到僧忍聽。為某甲剃髮。白如是。作<a class="t" id="t0755b08"></a>如是白已。然後與剃髮。若欲在寺內與<a class="t" id="t0755b09"></a>出家者。當語一切尼僧。若作白已與出家。<a class="t" id="t0755b10"></a>當作如是白。大姊僧聽。此某甲從某甲求<a class="t" id="t0755b11"></a>出家。若僧時到僧忍聽。與某甲出家。白如<a class="t" id="t0755b12"></a>是。作如是白已。然後與出家。當作如是<a class="t" id="t0755b13"></a>出家。與剃髮著袈裟已。教右膝著地合掌<a class="t" id="t0755b14"></a>作如是語。我某甲歸依佛歸依法歸依<a class="t" id="t0755b15"></a>僧。我於如來法中求出家。和上尼某甲。如<a class="t" id="t0755b16"></a>來至真等正覺是我世尊。如是第二第三說。<a class="t" id="t0755b17"></a>我某甲歸依佛竟歸依法竟歸依僧竟。我<a class="t" id="t0755b18"></a>於如來法中求出家。和上尼某甲。如來至<a class="t" id="t0755b19"></a>真等正覺是我世尊。如是第二第三說已。次<a class="t" id="t0755b20"></a>應與授戒。盡形壽不殺生。是沙彌尼戒。汝<a class="t" id="t0755b21"></a>能持不。能持者答言能。盡形壽不盜是沙彌<a class="t" id="t0755b22"></a>尼戒。汝能持不。能持者答言能。盡形壽不婬<a class="t" id="t0755b23"></a>是沙彌尼戒。汝能持不。能者答言能。盡形<a class="t" id="t0755b24"></a>壽不妄語。是沙彌尼戒汝能持不。能者答言<a class="t" id="t0755b25"></a>能。盡形壽不飲酒是沙彌尼戒。汝能持不。<a class="t" id="t0755b26"></a>能者答言能。盡形壽不著華香瓔珞是沙彌<a class="t" id="t0755b27"></a>尼戒。汝能持不。能者答言能。盡形壽不歌舞<a class="t" id="t0755b28"></a>伎樂不得往看。是沙彌尼戒。汝能持不。能<a class="t" id="t0755b29"></a>者答言能。盡形壽不得高廣大床上坐。是<a class="t" id="t0755c01"></a>沙彌尼戒。汝能持不。能者答言能。盡形壽不<a class="t" id="t0755c02"></a>非時食是沙彌尼戒。汝能持不。能者答言能。<a class="t" id="t0755c03"></a>盡形壽不得捉金銀錢是沙彌尼戒。汝能<a class="t" id="t0755c04"></a>持不。能者答言能。是為沙彌尼十戒。盡形壽<a class="t" id="t0755c05"></a>能持不。能者答言能。自今已去聽年十八童<a class="t" id="t0755c06"></a>女二歲學戒。年滿二十得受具足戒。白四羯<a class="t" id="t0755c07"></a>磨當如是說戒。沙彌尼當詣僧中偏露右<a class="t" id="t0755c08"></a>肩脫革屣禮比丘尼僧足。右膝著地合掌<a class="t" id="t0755c09"></a>當作是語。大姊僧聽。我某甲沙彌尼。今從<a class="t" id="t0755c10"></a>僧乞二歲學戒。某甲尼為和上願僧與我<a class="t" id="t0755c11"></a>二歲學戒慈愍故。第二第三如是說已。沙彌<a class="t" id="t0755c12"></a>尼應往離聞處著見處已。比丘尼眾中。當<a class="t" id="t0755c13"></a>差堪能羯磨者。如上應作白。大姊僧聽。彼<a class="t" id="t0755c14"></a>某甲沙彌尼。今從僧乞二歲學戒。和上尼<a class="t" id="t0755c15"></a>某甲。若僧時到僧忍聽。與某甲沙彌尼二歲<a class="t" id="t0755c16"></a>學戒。和上尼某甲。白如是。大姊僧聽。彼某<a class="t" id="t0755c17"></a>甲沙彌尼。從僧乞二歲學戒。和上尼某甲。<a class="t" id="t0755c18"></a>今僧與某甲沙彌尼二歲學戒。和上尼某甲。<a class="t" id="t0755c19"></a>誰諸大姊忍。僧與彼某甲沙彌尼二歲學戒。<a class="t" id="t0755c20"></a>和上尼某甲者默然。不忍者說。是初羯磨。<a class="t" id="t0755c21"></a>如是第二第三說。眾僧已忍。與某甲沙彌尼<a class="t" id="t0755c22"></a>二歲學戒。和上尼某甲竟。僧忍默然故。是<a class="t" id="t0755c23"></a>事如是持。彼式叉摩那一切戒應學。除自<a class="t" id="t0755c24"></a>手取食授食與他。彼二歲學戒已。年滿二<a class="t" id="t0755c25"></a>十當與授具足戒白四羯磨。自今已去與<a class="t" id="t0755c26"></a>比丘尼結戒。集十句義乃至正法久住。欲<a class="t" id="t0755c27"></a>說戒者當如是說。若比丘尼。年滿十八童女<a class="t" id="t0755c28"></a>二歲學戒已。滿二十與授具足戒。若比丘尼<a class="t" id="t0755c29"></a>年減二十受具足戒者。波逸提。如是世尊<a class="t" id="t0756a01"></a>與比丘尼結戒。時諸比丘尼。不知滿二十<a class="t" id="t0756a02"></a>不滿二十。後方知不滿二十或作波逸提。<a class="t" id="t0756a03"></a>懺或有疑者。不知者不犯。自今已去當如<a class="t" id="t0756a04"></a>是結戒。若比丘尼。知年不滿二十。與授具<a class="t" id="t0756a05"></a>足戒波逸提。比丘尼義如上彼比丘尼知<a class="t" id="t0756a06"></a>年不滿二十授具足戒。三羯磨竟和上尼<a class="t" id="t0756a07"></a>波逸提。白二羯磨竟三突吉羅。白一羯磨二<a class="t" id="t0756a08"></a>突吉羅。白已一突吉羅。白未竟一突吉羅。若<a class="t" id="t0756a09"></a>未白前集眾眾滿。一切突吉羅。比丘突吉羅。<a class="t" id="t0756a10"></a>是謂為犯。不犯者。年滿十八二歲學戒滿二<a class="t" id="t0756a11"></a>十受具足戒。若不知。若自言滿二十。若<a class="t" id="t0756a12"></a>信可信人語。若信父母語。若受戒後疑。當<a class="t" id="t0756a13"></a>數胎中月。當數閏月。數十四日說戒日無<a class="t" id="t0756a14"></a>犯。無犯者。最初未制戒。癡狂心亂痛惱所<a class="t" id="t0756a15"></a>纏。<span class="rule-number">二十一</span></p>
<a class="t" id="t0756a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>