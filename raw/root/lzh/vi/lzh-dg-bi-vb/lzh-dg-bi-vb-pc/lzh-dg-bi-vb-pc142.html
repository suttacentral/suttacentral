<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc142">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 142</span>
<span class="mirror-right">波逸提一百四十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0765c14"></a>
爾時婆伽婆。在舍衛國祇樹給孤獨園。時諸<a class="t" id="t0765c15"></a>比丘尼。聞世尊制戒聽比丘尼夏安居竟應<a class="t" id="t0765c16"></a>往比丘僧中說三事自恣見聞疑。然此諸<a class="t" id="t0765c17"></a>比丘尼。不往至大僧中說三事自恣見聞<a class="t" id="t0765c18"></a>疑。時諸比丘尼聞。中有少欲知足行頭陀<a class="t" id="t0765c19"></a>樂學戒知慚愧者。呵責諸比丘尼言。云何<a class="t" id="t0765c20"></a>世尊制戒聽比丘尼夏安居竟往大僧中說<a class="t" id="t0765c21"></a>三事自恣見聞疑。而汝等不往說自恣耶。<a class="t" id="t0765c22"></a>即白諸比丘。諸比丘往白世尊。世尊以此<a class="t" id="t0765c23"></a>因緣集比丘僧。呵責諸比丘尼言。汝所為<a class="t" id="t0765c24"></a>非。非威儀非沙門法。非淨行非隨順行<a class="t" id="t0765c25"></a>所不應為。比丘尼夏安居竟應往大僧中<a class="t" id="t0765c26"></a>說三事自恣見聞疑。云何不往耶。以無數<a class="t" id="t0765c27"></a>方便呵責已。告諸比丘。此比丘尼多種有漏<a class="t" id="t0765c28"></a>處最初犯戒。自今已去與比丘尼結戒。集<a class="t" id="t0765c29"></a>十句義乃至正法久住。欲說戒者當如是<a class="t" id="t0766a01"></a>說。若比丘尼僧。夏安居竟應往比丘僧中<a class="t" id="t0766a02"></a>說三事自恣見聞疑。若不者波逸提。比丘尼<a class="t" id="t0766a03"></a>義如上。時世尊既聽比丘尼夏安居竟應<a class="t" id="t0766a04"></a>往比丘僧中說三事自恣見聞疑。時諸比丘<a class="t" id="t0766a05"></a>尼。盡往大僧中說自恣鬧亂。佛言。不應<a class="t" id="t0766a06"></a>盡往。自今已去聽差一比丘尼。為比丘尼<a class="t" id="t0766a07"></a>僧故。往比丘僧中說三事自恣見聞疑。作<a class="t" id="t0766a08"></a>白二羯磨。眾中當差堪能羯磨者。如上當<a class="t" id="t0766a09"></a>作如是白。大姊僧聽。若僧時到僧忍聽。僧<a class="t" id="t0766a10"></a>今差某甲比丘尼。為比丘尼僧故。往大僧<a class="t" id="t0766a11"></a>中說三事自恣見聞疑。白如是。大姊僧聽。<a class="t" id="t0766a12"></a>今僧差某甲比丘尼。為比丘尼僧故。往大<a class="t" id="t0766a13"></a>僧中說三事自恣見聞疑。誰諸大姊忍。僧<a class="t" id="t0766a14"></a>差某甲比丘尼。為比丘尼僧故。往大僧中<a class="t" id="t0766a15"></a>說三事自恣見聞疑者默然。誰不忍者說。<a class="t" id="t0766a16"></a>眾僧已忍。差某甲比丘尼。為比丘尼僧故。<a class="t" id="t0766a17"></a>往大僧中說三事自恣竟。僧忍默然故。是<a class="t" id="t0766a18"></a>事如是持。彼獨行無護。為護故。應差二三<a class="t" id="t0766a19"></a>比丘尼為伴。往至大僧中禮僧足已。曲身<a class="t" id="t0766a20"></a>低頭合掌作如是說。比丘尼僧夏安居竟。<a class="t" id="t0766a21"></a>比丘僧夏安居竟。比丘尼僧。說三事自恣見<a class="t" id="t0766a22"></a>聞疑。大德慈愍語我。我若見罪當如法懺<a class="t" id="t0766a23"></a>悔。如是第二第三說。彼即比丘僧自恣日<a class="t" id="t0766a24"></a>便自恣而皆疲極。佛言不應爾。比丘僧十四<a class="t" id="t0766a25"></a>日自恣。比丘尼僧十五日自恣。若大僧病。若<a class="t" id="t0766a26"></a>別眾。眾不和合。若眾不滿。比丘尼應遣信<a class="t" id="t0766a27"></a>禮拜問訊。不者突吉羅。若比丘尼眾病。若別<a class="t" id="t0766a28"></a>眾。若眾不和合。若眾不滿。比丘尼亦當遣<a class="t" id="t0766a29"></a>信禮拜問訊。不者突吉羅。比丘突吉羅。是謂<a class="t" id="t0766b01"></a>為犯。不犯者。比丘尼僧夏安居竟。比丘僧夏<a class="t" id="t0766b02"></a>安居竟。比丘尼說三事自恣見聞疑。若比丘<a class="t" id="t0766b03"></a>十四日自恣。比丘尼十五日自恣。比丘僧病。<a class="t" id="t0766b04"></a>若別眾。若眾不和合。若眾不滿。比丘尼應<a class="t" id="t0766b05"></a>遣信往禮拜問訊。比丘尼眾病。乃至眾不<a class="t" id="t0766b06"></a>滿。亦應遣信禮拜問訊。若水陸道斷。若賊<a class="t" id="t0766b07"></a>寇惡獸難。河水瀑漲。若命難梵行難。為強<a class="t" id="t0766b08"></a>力者所執。若不往問訊。一切無犯。無犯者。<a class="t" id="t0766b09"></a>最初未制戒。癡狂心亂痛惱所纏。<span class="rule-number">四十二</span></p>
<a class="t" id="t0766b10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>