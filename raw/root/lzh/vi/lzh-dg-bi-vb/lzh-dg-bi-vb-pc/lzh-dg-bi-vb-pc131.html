<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc131">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 131</span>
<span class="mirror-right">波逸提一百三十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0761b11"></a>
爾時世尊在舍衛國祇樹給孤獨園。時諸比<a class="t" id="t0761b12"></a>丘尼。聞世尊制戒聽比丘尼從眾僧乞授<a class="t" id="t0761b13"></a>人具足戒。彼新學少年從眾僧乞授人具足<a class="t" id="t0761b14"></a>戒已。不能教授。以不被教授故不按<a class="t" id="t0761b15"></a>威儀。著衣不齊整。乞食不如法。處處受不<a class="t" id="t0761b16"></a>淨食。或受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲<a class="t" id="t0761b17"></a>大喚。如婆羅門聚會法。時諸比丘尼聞。其中<a class="t" id="t0761b18"></a>有少欲知足行頭陀樂學戒知慚愧者<a class="t" id="t0761b19"></a>嫌責諸比丘尼。汝等聞世尊制戒聽度人。<a class="t" id="t0761b20"></a>云何新學少年乞授人具足戒已不能教授。<a class="t" id="t0761b21"></a>彼以不被教授故不按威儀。著衣不齊<a class="t" id="t0761b22"></a>整。乃至小食大食上高聲大喚。如婆羅門聚<a class="t" id="t0761b23"></a>會法。時諸比丘尼嫌責已。往語諸比丘。諸<a class="t" id="t0761b24"></a>比丘往白世尊。世尊以此因緣集比丘僧。<a class="t" id="t0761b25"></a>呵責此諸比丘尼。汝所為非。非威儀非沙<a class="t" id="t0761b26"></a>門法。非淨行非隨順行。所不應為。云何<a class="t" id="t0761b27"></a>汝等。新學少年乞授人具足戒。而不能教<a class="t" id="t0761b28"></a>授。彼以不被教授故不按威儀。著衣不<a class="t" id="t0761b29"></a>齊整。乞食不如法。乃至高聲大喚。如婆羅<a class="t" id="t0761c01"></a>門聚會法。時世尊以無數方便。呵責此諸比<a class="t" id="t0761c02"></a>丘尼已告諸比丘。此比丘尼多種有漏處最<a class="t" id="t0761c03"></a>初犯戒。自今已去與比丘尼結戒。集十句<a class="t" id="t0761c04"></a>義乃至正法久住。欲說戒者當如是說。若<a class="t" id="t0761c05"></a>比丘尼。年未滿十二歲。授人具足戒者波<a class="t" id="t0761c06"></a>逸提。比丘尼義如上。若比丘尼。年減十二<a class="t" id="t0761c07"></a>授人具足戒者波逸提。若減十二。與人依<a class="t" id="t0761c08"></a>止。畜式叉摩那沙彌尼。一切突吉羅。比丘突<a class="t" id="t0761c09"></a>吉羅。是謂為犯。不犯者。年滿十二授人具<a class="t" id="t0761c10"></a>足戒。若與依止。畜式叉摩那沙彌尼不犯<a class="t" id="t0761c11"></a>不犯者。最初未制戒。癡狂心亂痛惱所纏<a class="t" id="t0761c12"></a>。<span class="rule-number">三十一</span></p>
<a class="t" id="t0761c13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>