<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc145">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 145</span>
<span class="mirror-right">波逸提一百四十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0767a18"></a>
爾時婆伽婆。在舍衛國祇樹給孤獨園。時長<a class="t" id="t0767a19"></a>老迦毘羅比丘夜過已晨朝著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入<a class="t" id="t0767a20"></a>舍衛城乞食。時諸比丘尼見迦毘羅即罵詈<a class="t" id="t0767a21"></a>言。此弊惡下賤工師種。壞我等塔除棄僧伽<a class="t" id="t0767a22"></a>藍外。時諸比丘尼聞。中有少欲知足行頭陀<a class="t" id="t0767a23"></a>樂學戒知慚愧者。嫌責言。云何汝等。乃罵<a class="t" id="t0767a24"></a>長老迦毘羅。呵責已往白諸比丘。諸比丘往<a class="t" id="t0767a25"></a>白世尊。世尊以此因緣集比丘僧。呵責諸<a class="t" id="t0767a26"></a>比丘尼言。汝所為非。非威儀非沙門法非<a class="t" id="t0767a27"></a>淨行非隨順行。所不應為。云何罵迦毘羅<a class="t" id="t0767a28"></a>耶。以無數方便呵責已告諸比丘。此比丘<a class="t" id="t0767a29"></a>尼多種有漏處最初犯戒。自今已去與比丘<a class="t" id="t0767b01"></a>尼結戒。集十句義乃至正法久住。欲說戒<a class="t" id="t0767b02"></a>者當如是說。若比丘尼罵比丘者波逸提。<a class="t" id="t0767b03"></a>比丘尼義如上。罵者。下賤處生。種姓下賤。<a class="t" id="t0767b04"></a>技術下賤。作業下賤。若說犯罪。若說汝有<a class="t" id="t0767b05"></a>如是如是結使。或觸他所諱。彼比丘尼。種<a class="t" id="t0767b06"></a>類罵比丘。乃至說他所諱。說而了了者波逸<a class="t" id="t0767b07"></a>提。不了了者突吉羅。比丘突吉羅。式叉摩<a class="t" id="t0767b08"></a>那沙彌沙彌尼突吉羅。是謂為犯。不犯者。若<a class="t" id="t0767b09"></a>戲笑語。若疾疾語。若獨語。若夢中語。欲說<a class="t" id="t0767b10"></a>此乃錯說彼無犯。無犯者。最初未制戒。<a class="t" id="t0767b11"></a>癡狂心亂痛惱所纏。<span class="rule-number">四十五</span></p>
<a class="t" id="t0767b12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>