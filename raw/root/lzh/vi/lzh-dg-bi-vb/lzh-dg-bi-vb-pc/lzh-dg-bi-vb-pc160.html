<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc160">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 160</span>
<span class="mirror-right">波逸提一百六十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0771c10"></a>
爾時婆伽婆。在舍衛國祇樹給孤獨園。時六<a class="t" id="t0771c11"></a>群比丘尼。不著僧祇支入村。露胸腋乳腰<a class="t" id="t0771c12"></a>帶。諸居士見皆共譏嫌言。此比丘尼。不知<a class="t" id="t0771c13"></a>慚愧犯梵行。外自稱言。我知正法。如是有<a class="t" id="t0771c14"></a>何正法。不著僧祇支入村。如賊女婬女無<a class="t" id="t0771c15"></a>異。時諸比丘尼聞。其中有少欲知足行頭<a class="t" id="t0771c16"></a>陀樂學戒知慚愧者。呵責六群比丘尼<a class="t" id="t0771c17"></a>言。汝云何不著僧祇支入村露胸腋乳腰<a class="t" id="t0771c18"></a>帶。即白諸比丘。諸比丘往白世尊。世尊以<a class="t" id="t0771c19"></a>此因緣集比丘僧。呵責六群比丘尼言。汝<a class="t" id="t0771c20"></a>所為非。非威儀非沙門法非淨行非隨順<a class="t" id="t0771c21"></a>行。所不應為。云何不著僧祇支入村露<a class="t" id="t0771c22"></a>胸腋乳腰帶。以無數方便呵責已告諸比<a class="t" id="t0771c23"></a>丘。此六群比丘尼多種有漏處最初犯戒。自<a class="t" id="t0771c24"></a>今已去與比丘尼結戒。集十句義乃至正<a class="t" id="t0771c25"></a>法久住。欲說戒者當如是說。若比丘尼。不<a class="t" id="t0771c26"></a>著僧祇支入村者波逸提。比丘尼義如上。<a class="t" id="t0771c27"></a>村者如上。彼比丘尼。不著僧祇支入村門<a class="t" id="t0771c28"></a>波逸提。一<span class="gaiji">脚
<!--gaiji,腳,1[腳-谷+去],2&#x811A;,3-->
</span>在門外一<span class="gaiji">脚 <!--gaiji,腳,1[腳-谷+去],2&#x811A;,3-->
</span>在門內。若方便<a class="t" id="t0771c29"></a>欲入而不入。若期入而不入者。一切突吉<a class="t" id="t0772a01"></a>羅。比丘突吉羅。式叉摩那沙彌沙彌尼突吉<a class="t" id="t0772a02"></a>羅。是謂為犯。不犯者。或時有如是病。或<a class="t" id="t0772a03"></a>腋下有瘡。或無祇支。或方便欲作。或浣<a class="t" id="t0772a04"></a>染未乾。若作失。或舉處深固。或為強力者<a class="t" id="t0772a05"></a>所執。或命難梵行難無犯。無犯者。最初未<a class="t" id="t0772a06"></a>制戒。癡狂心亂痛惱所纏。<span class="rule-number">六十</span></p>
<a class="t" id="t0772a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>