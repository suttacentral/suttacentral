<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc132">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 132</span>
<span class="mirror-right">波逸提一百三十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0761c13"></a>
爾時世尊在舍衛國祇樹給孤獨園。時諸比<a class="t" id="t0761c14"></a>丘尼。聞世尊制戒聽年十二歲得授人具<a class="t" id="t0761c15"></a>足戒。皆自稱言。年滿十二歲。愚癡。輒授人<a class="t" id="t0761c16"></a>具足戒。不知教授。以不被教授故不按<a class="t" id="t0761c17"></a>威儀。著衣不齊整乞食不如法。處處受不<a class="t" id="t0761c18"></a>淨食。或受不淨<span class="gaiji">鉢
<!--gaiji,缽,1[金*本],2&#x9262;,3-->
</span>食。在小食大食上高聲<a class="t" id="t0761c19"></a>大喚。如婆羅門聚會法。諸比丘尼聞。其中<a class="t" id="t0761c20"></a>有少欲知足行頭陀樂學戒知慚愧者。嫌<a class="t" id="t0761c21"></a>責此諸比丘尼。汝等聞世尊制戒年十二歲<a class="t" id="t0761c22"></a>得授人具足戒。而汝云何自稱年滿十二。求<a class="t" id="t0761c23"></a>授人具足戒。癡不知教授。彼以不被教<a class="t" id="t0761c24"></a>授故不按威儀。著衣不齊整。乞食不如<a class="t" id="t0761c25"></a>法。乃至如婆羅門聚會法。時諸比丘尼往<a class="t" id="t0761c26"></a>白諸比丘。諸比丘往白世尊。世尊以此因<a class="t" id="t0761c27"></a>緣集比丘僧。呵責此諸比丘尼。汝等所為<a class="t" id="t0761c28"></a>非。非威儀非沙門法。非淨行非隨順行。<a class="t" id="t0761c29"></a>所不應為。汝等云何。自稱言。滿十二歲求<a class="t" id="t0762a01"></a>授人具足戒。癡不知教授。彼以不被教<a class="t" id="t0762a02"></a>授故不按威儀。著衣不齊整。乞食不如<a class="t" id="t0762a03"></a>法。乃至如婆羅門聚會法。時世尊以無數方<a class="t" id="t0762a04"></a>便呵責已告諸比丘。此諸比丘尼。多種有漏<a class="t" id="t0762a05"></a>處最初犯戒。自今已去與比丘尼結戒。集<a class="t" id="t0762a06"></a>十句義乃至正法久住。欲說戒者當如是<a class="t" id="t0762a07"></a>說。若比丘尼。年滿十二歲。眾僧不聽。便授<a class="t" id="t0762a08"></a>人具足戒者波逸提。比丘尼義如上。彼比丘<a class="t" id="t0762a09"></a>尼。年滿十二歲眾僧不聽。授人具足戒者<a class="t" id="t0762a10"></a>波逸提。眾僧不聽。授依止及畜式叉摩那<a class="t" id="t0762a11"></a>沙彌尼。一切突吉羅。比丘突吉羅。是謂為犯。<a class="t" id="t0762a12"></a>不犯者。年滿十二。眾僧聽授人具足戒。及<a class="t" id="t0762a13"></a>與人依止。畜式叉摩那沙彌尼不犯。不犯<a class="t" id="t0762a14"></a>者。最初未制戒。癡狂心亂痛惱所纏。<span class="rule-number">三十二</span></p>
<a class="t" id="t0762a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>