<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc105">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 105</span>
<span class="mirror-right">波逸提一百五</span> </h1>
</div>
<a class="t-juannumber" id="juan-27"></a>
<p class="suttainfo">
<span class="t-juanname">四分律卷第二十七<span class="t-note">（二分之六明尼戒法）</span><a class="t" id="t0750a25"></a><a class="t" id="t0750a26"></a></span><br>
<span class="t-byline">姚秦罽賓三藏佛陀耶舍<a class="t" id="t0750a27"></a>共竺佛念等譯</span><br>
<a class="t" id="t0750a28"></a>
<span class="t-headname">一百七十八單提法之四</span></p>
<a class="t" id="t0750a29"></a>
<p>
<a class="sc" id="1"></a>
<a class="t-linehead" id="t-linehead0750a29"></a>
爾時婆伽婆。在舍衛國祇樹給孤獨園。爾時<a class="t" id="t0750b01"></a>偷羅難陀比丘尼。有親舊檀越。欲為僧設<a class="t" id="t0750b02"></a>食并施衣。偷羅難陀聞。即往問言。我聞汝<a class="t" id="t0750b03"></a>欲設食并施僧衣。實爾以不。檀越報言爾。<a class="t" id="t0750b04"></a>偷羅難陀言。眾僧大功德大威神。多檀越布<a class="t" id="t0750b05"></a>施。汝供給處多。今但可施食。不須施衣。檀<a class="t" id="t0750b06"></a>越即言可爾。不復作衣。即其夜辦具飲食。<a class="t" id="t0750b07"></a>明日清旦往白時到。諸比丘尼著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往<a class="t" id="t0750b08"></a>詣其家就座而坐。時檀越觀諸比丘尼僧。<a class="t" id="t0750b09"></a>威儀庠序法服齊整。見已自悔。不覺發言。如<a class="t" id="t0750b10"></a>是好眾。云何使我留難不作衣供養耶。時<a class="t" id="t0750b11"></a>諸比丘尼即問言。以何因緣乃發是言。時檀<a class="t" id="t0750b12"></a>越即具白因緣。比丘尼聞。其中有少欲知足<a class="t" id="t0750b13"></a>行頭陀樂學戒知慚愧者。嫌責偷羅難陀<a class="t" id="t0750b14"></a>言。云何與眾僧衣作留難。時諸比丘尼白<a class="t" id="t0750b15"></a>諸比丘。諸比丘往白佛。佛以此因緣集比<a class="t" id="t0750b16"></a>丘僧。呵責偷羅難陀。汝所為非。非威儀非<a class="t" id="t0750b17"></a>沙門法非淨行非隨順行。所不應為。云<a class="t" id="t0750b18"></a>何與僧衣作留難。以無數方便呵責已告<a class="t" id="t0750b19"></a>諸比丘。偷羅難陀比丘尼。多種有漏處最初<a class="t" id="t0750b20"></a>犯戒。自今已去與比丘尼結戒。集十句義<a class="t" id="t0750b21"></a>乃至正法久住。欲說戒者當如是說。若比<a class="t" id="t0750b22"></a>丘尼。與眾僧衣作留難者波逸提。比丘尼<a class="t" id="t0750b23"></a>義如上。眾僧者如上。衣者十種如上彼比<a class="t" id="t0750b24"></a>丘尼與眾僧衣作留難者波逸提。除眾僧。<a class="t" id="t0750b25"></a>與餘人作留難者突吉羅。除衣。餘物作留<a class="t" id="t0750b26"></a>難突吉羅。比丘突吉羅。式叉摩那沙彌沙彌<a class="t" id="t0750b27"></a>尼突吉羅。是謂為犯。不犯者。欲施少者勸<a class="t" id="t0750b28"></a>使多與。欲施少人勸與多人。欲施<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>勸<a class="t" id="t0750b29"></a>施細者。或戲笑語。或屏處語。或疾疾語。或<a class="t" id="t0750c01"></a>夢中語。或欲說此錯說彼無犯。無犯者。最<a class="t" id="t0750c02"></a>初未制戒。癡狂心亂痛惱所纏。<span class="rule-number">五</span></p>
<a class="t" id="t0750c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>