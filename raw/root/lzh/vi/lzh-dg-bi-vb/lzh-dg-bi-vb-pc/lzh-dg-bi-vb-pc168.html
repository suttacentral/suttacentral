<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc168">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 168</span>
<span class="mirror-right">波逸提一百六十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0774b17"></a>
爾時婆伽婆。在舍衛國祇樹給孤獨園。時諸<a class="t" id="t0774b18"></a>比丘尼。聞世尊制戒聽度弟子。便度負債人<a class="t" id="t0774b19"></a>及諸病者與授具足戒已。債主來牽捉。若<a class="t" id="t0774b20"></a>病者常須人守視不得遠離。時諸比丘尼<a class="t" id="t0774b21"></a>聞。中有少欲知足行頭陀樂學戒知慚愧<a class="t" id="t0774b22"></a>者。嫌責諸比丘尼言。世尊制戒聽度人。汝<a class="t" id="t0774b23"></a>云何度他負債人及病者。使債主牽捉病者<a class="t" id="t0774b24"></a>常須守視不得遠離耶。即白諸比丘。諸比<a class="t" id="t0774b25"></a>丘往白世尊。世尊以此因緣集比丘僧。呵<a class="t" id="t0774b26"></a>責諸比丘尼言。汝所為非。非威儀非沙門<a class="t" id="t0774b27"></a>法非淨行非隨順行所不應為。云何比<a class="t" id="t0774b28"></a>丘尼。度他負債人及病者。債主牽捉病者須<a class="t" id="t0774b29"></a>人守視不得遠離耶。以無數方便呵責<a class="t" id="t0774c01"></a>已告諸比丘。此比丘尼多種有漏處最初犯<a class="t" id="t0774c02"></a>戒。自今已去與比丘尼結戒。集十句義乃<a class="t" id="t0774c03"></a>至正法久住。欲說戒者當如是說。若比丘<a class="t" id="t0774c04"></a>尼。度負債人及病者與授具足戒波逸提。<a class="t" id="t0774c05"></a>如是世尊與比丘尼結戒。時諸比丘尼。不<a class="t" id="t0774c06"></a>知有負債難無負債難若病難不病難。後<a class="t" id="t0774c07"></a>方知負債及病難者。中有作波逸提懺者。<a class="t" id="t0774c08"></a>或有疑者。不知者不犯。自今已去當如<a class="t" id="t0774c09"></a>是結戒。若比丘尼。知有負債難者病難者<a class="t" id="t0774c10"></a>與授具足戒波逸提。比丘尼義如上。負債<a class="t" id="t0774c11"></a>者。乃至一錢為十六分之一分也。病者。乃<a class="t" id="t0774c12"></a>至常患頭痛。彼比丘尼。知負債難及病難<a class="t" id="t0774c13"></a>者度與授具足戒。白三羯磨竟和上尼波逸<a class="t" id="t0774c14"></a>提。白二羯磨三突吉羅。白一羯磨二突吉羅。<a class="t" id="t0774c15"></a>白已一突吉羅。白未竟突吉羅。未白前若剃<a class="t" id="t0774c16"></a>髮與授戒集眾眾滿。一切突吉羅。比丘突<a class="t" id="t0774c17"></a>吉羅。是謂為犯。不犯者。先不知。若信彼人<a class="t" id="t0774c18"></a>語。若信可信者語。若信父母語。若與授具<a class="t" id="t0774c19"></a>足戒已負債若病無犯。無犯者。最初未制<a class="t" id="t0774c20"></a>戒。癡狂心亂痛惱所纏。<span class="rule-number">六十八</span></p>
<a class="t" id="t0774c21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>