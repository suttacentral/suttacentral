<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc77">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 77</span><span class="mirror-right">波逸提七十七</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0739b15"></a>
爾時婆伽婆。在舍衛國祇樹給孤獨園。去<a class="t" id="t0739b16"></a>比丘尼精舍不遠。有好結縷草生。時有<a class="t" id="t0739b17"></a>諸居士。數來在中坐臥調戲。或唄或歌或舞。<a class="t" id="t0739b18"></a>或有啼哭音聲。亂諸坐禪比丘尼。諸比丘尼<a class="t" id="t0739b19"></a>患之。居士去後。以大小便糞掃置草上。諸<a class="t" id="t0739b20"></a>居士還來在中戲。時諸不淨污身及衣服。<a class="t" id="t0739b21"></a>以此不淨污草。草遂枯死。時諸居士以此<a class="t" id="t0739b22"></a>事故皆譏嫌言。此諸比丘尼。受取無厭不<a class="t" id="t0739b23"></a>知慚愧。外自稱言我知正法如是有何<a class="t" id="t0739b24"></a>正法。我等數來在此戲笑歌舞。云何比丘尼。<a class="t" id="t0739b25"></a>乃以大小便污壞淨草。復污我身及衣服。<a class="t" id="t0739b26"></a>時諸比丘尼聞。其中有少欲知足行頭陀<a class="t" id="t0739b27"></a>樂學戒知慚愧者。訶責此諸比丘尼。云何<a class="t" id="t0739b28"></a>汝等。於居士所遊戲之處。以大小便不淨<a class="t" id="t0739b29"></a>置生草上。污居士身及衣服。又使生草枯<a class="t" id="t0739c01"></a>死。時諸比丘尼往白諸比丘。諸比丘往白世<a class="t" id="t0739c02"></a>尊。世尊。爾時以此因緣集比丘僧。呵責此<a class="t" id="t0739c03"></a>比丘尼。汝所為非。非威儀非沙門法非淨<a class="t" id="t0739c04"></a>行非隨順行。所不應為。云何比丘尼。居士<a class="t" id="t0739c05"></a>所遊戲之處。以大小便置生草上。污身及<a class="t" id="t0739c06"></a>衣服。世尊以無數方便呵責此比丘尼已<a class="t" id="t0739c07"></a>告諸比丘。此諸比丘尼多種有漏處最初犯<a class="t" id="t0739c08"></a>戒。自今已去與比丘尼結戒。集十句義乃<a class="t" id="t0739c09"></a>至正法久住。欲說戒者當如是說。若比丘<a class="t" id="t0739c10"></a>尼在生草上大小便波逸提。比丘尼義如上<a class="t" id="t0739c11"></a>彼比丘尼於生草上大小便者波逸提。比丘<a class="t" id="t0739c12"></a>突吉羅。式叉摩那沙彌沙彌尼突吉羅。是謂<a class="t" id="t0739c13"></a>為犯不犯者或有如是病。若在無草處大<a class="t" id="t0739c14"></a>小便。流墮草上。或風吹。或鳥銜污草不犯。<a class="t" id="t0739c15"></a>不犯者最初未制戒。癡狂心亂痛惱所纏。<span class="rule-number">七十<a class="t" id="t0739c16"></a>七</span></p>
<a class="t" id="t0739c17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>