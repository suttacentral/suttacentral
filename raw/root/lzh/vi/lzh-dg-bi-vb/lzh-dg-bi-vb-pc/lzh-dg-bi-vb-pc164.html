<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc164">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 164</span>
<span class="mirror-right">波逸提一百六十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0773a27"></a>
爾時婆伽婆。在舍衛國祇樹給孤獨園。時有<a class="t" id="t0773a28"></a>比丘尼不夏安居。時諸比丘尼聞。其中有<a class="t" id="t0773a29"></a>少欲知足行頭陀樂學戒知慚愧者。呵責<a class="t" id="t0773b01"></a>諸比丘尼言。云何不夏安居耶。即白諸比<a class="t" id="t0773b02"></a>丘。諸比丘往白世尊。世尊以此因緣集比<a class="t" id="t0773b03"></a>丘僧。呵責諸比丘尼言。汝所為非。非威儀<a class="t" id="t0773b04"></a>非沙門法非淨行非隨順行。所不應為。<a class="t" id="t0773b05"></a>云何比丘尼不夏安居。以無數方便呵責已<a class="t" id="t0773b06"></a>告諸比丘。此比丘尼多種有漏處最初犯戒。<a class="t" id="t0773b07"></a>自今已去與比丘尼結戒。集十句義乃至<a class="t" id="t0773b08"></a>正法久住。欲說戒者當如是說。若比丘尼<a class="t" id="t0773b09"></a>不夏安居者波逸提。如是世尊與比丘尼<a class="t" id="t0773b10"></a>結戒。時諸比丘尼。有為佛法僧事。或看病<a class="t" id="t0773b11"></a>事。不及安居疑。佛言。自今已去聽有如是<a class="t" id="t0773b12"></a>因緣後安居。自今已去當如是說戒。若比<a class="t" id="t0773b13"></a>丘尼。不前安居不後安居者波逸提。比丘<a class="t" id="t0773b14"></a>尼義如上。若比丘尼。不前安居者突吉羅。<a class="t" id="t0773b15"></a>不後安居者波逸提。比丘突吉羅。式叉摩那<a class="t" id="t0773b16"></a>沙彌沙彌尼突吉羅。是謂為犯。不犯者。前安<a class="t" id="t0773b17"></a>居。或為佛法僧事。或瞻視病人。受後安居<a class="t" id="t0773b18"></a>不犯。不犯者。最初未制戒。癡狂心亂痛惱<a class="t" id="t0773b19"></a>所纏。<span class="rule-number">六十四</span></p>
<a class="t" id="t0773b20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>