<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pc119">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 119</span>
<span class="mirror-right">波逸提一百十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0754b12"></a>
爾時佛在舍衛國祇樹給孤獨園。時有一比<a class="t" id="t0754b13"></a>丘尼。名婆羅。度他妊娠女人受具足戒<a class="t" id="t0754b14"></a>已。後便生男兒。自抱入村乞食。時諸居士<a class="t" id="t0754b15"></a>見已皆譏嫌言。此比丘尼。不知慚愧犯不<a class="t" id="t0754b16"></a>淨行。外自稱言。我修正法。如是何有正法。<a class="t" id="t0754b17"></a>看此出家人新生兒。時諸比丘尼聞。其中有<a class="t" id="t0754b18"></a>少欲知足行頭陀樂學戒知慚愧者。呵責<a class="t" id="t0754b19"></a>婆羅比丘尼言。汝云何度他妊娠女人。往<a class="t" id="t0754b20"></a>白諸比丘。諸比丘白佛。佛以此因緣集比<a class="t" id="t0754b21"></a>丘僧。呵責婆羅比丘尼言。汝所為非。非威<a class="t" id="t0754b22"></a>儀非沙門法。非淨行非隨順行。所不應<a class="t" id="t0754b23"></a>為。云何度他妊娠女人。以無數方便呵責<a class="t" id="t0754b24"></a>已告諸比丘。此比丘尼多種有漏處最初犯<a class="t" id="t0754b25"></a>戒。自今已去與比丘尼結戒。集十句義乃<a class="t" id="t0754b26"></a>至正法久住。欲說戒者當如是說。若比丘<a class="t" id="t0754b27"></a>尼度他妊娠女人授具足戒者波逸提。如<a class="t" id="t0754b28"></a>是世尊與比丘尼結戒。時諸比丘尼。不知<a class="t" id="t0754b29"></a>妊娠不妊娠。後乃知妊娠。其中或作波<a class="t" id="t0754c01"></a>逸提懺或疑。不知者無犯。自今已去當如<a class="t" id="t0754c02"></a>是說戒。若比丘尼。知女人妊娠。度與授具<a class="t" id="t0754c03"></a>足戒者。波逸提。比丘尼義如上。彼比丘尼。<a class="t" id="t0754c04"></a>若知女人妊娠。度授具足戒。作三羯磨竟<a class="t" id="t0754c05"></a>和上尼波逸提。白二羯磨竟三突吉羅。白一<a class="t" id="t0754c06"></a>羯磨竟二突吉羅。白已一突吉羅。白未竟突<a class="t" id="t0754c07"></a>吉羅。未白前與剃頭著衣與受戒。若集<a class="t" id="t0754c08"></a>眾眾滿。一切突吉羅。比丘突吉羅。是謂為<a class="t" id="t0754c09"></a>犯。不犯者。若不知。若信彼人言。若信可信<a class="t" id="t0754c10"></a>人語。或信父母語。與受具足戒後生兒不<a class="t" id="t0754c11"></a>犯。若生已疑不敢捉抱。佛言若未能離母<a class="t" id="t0754c12"></a>自活。聽一切如母法乳哺長養。後有疑不<a class="t" id="t0754c13"></a>敢與此男兒同室宿。佛言。若未能離母宿<a class="t" id="t0754c14"></a>聽共一處宿無犯。無犯者最初未制戒。癡<a class="t" id="t0754c15"></a>狂心亂痛惱所纏。<span class="rule-number">十九</span></p>
<a class="t" id="t0754c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>