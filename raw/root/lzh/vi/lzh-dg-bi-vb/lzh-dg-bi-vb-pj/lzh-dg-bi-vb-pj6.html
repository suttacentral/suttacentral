<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pj6">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 6</span><span class="mirror-right">波羅夷 六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0716a06"></a>
爾時世尊在舍衛國祇樹給孤獨園。爾時舍<a class="t" id="t0716a07"></a>衛城中有長者。名沙樓鹿樂。顏貌端正。偷<a class="t" id="t0716a08"></a>羅難陀比丘尼亦顏貌端正。鹿樂長者繫心<a class="t" id="t0716a09"></a>偷羅難陀所。偷羅難陀亦繫心鹿樂所。爾時<a class="t" id="t0716a10"></a>偷羅難陀比丘尼欲心。受長者捉手捉衣。共<a class="t" id="t0716a11"></a>入屏處共立共語共行以身相倚共期。爾時<a class="t" id="t0716a12"></a>諸比丘尼聞。其中有少欲知足行頭陀樂<a class="t" id="t0716a13"></a>學戒知慚愧者。嫌責偷羅難陀比丘尼。汝<a class="t" id="t0716a14"></a>云何欲心。受長者捉手捉衣。入屏處共立<a class="t" id="t0716a15"></a>共語共行以身相倚共期。爾時諸比丘尼白<a class="t" id="t0716a16"></a>諸比丘。諸比丘往白世尊。世尊爾時以此因<a class="t" id="t0716a17"></a>緣集諸比丘僧。呵責偷羅難陀。汝所為非。<a class="t" id="t0716a18"></a>非威儀非沙門法非淨行非隨順行。所<a class="t" id="t0716a19"></a>不應為。云何偷羅難陀比丘尼。欲心受此<a class="t" id="t0716a20"></a>長者捉手捉衣乃至共期。爾時世尊。以無數<a class="t" id="t0716a21"></a>方便呵責偷羅難陀已告諸比丘。此偷羅<a class="t" id="t0716a22"></a>難陀多種有漏處最初犯戒。自今已去與比<a class="t" id="t0716a23"></a>丘尼結戒。集十句義乃至正法久住。欲說<a class="t" id="t0716a24"></a>戒者當如是說。若比丘尼染污心。知男子<a class="t" id="t0716a25"></a>染污心。受捉手捉衣。入屏處共立共語共<a class="t" id="t0716a26"></a>行。或身相倚或共期。是比丘尼波羅夷不共<a class="t" id="t0716a27"></a>住。犯此八事故。比丘尼義如上。染污心者<a class="t" id="t0716a28"></a>心有染著。染污心男子亦有染著。捉手者。<a class="t" id="t0716a29"></a>捉手乃至腕捉衣者捉身上衣。入屏處者<a class="t" id="t0716b01"></a>離見聞處也。屏處共立者離見聞處也。共<a class="t" id="t0716b02"></a>語者亦離見聞處。共行者亦離見聞處。身相<a class="t" id="t0716b03"></a>倚者身得相及處。共期者得共行婬處也。<a class="t" id="t0716b04"></a>彼比丘尼染污心。受染污心男子捉手。偷<a class="t" id="t0716b05"></a>羅遮。捉衣偷羅遮。入屏處。屏處共立。屏處<a class="t" id="t0716b06"></a>共語。屏處共行。以為樂。以身相倚。一一偷<a class="t" id="t0716b07"></a>羅遮。於七事中。若不發露懺悔罪未除。若<a class="t" id="t0716b08"></a>犯第八事波羅夷。天子龍子阿修羅子夜叉<a class="t" id="t0716b09"></a>子餓鬼畜生能變形者。犯七事一一突吉羅。<a class="t" id="t0716b10"></a>若犯第八事偷羅遮。畜生不能變形者。犯<a class="t" id="t0716b11"></a>第八事突吉羅。與染污心女人犯第八事<a class="t" id="t0716b12"></a>者突吉羅。比丘隨所犯式叉摩那沙彌沙彌<a class="t" id="t0716b13"></a>尼突吉羅。是謂為犯。不犯者。若有所取與<a class="t" id="t0716b14"></a>時手相觸。或戲笑。或有所救解捉衣。若有<a class="t" id="t0716b15"></a>所施與。若禮拜。若悔過。若受法入屏處共<a class="t" id="t0716b16"></a>住。若有所施與。若禮拜。若悔過。若受法入<a class="t" id="t0716b17"></a>屏處共立。若有所施與。若禮拜。若悔過。<a class="t" id="t0716b18"></a>若受法入屏處共語。若有所施與。若禮拜。<a class="t" id="t0716b19"></a>若懺悔。若受法入屏處共行。若為人打。若<a class="t" id="t0716b20"></a>賊來。若有象來。若惡獸來。若有刺來迴身<a class="t" id="t0716b21"></a>避。若來求教授。若聽法。若受請。若來至寺<a class="t" id="t0716b22"></a>內。若共期不可作惡事處無犯。無犯者。最<a class="t" id="t0716b23"></a>初未制戒。癡狂心亂痛惱所纏。<span class="rule-number">六竟</span></p>
<a class="t" id="t0716b24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>