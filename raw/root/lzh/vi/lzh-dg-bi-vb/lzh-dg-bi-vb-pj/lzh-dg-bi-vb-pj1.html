<!DOCTYPE html>
<html data-prev="lzh-dg-bu-vb-as" data-next="lzh-dg-bi-vb-pj2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pj1">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 1</span><span class="mirror-right">波羅夷 一</span>
</h1>
</div>
<a class="t-juannumber" id="juan-22"></a>
<p class="suttainfo">
<span class="t-juanname">四分律卷第二十二<span class="t-note">（二分一明尼戒法）</span></span><a class="t" id="t0714a03"></a><a class="t" id="t0714a04"></a><br>
<span class="t-byline">姚秦罽賓三藏佛陀耶舍<a class="t" id="t0714a05"></a>共竺佛念等譯</span><a class="t" id="t0714a06"></a><br>
<span class="t-headname">八波羅夷法</span><a class="t" id="t0714a07"></a></p>
<p>
<a class="sc" id="1"></a>
<a class="t-linehead" id="t-linehead0714a07"></a>
◎爾時世尊。在毘舍離獼猴江邊樓閣講堂<a class="t" id="t0714a08"></a>上。時世尊。以此因緣集諸比丘僧。告言。自<a class="t" id="t0714a09"></a>今已去。我與諸比丘尼結戒。集十句義。一<a class="t" id="t0714a10"></a>攝取於僧。二令僧歡喜。三令僧安樂。四令<a class="t" id="t0714a11"></a>未信者信。五已信者令增長。六難調順者令<a class="t" id="t0714a12"></a>調順。七慚愧者得安樂。八斷現在有漏。九<a class="t" id="t0714a13"></a>斷未來有漏。十正法得久住。欲說戒者當<a class="t" id="t0714a14"></a>如是說。若比丘尼。作婬欲犯不淨行。乃至<a class="t" id="t0714a15"></a>共畜生。是比丘尼波羅夷不共住。若比丘尼<a class="t" id="t0714a16"></a>者。名字為比丘尼。相似比丘尼。自稱比丘尼。<a class="t" id="t0714a17"></a>善來比丘尼。乞求比丘尼。著割截衣比丘尼。<a class="t" id="t0714a18"></a>破結使比丘尼。受大戒白四羯磨如法成<a class="t" id="t0714a19"></a>就得處所比丘尼。是中比丘尼。若受大戒<a class="t" id="t0714a20"></a>白四羯磨如法成就得處所。住比丘尼法中。<a class="t" id="t0714a21"></a>是謂比丘尼義。作婬欲犯不淨行乃至共<a class="t" id="t0714a22"></a>畜生者。所可得行婬處者是。波羅夷者。譬<a class="t" id="t0714a23"></a>如人斷頭不可復起。比丘尼亦復如是。犯<a class="t" id="t0714a24"></a>波羅夷已不復成比丘尼。故名波羅夷。云<a class="t" id="t0714a25"></a>何名不共住。有二不共住。一羯磨一說戒。<a class="t" id="t0714a26"></a>彼比丘尼。不得於是二事中住。是故名不<a class="t" id="t0714a27"></a>共住。有三處行婬波羅夷。人非人畜生。於<a class="t" id="t0714a28"></a>此三處共行婬犯波羅夷。復於三種男行<a class="t" id="t0714a29"></a>婬犯波羅夷。人男非人男畜生男。於此三<a class="t" id="t0714b01"></a>處共行婬犯波羅夷。於三種二形行婬犯<a class="t" id="t0714b02"></a>波羅夷。人二形非人二形畜生二形。於此三<a class="t" id="t0714b03"></a>處二形共行婬波羅夷。於三種黃門行婬<a class="t" id="t0714b04"></a>犯波羅夷。人黃門非人黃門畜生黃門。於此<a class="t" id="t0714b05"></a>三處行婬波羅夷。比丘尼有婬心。捉人男<a class="t" id="t0714b06"></a>根。著三處大小便道及口。入者犯。不入者不<a class="t" id="t0714b07"></a>犯。有隔有隔有隔無隔無隔有隔無隔無隔<a class="t" id="t0714b08"></a>波羅夷。非人男畜生男二形男黃門亦如是。<a class="t" id="t0714b09"></a>比丘尼有婬心。捉眠男子及死者身未壞者<a class="t" id="t0714b10"></a>少壞者男根入三處。入者犯。不入不犯。有<a class="t" id="t0714b11"></a>隔有隔有隔無隔無隔有隔無隔無隔波羅夷。<a class="t" id="t0714b12"></a>非人男畜生男二形男黃門亦如上。若比<a class="t" id="t0714b13"></a>丘尼。為賊所捉。將詣人男所。以彼男根<a class="t" id="t0714b14"></a>著三處。初入覺樂入已樂出時樂波羅夷。初<a class="t" id="t0714b15"></a>入樂入已樂出時不樂波羅夷。初入樂入已<a class="t" id="t0714b16"></a>不樂出時樂波羅夷。初入樂入已不樂出<a class="t" id="t0714b17"></a>時不樂波羅夷。初入不樂入已不樂出時<a class="t" id="t0714b18"></a>樂波羅夷。初入不樂入已樂出時不樂<a class="t" id="t0714b19"></a>波羅夷。初入不樂入已樂出時樂波羅夷。<a class="t" id="t0714b20"></a>此是第六句。有隔乃至無隔無隔亦如上。<a class="t" id="t0714b21"></a>非人男畜生男二形男黃門。有隔乃至無隔無<a class="t" id="t0714b22"></a>隔亦如上。若比丘尼為賊所捉。將至眠<a class="t" id="t0714b23"></a>男子所及死者身未壞少壞者所。以彼男根<a class="t" id="t0714b24"></a>著三處。初入樂入已樂乃至初入不樂入<a class="t" id="t0714b25"></a>已不樂出時樂亦如上。有隔有隔乃至無隔<a class="t" id="t0714b26"></a>無隔亦如上。乃至黃門亦如上。有隔有隔乃<a class="t" id="t0714b27"></a>至無隔無隔亦如上。若比丘尼為賊所捉。<a class="t" id="t0714b28"></a>於三處行婬。從初入樂入已樂出時樂。乃<a class="t" id="t0714b29"></a>至初入不樂入已不樂出時樂亦如上。有隔<a class="t" id="t0714c01"></a>有隔乃至無隔無隔亦如上。若比丘尼方便<a class="t" id="t0714c02"></a>欲行不淨。若作者波羅夷。不作者偷蘭遮。<a class="t" id="t0714c03"></a>比丘方便教比丘尼犯婬。作者偷蘭遮。不<a class="t" id="t0714c04"></a>作者突吉羅。比丘尼教比丘尼犯婬。作者<a class="t" id="t0714c05"></a>偷蘭遮。不作者突吉羅。除比丘比丘尼。教<a class="t" id="t0714c06"></a>餘者作不作一切突吉羅。比丘波羅夷。式叉<a class="t" id="t0714c07"></a>摩那沙彌沙彌尼突吉羅滅擯。是謂為犯。不<a class="t" id="t0714c08"></a>犯者。眠無所覺知不受樂一切無欲心不<a class="t" id="t0714c09"></a>犯不犯者。最初未結戒。癡狂心亂痛惱所<a class="t" id="t0714c10"></a>纏。<span class="rule-number">一竟</span></p>
<a class="t" id="t0714c11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>