<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pj7">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 7</span><span class="mirror-right">波羅夷 七</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0716b24"></a>
爾時世尊在舍衛國祇樹給孤獨園。時偷羅<a class="t" id="t0716b25"></a>難陀比丘尼妹。字坻舍難陀。其人犯波羅夷<a class="t" id="t0716b26"></a>法。時偷羅難陀比丘尼。知便作是念。此坻舍<a class="t" id="t0716b27"></a>難陀是我妹。今犯波羅夷法。我正欲向人<a class="t" id="t0716b28"></a>說。懼彼得惡名稱。若彼得惡名稱於我亦<a class="t" id="t0716b29"></a>惡。遂默然不說。彼於異時。坻舍比丘尼。休<a class="t" id="t0716c01"></a>道諸比丘尼見。語偷羅難陀言。見汝妹已捨<a class="t" id="t0716c02"></a>道不。答言。彼所作是非為不是。諸比丘尼<a class="t" id="t0716c03"></a>問。云何所作是。偷羅難陀答言。我先知彼有<a class="t" id="t0716c04"></a>如是如是事。諸比丘尼言。汝若先知。何以<a class="t" id="t0716c05"></a>不向諸比丘尼說。偷羅難陀答言。坻舍是<a class="t" id="t0716c06"></a>我妹。犯波羅夷法即欲向人說。懼得惡名<a class="t" id="t0716c07"></a>稱。若彼得惡名稱於我亦惡。以是故我不<a class="t" id="t0716c08"></a>向人說。爾時諸比丘尼聞。其中有少欲知足<a class="t" id="t0716c09"></a>行頭陀樂學戒知慚愧者。呵責偷羅難<a class="t" id="t0716c10"></a>陀言。汝云何覆藏坻舍重罪。諸比丘尼白<a class="t" id="t0716c11"></a>諸比丘。諸比丘往白世尊。世尊爾時以此因<a class="t" id="t0716c12"></a>緣集諸比丘僧。呵責偷羅難陀比丘尼言。<a class="t" id="t0716c13"></a>汝所為非。非威儀非沙門法非淨行非隨<a class="t" id="t0716c14"></a>順行。所不應為。云何偷羅難陀。汝乃覆藏<a class="t" id="t0716c15"></a>坻舍比丘尼重罪。爾時世尊。以無數方便<a class="t" id="t0716c16"></a>呵責偷羅難陀比丘尼已。告諸比丘。偷羅<a class="t" id="t0716c17"></a>難陀比丘尼。多種有漏處最初犯戒。自今已<a class="t" id="t0716c18"></a>去與比丘尼結戒。集十句義乃至正法久<a class="t" id="t0716c19"></a>住。欲說戒者當如是說。若比丘尼知他犯<a class="t" id="t0716c20"></a>波羅夷。不自舉不白僧不語人。彼於異<a class="t" id="t0716c21"></a>時。彼比丘尼。或休道。若滅擯。若眾僧遮。若<a class="t" id="t0716c22"></a>入外道。後作是言。我先知有如是如是<a class="t" id="t0716c23"></a>罪。是比丘尼波羅夷不共住。覆重罪故。如<a class="t" id="t0716c24"></a>是世尊與比丘尼制戒。或於城內犯波羅<a class="t" id="t0716c25"></a>夷。出至村中。或村中犯波羅夷。來入城內。<a class="t" id="t0716c26"></a>時諸比丘尼。亦不知犯波羅夷不犯。後乃<a class="t" id="t0716c27"></a>知犯波羅夷。或有言犯波羅夷者。或有<a class="t" id="t0716c28"></a>疑者。佛言。不知者無犯。自今已去當如是<a class="t" id="t0716c29"></a>說戒。若比丘尼。知比丘尼犯波羅夷。不自<a class="t" id="t0717a01"></a>發露。不語眾人。不白大眾。若於異時。彼<a class="t" id="t0717a02"></a>比丘尼。或命終。或眾中舉。或休道。或入外<a class="t" id="t0717a03"></a>道眾。後作是言。我先知有如是如是罪。<a class="t" id="t0717a04"></a>是比丘尼波羅夷不共住。覆藏重罪故。比<a class="t" id="t0717a05"></a>丘尼義如上。知者我知犯如是如是罪。<a class="t" id="t0717a06"></a>僧者一羯磨一說戒。大眾者。或四人或過四<a class="t" id="t0717a07"></a>人。休道者出此法外。滅擯者。僧與作白<a class="t" id="t0717a08"></a>四羯磨除去。遮者。眾中斷決罪時遮不聽<a class="t" id="t0717a09"></a>入眾。入外道者。受外道法。重罪者。八波<a class="t" id="t0717a10"></a>羅夷。於八法中犯一一罪。彼比丘尼。知<a class="t" id="t0717a11"></a>是比丘尼犯波羅夷。前食時知後食時說偷<a class="t" id="t0717a12"></a>蘭遮。後食時知初夜說偷蘭遮。初夜知中夜<a class="t" id="t0717a13"></a>說偷蘭遮。中夜知後夜說偷蘭遮。後夜知不<a class="t" id="t0717a14"></a>說至明相出波羅夷。除八波羅夷法。覆餘<a class="t" id="t0717a15"></a>罪不說者。隨所犯自覆重罪偷蘭遮。除<a class="t" id="t0717a16"></a>比丘比丘尼。覆餘人罪突吉羅。比丘波逸<a class="t" id="t0717a17"></a>提。式叉摩那沙彌沙彌尼突吉羅。是謂為犯。<a class="t" id="t0717a18"></a>不犯者。若不知。若向人說。若無人可向說。<a class="t" id="t0717a19"></a>意欲說而未說明相出。若說者。有命難<a class="t" id="t0717a20"></a>有梵行難。不得說不犯。不犯者最初未制<a class="t" id="t0717a21"></a>戒。癡狂心亂痛惱所纏。<span class="rule-number">七竟</span></p>
<a class="t" id="t0717a22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>