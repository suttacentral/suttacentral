<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pj8">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 8</span><span class="mirror-right">波羅夷 八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0717a22"></a>
爾時世尊在拘睒彌瞿師羅園中。時尊者闡<a class="t" id="t0717a23"></a>陀比丘。僧為作舉。如法如律如佛所教。不<a class="t" id="t0717a24"></a>順從不懺悔。僧未與作共住。時有比丘<a class="t" id="t0717a25"></a>尼。名尉次。往返承事闡陀比丘。諸比丘尼<a class="t" id="t0717a26"></a>語言。闡陀比丘。僧為作舉。如法如律如<a class="t" id="t0717a27"></a>佛所教。不順從不懺悔。僧未與作共住。汝<a class="t" id="t0717a28"></a>莫順從。尉次答言。諸大姊。此是我兄。今日<a class="t" id="t0717a29"></a>不供養。更待何時。猶故隨順不止。時諸比<a class="t" id="t0717b01"></a>丘尼聞。其中有少欲知足行頭陀樂學戒<a class="t" id="t0717b02"></a>知慚愧者。嫌責尉次比丘尼言。闡陀比丘。<a class="t" id="t0717b03"></a>僧為作舉。如法如律如佛所教。而不順從<a class="t" id="t0717b04"></a>不懺悔。僧未與作共住。汝今云何故順從<a class="t" id="t0717b05"></a>也。爾時諸比丘尼語諸比丘。諸比丘往白世<a class="t" id="t0717b06"></a>尊。世尊以此因緣集諸比丘僧。呵責尉次<a class="t" id="t0717b07"></a>比丘尼言。汝所為非。非威儀非沙門法非<a class="t" id="t0717b08"></a>淨行非隨順行。所不應為。闡陀比丘。僧為<a class="t" id="t0717b09"></a>作舉。如法如律如佛所教。而不順從不懺<a class="t" id="t0717b10"></a>悔。僧未與作共住。云何故順從。以無數方<a class="t" id="t0717b11"></a>便呵責已。告諸比丘。聽僧與尉次比丘尼<a class="t" id="t0717b12"></a>作呵責白四羯磨。當作如是呵責。尼眾中<a class="t" id="t0717b13"></a>應差堪能人。若上座若次座若誦律若不誦<a class="t" id="t0717b14"></a>律堪能作羯磨者。作如是白。大姊僧聽。是<a class="t" id="t0717b15"></a>尉次比丘尼。知闡陀比丘。僧為作舉。如法<a class="t" id="t0717b16"></a>如律如佛所教。而不順從不懺悔。僧未<a class="t" id="t0717b17"></a>與作共住。而順從闡陀比丘。諸比丘尼語<a class="t" id="t0717b18"></a>言。闡陀比丘。僧為作舉。如法如律如佛所<a class="t" id="t0717b19"></a>教。不順從不懺悔。僧未與作共住。汝莫<a class="t" id="t0717b20"></a>順從。而故順從。若僧時到僧忍聽。僧與尉次<a class="t" id="t0717b21"></a>比丘尼作呵責。捨此事故。大姊。闡陀比丘。<a class="t" id="t0717b22"></a>僧為作舉。如法如律如佛所教。而不順從<a class="t" id="t0717b23"></a>不懺悔。僧未與作共住。汝莫隨順。白如是。<a class="t" id="t0717b24"></a>大姊僧聽。是尉次比丘尼。知闡陀比丘。僧為<a class="t" id="t0717b25"></a>作舉。如法如律如佛所教。不順從不懺<a class="t" id="t0717b26"></a>悔。僧未與作共住。而順從闡陀比丘。諸比<a class="t" id="t0717b27"></a>丘尼語言。闡陀比丘。僧為作舉。如法如律<a class="t" id="t0717b28"></a>如佛所教。不順從不懺悔。僧未與作共<a class="t" id="t0717b29"></a>住。汝莫隨順。而故隨順。僧今與尉次比丘<a class="t" id="t0717c01"></a>尼作呵責。捨此事故。闡陀比丘。僧為作<a class="t" id="t0717c02"></a>舉如法如律如佛所教。不順從不懺悔。<a class="t" id="t0717c03"></a>僧未與作共住。汝莫隨順。誰諸大姊忍。僧<a class="t" id="t0717c04"></a>與尉次比丘尼作呵責。捨此事者默然。誰<a class="t" id="t0717c05"></a>不忍者說。是初羯磨。第二第三亦如是說。<a class="t" id="t0717c06"></a>僧已與尉次比丘尼作呵責。捨此事竟。<a class="t" id="t0717c07"></a>僧忍默然故。是事如是持。當作如是呵責。<a class="t" id="t0717c08"></a>尉次比丘尼。僧與作白四羯磨已。白諸比<a class="t" id="t0717c09"></a>丘。諸比丘往白世尊。世尊言。若有如此比<a class="t" id="t0717c10"></a>丘尼順從為僧所舉比丘者。僧亦應如是<a class="t" id="t0717c11"></a>與作呵責白四羯磨。自今已去與比丘尼<a class="t" id="t0717c12"></a>結戒。集十句義乃至正法久住。欲說戒者<a class="t" id="t0717c13"></a>當如是說。若比丘尼知比丘僧為作舉。如<a class="t" id="t0717c14"></a>法如律如佛所教。不順從不懺悔。僧未與<a class="t" id="t0717c15"></a>作共住而順從。諸比丘尼語言。大姊。此比<a class="t" id="t0717c16"></a>丘。為僧所舉。如法如律如佛所教。不順<a class="t" id="t0717c17"></a>從不懺悔。僧未與作共住。汝莫順從。如是<a class="t" id="t0717c18"></a>比丘尼諫彼比丘尼時。是事堅持不捨。彼<a class="t" id="t0717c19"></a>比丘尼應乃至第二第三諫。令捨此事故。<a class="t" id="t0717c20"></a>若乃至三諫捨者善。若不捨者。是比丘尼波<a class="t" id="t0717c21"></a>羅夷。不共住犯隨舉。比丘尼義如上僧者<a class="t" id="t0717c22"></a>如上舉者。為僧所舉。白四羯磨是也。法者。<a class="t" id="t0717c23"></a>如法如律如佛所教。不順從者。不順治<a class="t" id="t0717c24"></a>罪法。不懺悔者所犯罪未懺悔清淨。僧未與<a class="t" id="t0717c25"></a>作共住者。僧未與解罪羯磨。隨順者有二<a class="t" id="t0717c26"></a>種。一法二衣食。法隨順者。教增戒增心增<a class="t" id="t0717c27"></a>慧教語學問誦經。衣食者。與飲食衣服床<a class="t" id="t0717c28"></a>臥具病瘦醫藥。若比丘尼知比丘為僧所<a class="t" id="t0717c29"></a>舉。如法如律如佛所教。不隨順不懺悔。<a class="t" id="t0718a01"></a>僧未與作共住而隨順。諸比丘尼語言。此<a class="t" id="t0718a02"></a>比丘。僧與作舉。如法如律如佛所教。不順<a class="t" id="t0718a03"></a>從不懺悔。僧未與作共住。汝莫隨順。可<a class="t" id="t0718a04"></a>捨此事。莫為僧所舉更犯重罪。若隨語者<a class="t" id="t0718a05"></a>善。不隨語者。當作白。白已當復語言。妹<a class="t" id="t0718a06"></a>當知。我白已。餘有羯磨在。汝捨此事。莫<a class="t" id="t0718a07"></a>為僧所舉更犯重罪。若隨語者善。不隨語<a class="t" id="t0718a08"></a>者。當作初羯磨。作初羯磨已當語言。妹我<a class="t" id="t0718a09"></a>已與汝作白初羯磨竟。餘有二羯磨在。汝<a class="t" id="t0718a10"></a>可捨此事莫為僧所舉更犯重罪。若隨<a class="t" id="t0718a11"></a>語者善。不隨語者。當作第二羯磨。作第<a class="t" id="t0718a12"></a>二羯磨已。當復語言。妹知不。我已作白二<a class="t" id="t0718a13"></a>羯磨竟。餘有一羯磨在。汝捨此事。莫為<a class="t" id="t0718a14"></a>僧所舉更犯重罪。若隨語者善。不隨語<a class="t" id="t0718a15"></a>者。作第三羯磨竟波羅夷。白二羯磨竟捨<a class="t" id="t0718a16"></a>者三偷蘭遮。白一羯磨竟捨者二偷蘭遮。白<a class="t" id="t0718a17"></a>竟捨者一偷蘭遮。若作白未竟捨者突吉羅。<a class="t" id="t0718a18"></a>若未白前隨順所舉比丘者一切突吉羅。若<a class="t" id="t0718a19"></a>僧為隨舉比丘尼作呵責時。有比丘教言。<a class="t" id="t0718a20"></a>汝莫捨。若僧與作呵責偷蘭遮。若不呵責<a class="t" id="t0718a21"></a>突吉羅。若比丘尼語言。莫捨。若僧與呵責<a class="t" id="t0718a22"></a>偷蘭遮。若不呵責突吉羅。除比丘比丘尼。<a class="t" id="t0718a23"></a>餘人教莫捨。呵責不呵責一切突吉羅。比丘<a class="t" id="t0718a24"></a>突吉羅。式叉摩那沙彌沙彌尼突吉羅。是謂<a class="t" id="t0718a25"></a>為犯。不犯者初諫時捨。非法別眾。非法和合<a class="t" id="t0718a26"></a>眾。法別眾。似法別眾。似法和合眾。異法異<a class="t" id="t0718a27"></a>毘尼異佛所教。一切未作呵責前不犯。<a class="t" id="t0718a28"></a>不犯者最初未制戒。癡狂心亂痛惱所纏<a class="t" id="t0718a29"></a>。<span class="rule-number">八竟</span>◎</p>
<a class="t" id="t0718b01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>