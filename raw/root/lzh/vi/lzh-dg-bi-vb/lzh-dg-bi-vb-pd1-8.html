<!DOCTYPE html>
<html data-prev="lzh-dg-bi-vb-pc178" data-next="lzh-dg-kd1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-pd">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">8 pāṭidesanīya</span>
<span class="mirror-right">八波羅提提舍尼法</span> </h1>
</div>
<p>
<a class="sc" id="1"></a>
<a class="t-linehead" id="t-linehead0778a08"></a>
爾時婆伽婆。在舍衛國祇樹給孤獨園。爾<a class="t" id="t0778a09"></a>時六群比丘尼乞酥而食。時諸居士見皆<a class="t" id="t0778a10"></a>共譏嫌言。此比丘尼。不知慚愧乞求無厭。<a class="t" id="t0778a11"></a>外自稱言。我知正法。如是有何正法。乞<a class="t" id="t0778a12"></a>酥而食。如賊女婬女無異。時諸比丘尼聞。<a class="t" id="t0778a13"></a>中有少欲知足行頭陀樂學戒知慚愧者。<a class="t" id="t0778a14"></a>呵責六群比丘尼言。汝云何乞酥而食耶。<a class="t" id="t0778a15"></a>呵責已即白諸比丘。諸比丘往白世尊。世尊<a class="t" id="t0778a16"></a>以此因緣集比丘僧。呵責六群比丘尼言。<a class="t" id="t0778a17"></a>汝所為非。非威儀非沙門法非淨行非隨<a class="t" id="t0778a18"></a>順行。所不應為。云何比丘尼乞酥而食<a class="t" id="t0778a19"></a>耶。以無數方便呵責已告諸比丘。此比丘<a class="t" id="t0778a20"></a>尼多種有漏處最初犯戒。自今已去與比丘<a class="t" id="t0778a21"></a>尼結戒。集十句義乃至正法久住。欲說戒<a class="t" id="t0778a22"></a>者當如是說。若比丘尼乞酥而食。犯應<a class="t" id="t0778a23"></a>懺可呵法。應向餘比丘尼說言。大姊。我犯<a class="t" id="t0778a24"></a>可呵法所不應為。今向大姊悔過。是法<a class="t" id="t0778a25"></a>名悔過法。如是世尊與比丘尼結戒。彼有<a class="t" id="t0778a26"></a>疑。不敢為病者乞。自身病亦不敢乞。他為<a class="t" id="t0778a27"></a>乞復不敢食。佛言。自今已去聽自病乞為<a class="t" id="t0778a28"></a>病者乞他為乞得食。自今已去當如是結<a class="t" id="t0778a29"></a>戒。若比丘尼。不病乞酥食者。犯應懺悔可<a class="t" id="t0778b01"></a>呵法。應向餘比丘尼說言。大姊。我犯可呵<a class="t" id="t0778b02"></a>法所不應為。我今向大姊懺悔。是名悔過<a class="t" id="t0778b03"></a>法。比丘尼義如上。彼比丘尼。無病而乞酥<a class="t" id="t0778b04"></a>食。一咽一波羅提提舍尼。比丘突吉羅。式叉<a class="t" id="t0778b05"></a>摩那沙彌沙彌尼突吉羅。是謂為犯。不犯者。<a class="t" id="t0778b06"></a>為己病乞。為病者乞。或為他他為己。或<a class="t" id="t0778b07"></a>不乞而自得無犯。無犯者。最初未制戒。癡<a class="t" id="t0778b08"></a>狂心亂痛惱所纏。<span class="rule-number">一</span></p>
<a class="t" id="t0778b09"></a>
<p>
<a class="t-linehead" id="t-linehead0778b09"></a>
乞油若蜜若黑石蜜若乳若酪若魚若肉如<a class="t" id="t0778b10"></a>乞酥無異。</p>
<a class="t" id="t0778b11"></a>
<p>
<a class="sc" id="2"></a>
<a class="t-linehead" id="t-linehead0778b11"></a>
<span class="t-note">（上四戒比丘式叉摩那沙彌沙彌尼突吉羅。下四戒比丘波逸提式叉摩那沙彌沙彌尼突吉羅。下眾學戒與大僧戒<a class="t" id="t0778b12"></a>無異故不出耳）</span>。</p>
<a class="t" id="t0778b13"></a>
<p class="endsutta">
<span class="t-juanname">四分律卷第三十</span></p>
<a class="t" id="t0779a03"></a><a class="t" id="t0779a04"></a>
<a class="t" id="t0779a01"></a><a class="t" id="t0779a02"></a><a class="t" id="t0779a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>