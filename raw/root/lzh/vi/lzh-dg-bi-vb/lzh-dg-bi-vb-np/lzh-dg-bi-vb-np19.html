<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np19">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 19</span>
<span class="mirror-right">尼薩耆波逸提十九</span> </h1>
</div>
<a class="t-juannumber" id="juan-24"></a>
<p class="suttainfo">
<span class="t-juanname">四分律卷第二十四<span class="t-note">（二分之三明尼戒法）</span><a class="t" id="t0728b25"></a><a class="t" id="t0728b26"></a></span><br>
<span class="t-byline">姚秦罽賓三藏佛陀耶舍<a class="t" id="t0728b27"></a>共竺佛念等譯</span><a class="t" id="t0728b28"></a><br>
<span class="t-headname">三十捨墮法二</span><a class="t" id="t0728b29"></a></p>
<p>
<a class="sc" id="1"></a>
<a class="t-linehead" id="t-linehead0728b29"></a>
◎佛在舍衛國祇樹給孤獨園。時偷羅難陀<a class="t" id="t0728c01"></a>比丘尼有檀越。晨朝著衣持<span class="gaiji">鉢
<!--gaiji,缽,1[金*本],2&#x9262;,3-->
</span>詣其家語<a class="t" id="t0728c02"></a>言。我須酥。彼言可爾。即買與之。既買酥<a class="t" id="t0728c03"></a>與。而言。我不須酥須油。彼言可得。彼即<a class="t" id="t0728c04"></a>往賣酥家語言。我不須酥須油。其人報言。<a class="t" id="t0728c05"></a>當作買酥法取汝酥。當作賣油法與汝油。<a class="t" id="t0728c06"></a>彼檀越即譏嫌言。比丘尼無有厭足不知<a class="t" id="t0728c07"></a>慚愧。外自稱言。我知正法。求酥索油求油<a class="t" id="t0728c08"></a>索酥。如是何有正法。若須酥直應索酥。<a class="t" id="t0728c09"></a>須油便應索油。若須餘物便應索餘物。<a class="t" id="t0728c10"></a>時諸比丘尼聞。其中有少欲知足行頭陀。<a class="t" id="t0728c11"></a>樂學戒知慚愧者。呵責偷羅難陀比丘尼<a class="t" id="t0728c12"></a>言。云何索酥求油索油求酥。時諸比丘尼<a class="t" id="t0728c13"></a>白諸比丘。諸比丘往白世尊。世尊爾時以<a class="t" id="t0728c14"></a>此因緣集比丘僧。呵責偷羅難陀比丘尼<a class="t" id="t0728c15"></a>言。汝所為非。非威儀非沙門法非淨行非<a class="t" id="t0728c16"></a>隨順行。所不應為。汝云何求酥索油求油<a class="t" id="t0728c17"></a>索酥。時世尊以無數方便呵責偷羅難陀<a class="t" id="t0728c18"></a>比丘尼已告諸比丘。此偷羅難陀比丘尼。多<a class="t" id="t0728c19"></a>種有漏處最初犯戒。自今已去與比丘尼結<a class="t" id="t0728c20"></a>戒。集十句義乃至正法久住。欲說戒者當<a class="t" id="t0728c21"></a>如是說。若比丘尼欲索是。更索彼者尼薩<a class="t" id="t0728c22"></a>耆波逸提。比丘尼義如上。欲索是更索彼<a class="t" id="t0728c23"></a>者。求酥已更求油。索油已更索酥。若求餘<a class="t" id="t0728c24"></a>物亦如是。若比丘尼欲索是。更索彼者尼<a class="t" id="t0728c25"></a>薩耆波逸提。此尼薩耆應捨與尼僧。若眾多<a class="t" id="t0728c26"></a>人若一人。不得別眾捨。若捨不成捨突吉<a class="t" id="t0728c27"></a>羅。若欲捨時。應往僧中偏露右肩脫革<a class="t" id="t0728c28"></a>屣禮僧足已右膝著地合掌作如是言。大<a class="t" id="t0728c29"></a>姊僧聽。我某甲比丘尼索是更索彼犯捨<a class="t" id="t0729a01"></a>墮。今捨與僧。捨已應懺悔。前受懺人白已<a class="t" id="t0729a02"></a>然後受懺。作如是白。大姊僧聽。此某甲比<a class="t" id="t0729a03"></a>丘尼索是更索彼犯捨墮。今捨與僧。若僧<a class="t" id="t0729a04"></a>時到僧忍聽。我受某甲比丘尼懺。白如是。<a class="t" id="t0729a05"></a>應如是白已受彼懺。語彼言自責汝心。答<a class="t" id="t0729a06"></a>言爾。比丘尼僧。即應還彼比丘尼捨物。白<a class="t" id="t0729a07"></a>二羯磨應如是與僧中應差堪能羯磨者。<a class="t" id="t0729a08"></a>如上當如是白。大姊僧聽。此某甲比丘尼<a class="t" id="t0729a09"></a>索是更索彼犯捨墮。今捨與僧。若僧時到<a class="t" id="t0729a10"></a>僧忍聽。持此捨物還某甲比丘尼。白如是。<a class="t" id="t0729a11"></a>大姊僧聽。此某甲比丘尼索是更索彼犯<a class="t" id="t0729a12"></a>捨墮。今捨與僧。僧持此捨物還某甲比丘<a class="t" id="t0729a13"></a>尼。誰諸大姊忍。僧還某甲比丘尼捨物者默<a class="t" id="t0729a14"></a>然。誰不忍者說。僧已忍。還某甲比丘尼捨<a class="t" id="t0729a15"></a>物竟。僧忍默然故。是事如是持。捨物竟不<a class="t" id="t0729a16"></a>還者突吉羅。若還時有人教言莫還者突<a class="t" id="t0729a17"></a>吉羅。若不還轉作淨施。若遣與人。若故壞。<a class="t" id="t0729a18"></a>若燒。若作非物。若數數用。一切突吉羅。比<a class="t" id="t0729a19"></a>丘突吉羅。式叉摩那沙彌沙彌尼突吉羅。是<a class="t" id="t0729a20"></a>謂為犯。不犯者。若須酥索酥。若須油索油。<a class="t" id="t0729a21"></a>若須餘物便索餘物。若從親里索。從出家<a class="t" id="t0729a22"></a>人索。若為彼彼為己索。若不求而得不犯。<a class="t" id="t0729a23"></a>不犯者。最初未制戒。癡狂心亂痛惱所纏。<span class="rule-number">十九<a class="t" id="t0729a24"></a>竟</span></p>
<a class="t" id="t0729a25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>