<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np25">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 25</span>
<span class="mirror-right">尼薩耆波逸提二十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0731c23"></a>
爾時婆伽婆。在舍衛國祇樹給孤獨園。時六<a class="t" id="t0731c24"></a>群比丘尼。多畜好色器。不好者留置。彼畜<a class="t" id="t0731c25"></a>如是多器。不洗治料理狼藉在地。時有眾<a class="t" id="t0731c26"></a>多居士。詣諸寺觀看。見已譏嫌言。此六群<a class="t" id="t0731c27"></a>比丘尼。受取無厭不知慚愧。外自稱言。我<a class="t" id="t0731c28"></a>知正法。如是何有正法。多畜器狼藉在地。<a class="t" id="t0731c29"></a>如瓦肆無異諸比丘尼。聞其中有少欲知<a class="t" id="t0732a01"></a>足行頭陀樂學戒知慚愧者。呵責六群比<a class="t" id="t0732a02"></a>丘尼。云何汝等多畜器狼藉在地。時諸比丘<a class="t" id="t0732a03"></a>尼往白諸比丘。諸比丘往白世尊。世尊爾時<a class="t" id="t0732a04"></a>以此因緣集比丘僧。呵責六群比丘尼。汝<a class="t" id="t0732a05"></a>等所為非。非威儀非沙門法非淨行非隨<a class="t" id="t0732a06"></a>順行。所不應為。云何六群比丘尼。多畜器<a class="t" id="t0732a07"></a>狼藉在地。時世尊以無數方便呵責六群<a class="t" id="t0732a08"></a>比丘尼已告諸比丘。此六群比丘尼。多種有<a class="t" id="t0732a09"></a>漏處最初犯戒。自今已去與比丘尼結戒。<a class="t" id="t0732a10"></a>集十句義乃至正法久住。欲說戒者當如<a class="t" id="t0732a11"></a>是說。若比丘尼多畜好色器者。尼薩耆波<a class="t" id="t0732a12"></a>逸提。比丘尼義如上。彼比丘尼。即日得器<a class="t" id="t0732a13"></a>應即日受。可須用者十六枚。餘者。當淨施<a class="t" id="t0732a14"></a>若遣與人。十六者。大釜釜蓋大<span class="gaiji">瓫
<!--gaiji,盆,1[分/瓦],2&#x74EB;,3-->
</span>及杓小釜<a class="t" id="t0732a15"></a>釜蓋小<span class="gaiji">瓫
<!--gaiji,盆,1[分/瓦],2&#x74EB;,3-->
</span>分杓水瓶瓶蓋<span class="gaiji">瓫 <!--gaiji,盆,1[分/瓦],2&#x74EB;,3-->
</span>及杓洗瓶瓶蓋<a class="t" id="t0732a16"></a><span class="gaiji">瓫
<!--gaiji,盆,1[分/瓦],2&#x74EB;,3-->
</span>及杓。若比丘尼畜多器者。尼薩耆波逸<a class="t" id="t0732a17"></a>提。此尼薩耆。應捨捨與僧如上。捨竟懺<a class="t" id="t0732a18"></a>悔如上法。僧即應還彼捨器。白二羯磨還<a class="t" id="t0732a19"></a>如上。若僧不還。乃至數數用。一切突吉羅<a class="t" id="t0732a20"></a>如上。比丘突吉羅。式叉摩那沙彌沙彌尼突<a class="t" id="t0732a21"></a>吉羅。是謂為犯不犯者。即日得器當受十<a class="t" id="t0732a22"></a>六枚。餘者。當淨施若遣與人。若作奪想若<a class="t" id="t0732a23"></a>失想若破想若漂想。不作淨不遣與人不<a class="t" id="t0732a24"></a>犯。若奪器若失器若破器若漂器。若取自用。<a class="t" id="t0732a25"></a>若他與器用。若彼所寄器比丘尼命終。若休<a class="t" id="t0732a26"></a>道若遠行。若賊將去。若惡獸難。若水漂。不<a class="t" id="t0732a27"></a>作淨不遣與人不犯。不犯者。最初未制<a class="t" id="t0732a28"></a>戒。癡狂心亂痛惱所纏。<span class="rule-number">二十五竟</span></p>
<a class="t" id="t0732a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>