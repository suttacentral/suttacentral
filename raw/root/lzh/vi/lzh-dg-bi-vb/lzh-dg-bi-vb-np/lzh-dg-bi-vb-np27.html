<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bi-vb-np27">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 27</span>
<span class="mirror-right">尼薩耆波逸提二十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0732c17"></a>
爾時婆伽婆。在舍衛國祇樹給孤獨園。時六<a class="t" id="t0732c18"></a>群比丘尼以非時衣受作時衣。諸比丘尼見<a class="t" id="t0732c19"></a>語言。世尊許比丘尼畜五衣。此衣是誰衣。<a class="t" id="t0732c20"></a>答言是我等時衣。即語言妹今是時非時。時<a class="t" id="t0732c21"></a>諸比丘尼聞。其中有少欲知足行頭陀樂<a class="t" id="t0732c22"></a>學戒知慚愧者。嫌責六群比丘尼。云何汝<a class="t" id="t0732c23"></a>等。以非時衣受作時衣。諸比丘尼白諸比<a class="t" id="t0732c24"></a>丘。諸比丘往白世尊。世尊爾時以此因緣<a class="t" id="t0732c25"></a>集比丘僧。呵責六群比丘尼。汝所為非。非<a class="t" id="t0732c26"></a>威儀非沙門法非淨行非隨順行所不<a class="t" id="t0732c27"></a>應為。云何六群比丘尼。以非時衣受作時<a class="t" id="t0732c28"></a>衣。時世尊以無數方便呵責六群比丘尼<a class="t" id="t0732c29"></a>已告諸比丘。此六群比丘尼多種有漏處最<a class="t" id="t0733a01"></a>初犯戒。自今已去與比丘尼結戒。集十句<a class="t" id="t0733a02"></a>義乃至正法久住。欲說戒者當如是說。若<a class="t" id="t0733a03"></a>比丘尼。以非時衣受作時衣者。尼薩耆波<a class="t" id="t0733a04"></a>逸提。比丘尼義如上。時者安居竟。無迦絺<a class="t" id="t0733a05"></a>那衣一月有迦絺那衣五月。非時者。除此<a class="t" id="t0733a06"></a>於餘時得長衣是。衣者。有十種衣如上。<a class="t" id="t0733a07"></a>若比丘尼。以此非時衣受作時衣者。尼薩<a class="t" id="t0733a08"></a>耆波逸提。此尼薩耆應捨與僧如上。捨竟<a class="t" id="t0733a09"></a>懺悔如上。僧即應還彼所捨衣。白二羯磨<a class="t" id="t0733a10"></a>還如上。若不還受作五衣乃至數數著一<a class="t" id="t0733a11"></a>切突吉羅如上。比丘突吉羅。式叉摩那沙彌<a class="t" id="t0733a12"></a>沙彌尼突吉羅。是謂為犯。不犯者。非時衣受<a class="t" id="t0733a13"></a>作非時衣。時衣受作時衣不犯。不犯者最<a class="t" id="t0733a14"></a>初未制戒。癡狂心亂痛惱所纏。<span class="rule-number">二十七竟</span></p>
<a class="t" id="t0733a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>