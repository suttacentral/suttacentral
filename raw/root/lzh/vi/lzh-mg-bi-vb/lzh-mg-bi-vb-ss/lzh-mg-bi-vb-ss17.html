<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-ss17">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 17</span>
<span class="mirror-right">僧伽婆尸沙十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0522c09"></a>
佛住舍衛城。爾時有二比丘尼。一名真檀。是
<a class="t" id="t0522c10"></a>
釋家女。二名<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅。身習近住。口習近住。身
<a class="t" id="t0522c11"></a>
口習近住。迭相覆過。身習近者。共床眠共
<a class="t" id="t0522c12"></a>
床坐同器食。迭互著衣共出共入。口習近
<a class="t" id="t0522c13"></a>
者。染污心語迭相覆罪。此犯彼覆彼犯此
<a class="t" id="t0522c14"></a>
覆。身口習近者。二事俱。比丘尼諫言。阿梨
<a class="t" id="t0522c15"></a>
耶。莫身習近住口習近住。莫身口習近住。莫
<a class="t" id="t0522c16"></a>
迭相覆過。何以故。不生善法。一諫二諫三
<a class="t" id="t0522c17"></a>
諫不止。諸比丘尼語大愛道。大愛道即以是
<a class="t" id="t0522c18"></a>
因緣往白世尊。佛言。呼是比丘尼來。來已
<a class="t" id="t0522c19"></a>
佛問言。汝實爾不。答言實爾。佛言。此是惡
<a class="t" id="t0522c20"></a>
事。汝云何身口習近住迭相覆過。此非法非
<a class="t" id="t0522c21"></a>
律非如佛教。不可以是長養善法。佛告大愛
<a class="t" id="t0522c22"></a>
道。依止舍衛城住比丘尼皆悉令集。乃至已
<a class="t" id="t0522c23"></a>
聞者當重聞。若二比丘尼習近住迭相覆過。
<a class="t" id="t0522c24"></a>
諸比丘尼應諫是比丘尼言。阿梨耶。莫習近
<a class="t" id="t0522c25"></a>
住迭相覆過。習近住不生善法。是比丘
<a class="t" id="t0522c26"></a>
尼。諸比丘尼諫時。堅持不捨。應第二第三
<a class="t" id="t0522c27"></a>
諫。捨是事善。若不捨是法乃至三諫。僧伽婆
<a class="t" id="t0522c28"></a>
尸沙。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>