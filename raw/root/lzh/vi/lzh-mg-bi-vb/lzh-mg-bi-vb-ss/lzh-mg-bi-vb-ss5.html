<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-ss5">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 5</span>
<span class="mirror-right">僧伽婆尸沙五</span> </h1>
</div>
<p>
<a class="sc" id="1"></a>
佛
<a class="t" id="t0518a21"></a>
住舍衛城。爾時賴吒比丘尼妹。嫁適異村得
<a class="t" id="t0518a22"></a>
病。遣信喚賴吒言。及我未死早來看我。可
<a class="t" id="t0518a23"></a>
得相見。即便往看。未得至間而妹命終。到
<a class="t" id="t0518a24"></a>
已其妹婿語賴吒言。汝妹命過。誰當料理家
<a class="t" id="t0518a25"></a>
內看視兒子。唯願賴吒。為我料理以代妹處。
<a class="t" id="t0518a26"></a>
比丘尼便作是念。此人出是惡聲。或能強見
<a class="t" id="t0518a27"></a>
侵掠。即懷怖懼佯如出外。便還舍衛城語諸
<a class="t" id="t0518a28"></a>
比丘尼言。異哉其當壞我梵行。諸比丘尼
<a class="t" id="t0518a29"></a>
問言。以何事故。便具說上事。諸比丘尼聞已
<a class="t" id="t0518b01"></a>
語大愛道。大愛道即以是事具白世尊。佛
<a class="t" id="t0518b02"></a>
言。喚是比丘尼來。來已問言。汝實爾不。答
<a class="t" id="t0518b03"></a>
言實爾世尊。佛言。汝云何道路獨行從今日
<a class="t" id="t0518b04"></a>
後不聽獨行。復次諸比丘尼道路行。有一年
<a class="t" id="t0518b05"></a>
少比丘尼。下道便利。在後諸賈客來見比丘
<a class="t" id="t0518b06"></a>
尼端正。即便遮問。汝年少端正正應受欲。何
<a class="t" id="t0518b07"></a>
以出家請說其故。比丘尼言。我出家何用
<a class="t" id="t0518b08"></a>
問為。復言不爾。會當有意語我。答亦如初。
<a class="t" id="t0518b09"></a>
如是戲弄已須臾放去。到聚落已心生疑悔
<a class="t" id="t0518b10"></a>
語大愛道。大愛道即以是事具白世尊。佛言。
<a class="t" id="t0518b11"></a>
不欲無罪。復次諸比丘尼共道行。有比丘尼
<a class="t" id="t0518b12"></a>
病不及伴。獨在後來已心生。疑悔語大愛道。
<a class="t" id="t0518b13"></a>
大愛道即以是事具白世尊。佛言。病無罪。佛
<a class="t" id="t0518b14"></a>
語大愛道。依止舍衛城比丘尼皆悉令集。乃
<a class="t" id="t0518b15"></a>
至已聞者當重聞。若比丘尼無比丘尼伴行。
<a class="t" id="t0518b16"></a>
不得出聚落界。除餘時。餘時者不欲病。是名
<a class="t" id="t0518b17"></a>
餘時。是法初罪僧伽婆尸沙。比丘尼者如上
<a class="t" id="t0518b18"></a>
說。無比丘尼伴者。獨一人道行如上廣說。除
<a class="t" id="t0518b19"></a>
餘時者。不欲病世尊說無罪。僧伽婆尸沙者
<a class="t" id="t0518b20"></a>
如上說。若比丘尼著道行時未出界無罪。若
<a class="t" id="t0518b21"></a>
到聚落城邑界時當相去在申手內。若相離
<a class="t" id="t0518b22"></a>
申手外。一足過偷蘭遮。二足過僧伽婆尸沙。
<a class="t" id="t0518b23"></a>
一人界中間住偷蘭遮。如是餘人過偷蘭遮。
<a class="t" id="t0518b24"></a>
是故世尊說。</p>
<a class="t" id="t0518b25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>