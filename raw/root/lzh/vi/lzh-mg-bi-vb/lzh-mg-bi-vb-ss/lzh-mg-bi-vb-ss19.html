<!DOCTYPE html>
<html data-prev="lzh-mg-bi-vb-ss18" data-next="lzh-mg-bi-vb-np1-10">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-ss19">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 19</span>
<span class="mirror-right">僧伽婆尸沙十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0523c03"></a>
佛住迦維羅衛尼拘律樹釋氏精舍。時釋種
<a class="t" id="t0523c04"></a>
女母子出家。母在外道中出家。語女言。我
<a class="t" id="t0523c05"></a>
今母子如何生離。汝可來此共住。其女白言。
<a class="t" id="t0523c06"></a>
我不得無故而來。當待有所因而來。於是女
<a class="t" id="t0523c07"></a>
還與比丘尼共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>瞋言。我今捨佛捨法捨僧。
<a class="t" id="t0523c08"></a>
捨說捨共住共食捨經論。我非比丘尼非釋
<a class="t" id="t0523c09"></a>
種。諸外道亦有勝法修梵行處。我用是沙門
<a class="t" id="t0523c10"></a>
尼釋種為。我當於彼而修梵行。諸比丘尼諫
<a class="t" id="t0523c11"></a>
是比丘尼言。阿梨耶。莫捨佛捨法捨僧。乃至
<a class="t" id="t0523c12"></a>
莫捨釋種。捨佛者不善。乃至捨釋種者不善。
<a class="t" id="t0523c13"></a>
一諫不止。二諫乃至三諫亦不止。諸比丘尼
<a class="t" id="t0523c14"></a>
語大愛道。大愛道即以是事具白世尊。佛言。
<a class="t" id="t0523c15"></a>
汝去先屏處三諫多人中三諫僧中三諫令捨
<a class="t" id="t0523c16"></a>
此事。屏處諫者。屏處應問言。汝實瞋恚言
<a class="t" id="t0523c17"></a>
我捨戒我捨佛。乃至用沙門尼釋種為。當於
<a class="t" id="t0523c18"></a>
餘勝處修梵行耶。答言實爾。屏處應諫。汝
<a class="t" id="t0523c19"></a>
莫捨戒捨佛。捨法捨僧。乃至捨沙門尼釋種。
<a class="t" id="t0523c20"></a>
捨佛者不善。乃至捨沙門尼釋種不善。我今
<a class="t" id="t0523c21"></a>
慈心。欲利益汝故諫汝。一諫已過二諫在。
<a class="t" id="t0523c22"></a>
捨是事不。答言不捨。第二第三亦如是。多人
<a class="t" id="t0523c23"></a>
中三諫亦爾。若不捨者。僧中應作求聽羯磨。
<a class="t" id="t0523c24"></a>
問如屏處中說。猶故不止。諸比丘尼以是因
<a class="t" id="t0523c25"></a>
緣往白世尊。佛言。呼比丘尼來。來已佛
<a class="t" id="t0523c26"></a>
具問上事。汝實爾不。答言實爾。佛言。此是惡
<a class="t" id="t0523c27"></a>
事乃至非法非律不如佛教。不可以是長養
<a class="t" id="t0523c28"></a>
善法。佛告大愛道。依止迦維羅衛住比丘尼
<a class="t" id="t0523c29"></a>
皆悉令集。乃至已聞者當重聞。若比丘尼瞋
<a class="t" id="t0524a01"></a>
恚欲捨戒作是言。我捨佛捨法捨僧。捨說捨
<a class="t" id="t0524a02"></a>
共住捨共食捨經論。捨沙門尼釋種。用是
<a class="t" id="t0524a03"></a>
沙門尼釋種為。餘更有勝處。我於彼中修梵
<a class="t" id="t0524a04"></a>
行。諸比丘尼應諫是比丘尼言。阿梨耶。莫瞋
<a class="t" id="t0524a05"></a>
恚捨戒作是言。我捨佛乃至捨沙門尼釋種。
<a class="t" id="t0524a06"></a>
捨佛者不善諸比丘尼如是諫時。故堅持不
<a class="t" id="t0524a07"></a>
捨應第二第三諫。捨是事好。若不捨是法乃
<a class="t" id="t0524a08"></a>
至三諫。僧伽婆尸沙。比丘尼者。如釋種女
<a class="t" id="t0524a09"></a>
欲捨戒捨佛乃至捨沙門尼。諸比丘尼者。若
<a class="t" id="t0524a10"></a>
僧多人及一人。三諫者。屏處三諫多人中三
<a class="t" id="t0524a11"></a>
諫僧中三諫捨者善。若不捨者是法乃至三
<a class="t" id="t0524a12"></a>
諫。僧伽婆尸沙。僧伽婆尸沙者如上說。屏
<a class="t" id="t0524a13"></a>
處諫時捨者善。若不捨者諫諫越比尼罪。多
<a class="t" id="t0524a14"></a>
人中亦爾。僧中初諫越比尼。諫竟偷蘭遮。
<a class="t" id="t0524a15"></a>
第二初諫亦越比尼。諫竟偷蘭遮。第三初
<a class="t" id="t0524a16"></a>
諫偷蘭遮。諫竟僧伽婆尸沙。僧伽婆尸沙
<a class="t" id="t0524a17"></a>
罪起已屏處多人中僧中成一重罪。作僧伽
<a class="t" id="t0524a18"></a>
婆尸沙治。若中間止隨止處治。是故世尊說。
<a class="t" id="t0524a19"></a>
阿梨耶僧聽已說十九僧伽婆尸沙法。十二
<a class="t" id="t0524a20"></a>
是初罪。七乃至三諫。若比丘尼犯一一罪。半
<a class="t" id="t0524a21"></a>
月二部眾中行摩那埵。次到阿浮呵那。二十
<a class="t" id="t0524a22"></a>
僧二部眾中應出罪稱可眾人意。二十人
<a class="t" id="t0524a23"></a>
中若少一人。此比丘尼不名出罪。諸比丘
<a class="t" id="t0524a24"></a>
比丘尼應呵責。是名時。是中清淨不。第二第
<a class="t" id="t0524a25"></a>
三亦問。是中清淨不。是中清淨默然故。是事
<a class="t" id="t0524a26"></a>
如是持。</p>
<a class="t" id="t0524a27"></a>
<blockquote class="gatha">
<p>
<a class="sc" id="2"></a>
使行二無根　　相言獨行宿
<a class="t" id="t0524a28"></a>
<br>
不聽犯罪女　　渡河并自捨
<a class="t" id="t0524a29"></a>
<br>
受漏心人施　　勸彼令取施
<a class="t" id="t0524b01"></a>
<br>
十二是初罪　　破僧并相助
<a class="t" id="t0524b02"></a>
<br>
瞋恚而謗僧　　戾語習近住
<a class="t" id="t0524b03"></a>
<br>
勸住瞋還戒　　第二篇說竟</p>
</blockquote>
<a class="t" id="t0524b04"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>