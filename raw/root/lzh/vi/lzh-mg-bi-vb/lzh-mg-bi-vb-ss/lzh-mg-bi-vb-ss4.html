<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-ss4">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 4</span>
<span class="mirror-right">僧伽婆尸沙四</span> </h1>
</div>
<p>
<a class="sc" id="1"></a>
佛住舍衛城。比丘尼僧
<a class="t" id="t0517c13"></a>
伽藍。外道尼住處。中隔牆崩。爾時偷蘭難陀
<a class="t" id="t0517c14"></a>
比丘尼語。外道尼言。汝當補治。汝等無羞人
<a class="t" id="t0517c15"></a>
徒眾來往裸形出入。我此眾善好有慚羞。見
<a class="t" id="t0517c16"></a>
汝等結使增長。彼答言。今是雨時不可得作。
<a class="t" id="t0517c17"></a>
須雨時過當作。比丘尼言。今當駛作不得待
<a class="t" id="t0517c18"></a>
後。彼言。我不能作。比丘尼瞋言。短壽。噉酒糟
<a class="t" id="t0517c19"></a>
驢。汝敢不作。無慚無愧邪見不信。汝速治
<a class="t" id="t0517c20"></a>
去。外道尼罵言。眾多人子大腹沙門尼。汝便
<a class="t" id="t0517c21"></a>
殺我。終不與汝作。比丘尼即往斷事官所。具
<a class="t" id="t0517c22"></a>
說上事。長壽為我<span class="gaiji">勅<!--gaiji,敕,1[束*力],2&#x52C5;,3-->
</span>彼作隔牆。時斷事官信
<a class="t" id="t0517c23"></a>
於佛法。即錄外道尼來。來已語言。弊惡短壽
<a class="t" id="t0517c24"></a>
噉酒糟驢邪見外道。何不作牆隔。汝等無羞
<a class="t" id="t0517c25"></a>
裸形出入。是阿梨耶梵行人。設見汝等增長
<a class="t" id="t0517c26"></a>
結使。汝急作去。若不作者當加汝罪。外道
<a class="t" id="t0517c27"></a>
尼即作。晝成已夜雨便壞。如是夏三月作不
<a class="t" id="t0517c28"></a>
能使成。於是外道嫌責語諸優婆塞言。看汝
<a class="t" id="t0517c29"></a>
福田。倚恃官力驅我泥作三月。諸優婆塞婦
<a class="t" id="t0518a01"></a>
女聞已語比丘尼。比丘尼聞已向大愛道說。
<a class="t" id="t0518a02"></a>
大愛道即以是事具白世尊。佛言。喚比丘尼
<a class="t" id="t0518a03"></a>
來。來已佛問。偷蘭難陀汝實爾不。答言實
<a class="t" id="t0518a04"></a>
爾。佛言。此是惡事。汝云何共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>相言。此非法
<a class="t" id="t0518a05"></a>
非律不如佛教不可以是長養善法。佛告大
<a class="t" id="t0518a06"></a>
愛道。依止舍衛城住比丘尼。皆悉令集。以十
<a class="t" id="t0518a07"></a>
利故與諸比丘尼制戒。乃至已聞者當重聞。
<a class="t" id="t0518a08"></a>
若比丘尼諍訟相言。若俗人若出家人晝日
<a class="t" id="t0518a09"></a>
須臾。乃至與園民沙彌共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>相言。是法初罪
<a class="t" id="t0518a10"></a>
僧伽婆尸沙。比丘尼者如上說。諍訟者口諍
<a class="t" id="t0518a11"></a>
訟。俗人者在家人。出家者。外道出家乃
<a class="t" id="t0518a12"></a>
至闍致羅。晝日者。齊日沒。須臾者。乃至須臾
<a class="t" id="t0518a13"></a>
頃。下至沙彌園民。初罪者。不待三諫。僧伽
<a class="t" id="t0518a14"></a>
者。謂八波羅夷婆尸沙者。是罪有餘僧應羯
<a class="t" id="t0518a15"></a>
磨治故。說僧伽婆尸沙。復次是事僧中發露
<a class="t" id="t0518a16"></a>
悔過故。亦名僧伽婆尸沙。若比丘尼至王家
<a class="t" id="t0518a17"></a>
斷事官所相言者。僧伽婆尸沙。道說偷蘭
<a class="t" id="t0518a18"></a>
遮。若至優婆塞家信心家道說越比尼罪。心
<a class="t" id="t0518a19"></a>
嫌者越比尼心悔。若比丘尼至王家相言越
<a class="t" id="t0518a20"></a>
比尼罪。嫌說者越比尼心悔。是故世尊說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>