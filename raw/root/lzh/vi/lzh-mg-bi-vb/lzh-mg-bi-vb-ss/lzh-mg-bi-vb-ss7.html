<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-ss7">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Saṅghādisesa 7</span>
<span class="mirror-right">僧伽婆尸沙七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0519b02"></a>
佛住舍衛城。王舍城中有長者名曰須提那。
<a class="t" id="t0519b03"></a>
有婦年少端正。其夫無常。婦不樂男子。叔
<a class="t" id="t0519b04"></a>
欲攝取。即語餘婦人言。我不樂男子。而叔欲
<a class="t" id="t0519b05"></a>
取我為婦。女人語言。汝欲得離不。答言。我欲
<a class="t" id="t0519b06"></a>
離。即語言。汝往舍衛城。就迦梨比丘尼所。
<a class="t" id="t0519b07"></a>
當度汝出家。此婦人似如出行。便詣舍衛城
<a class="t" id="t0519b08"></a>
問人言。何者是比丘尼僧伽藍。即示處。入已
<a class="t" id="t0519b09"></a>
問言。何者是迦梨比丘尼房。即示房處入
<a class="t" id="t0519b10"></a>
已問言。阿梨耶是迦梨非。答言是。為何
<a class="t" id="t0519b11"></a>
故問。答言。我欲出家。即度出家受具足。其
<a class="t" id="t0519b12"></a>
叔於後求不知處。有人語言。舍衛城迦梨
<a class="t" id="t0519b13"></a>
比丘尼已度出家。便往舍衛城問人言。何者
<a class="t" id="t0519b14"></a>
是比丘尼僧伽藍。即示處。入已問言。何者
<a class="t" id="t0519b15"></a>
是迦梨比丘尼房。即示處。入已問言。阿梨
<a class="t" id="t0519b16"></a>
耶是迦梨耶。答言是。何故問。便言。我不放
<a class="t" id="t0519b17"></a>
婦。何故度我婦出家。尼言長壽。汝何處來。答
<a class="t" id="t0519b18"></a>
言。王舍城來。比丘尼罵言。短壽物汝是賊。王
<a class="t" id="t0519b19"></a>
舍城人恒來喜作細作。伺國長短。即語弟子。
<a class="t" id="t0519b20"></a>
取我僧伽梨來。繫此短壽閉著獄中。其人即
<a class="t" id="t0519b21"></a>
恐便作是念。此人眼目可畏。或能必爾。眼並
<a class="t" id="t0519b22"></a>
眄之漸漸<span class="gaiji">却<!--gaiji,卻,1[去*ㄗ],2&#x5374;,3-->
</span>行。出外已瞋恚言。此比丘尼
<a class="t" id="t0519b23"></a>
盜度我婦。反欲繫我。諸比丘尼聞已語大愛
<a class="t" id="t0519b24"></a>
道。大愛道即以是事往白世尊。佛言。呼比丘
<a class="t" id="t0519b25"></a>
尼來。來已佛問。汝實爾不。答言實爾。佛告
<a class="t" id="t0519b26"></a>
迦梨。此是惡事。汝云何主不聽而度人。從
<a class="t" id="t0519b27"></a>
今日不聽主不放而度。即語大愛道。依
<a class="t" id="t0519b28"></a>
止舍衛城比丘尼皆悉令集。乃至已聞者當
<a class="t" id="t0519b29"></a>
重聞。若比丘尼其主不聽而度。是法初罪僧
<a class="t" id="t0519c01"></a>
伽婆尸沙。比丘尼者如上說。不聽者。未嫁女。
<a class="t" id="t0519c02"></a>
當問父母。已出嫁當問婿姑妐及叔。不聽
<a class="t" id="t0519c03"></a>
者度出家受具足者。僧伽婆尸沙。僧伽婆尸
<a class="t" id="t0519c04"></a>
沙者如上說。是法初罪。若比丘尼主不聽而
<a class="t" id="t0519c05"></a>
度者越比尼罪。與學戒者偷蘭遮。受具足者
<a class="t" id="t0519c06"></a>
僧伽婆尸沙。是故世尊說。</p>
<a class="t" id="t0519c07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>