<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-np17">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 17</span>
<span class="mirror-right">尼薩耆波夜提十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0525c24"></a>
佛住舍衛城爾時有比丘尼。有垢污僧迦梨。
<a class="t" id="t0525c25"></a>
擿已於日中曬。風起吹去。諸比丘尼語大愛
<a class="t" id="t0525c26"></a>
道。大愛道即以是事往白世尊。佛言。呼是比
<a class="t" id="t0525c27"></a>
丘尼來。來已佛問言。汝實爾不。答言實爾
<a class="t" id="t0525c28"></a>
世尊。佛言。汝云何擿故僧伽梨已。不自縫不
<a class="t" id="t0525c29"></a>
使人縫。從今日後。不聽擿衣浣。復次爾時
<a class="t" id="t0526a01"></a>
有釋種女摩羅女。本是樂人。浣僧伽梨僧伽
<a class="t" id="t0526a02"></a>
梨厚重難浣。語大愛道。大愛道往白世尊。佛
<a class="t" id="t0526a03"></a>
言。從今日後。聽至五六日。佛告大愛道瞿曇
<a class="t" id="t0526a04"></a>
彌。依止舍衛城住比丘尼皆悉令集。乃至已
<a class="t" id="t0526a05"></a>
聞者當重聞。若比丘尼故僧伽梨若自擿若
<a class="t" id="t0526a06"></a>
使人擿。過五六日不自縫不使人縫。除病尼
<a class="t" id="t0526a07"></a>
薩耆波夜提。比丘尼者如上說。故僧伽梨者。
<a class="t" id="t0526a08"></a>
欲浣若自擿若使人擿五六日者。限齊六日。
<a class="t" id="t0526a09"></a>
不還自縫不使人縫尼薩耆波夜提。尼薩耆
<a class="t" id="t0526a10"></a>
波夜提者如上說。若比丘尼浣故僧伽梨。若
<a class="t" id="t0526a11"></a>
輕而薄者不聽擿。若厚而重者聽擿擿已
<a class="t" id="t0526a12"></a>
當浣浣已應舒置箔上。若席上以石鎮四角。
<a class="t" id="t0526a13"></a>
乾竟當喚共行弟子依止弟子。同和上阿
<a class="t" id="t0526a14"></a>
闍梨諸知識比丘尼速疾共成。若老病無人
<a class="t" id="t0526a15"></a>
佐者無罪。是故世尊說。</p>
<a class="t" id="t0526a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>