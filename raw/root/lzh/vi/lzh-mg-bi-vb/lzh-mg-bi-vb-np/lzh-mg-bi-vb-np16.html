<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-np16">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 16</span>
<span class="mirror-right">尼薩耆波夜提十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0525c04"></a>
佛住舍衛城。爾時偷蘭難陀比丘尼僧伽梨
<a class="t" id="t0525c05"></a>
破。不浣染補治。擲棄牆下作是言。若欲取者
<a class="t" id="t0525c06"></a>
便取。時樹提比丘尼著破衣。餘比丘尼言。阿
<a class="t" id="t0525c07"></a>
梨耶。可取持此衣浣染補治受用。即取補治
<a class="t" id="t0525c08"></a>
浣染而著。偷蘭難陀比丘尼言。還我衣來。語
<a class="t" id="t0525c09"></a>
諸比丘尼言。異事試看。是衣物都不得放地
<a class="t" id="t0525c10"></a>
須臾捨去。汝屋中得滿未。即奪取僧伽梨。諸
<a class="t" id="t0525c11"></a>
比丘尼語大愛道。大愛道即以是事往白世
<a class="t" id="t0525c12"></a>
尊。佛言。呼是比丘尼來。來已佛問言。汝實
<a class="t" id="t0525c13"></a>
爾不。答言實爾世尊。佛言。此是惡事。乃至佛
<a class="t" id="t0525c14"></a>
告大愛道瞿曇彌。依止舍衛城住比丘尼皆
<a class="t" id="t0525c15"></a>
悉令集。乃至已聞者當重聞。若比丘尼於住
<a class="t" id="t0525c16"></a>
止處。棄故僧伽梨唱言。有欲取者取。後還奪
<a class="t" id="t0525c17"></a>
者尼薩耆波夜提。比丘尼者如上說。住處者
<a class="t" id="t0525c18"></a>
精舍內。棄者放捨在地。人取已後還奪者尼
<a class="t" id="t0525c19"></a>
薩耆波夜提。尼薩耆波夜提者如上說。若比
<a class="t" id="t0525c20"></a>
丘尼棄物已。有人取用不得還奪。若無人取
<a class="t" id="t0525c21"></a>
後須用而取者無罪。若比丘精舍內。棄衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0525c22"></a>
革屣及餘小小物。人取已後還奪者越比尼
<a class="t" id="t0525c23"></a>
罪。若無人取後還取者無罪。是故世尊說。</p>
<a class="t" id="t0525c24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>