<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-np19">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Nissaggiya Pācittiya 19</span>
<span class="mirror-right">尼薩耆波夜提十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0526b06"></a>
佛住毘舍離。爾時有北方商人。持貴價好欽
<a class="t" id="t0526b07"></a>
婆羅而行賣之。人問此索幾許。答言百千。時
<a class="t" id="t0526b08"></a>
國王王子大臣及餘大商人主皆嫌貴不買。
<a class="t" id="t0526b09"></a>
在店上愁憂而坐。人問言。汝何故而有愁
<a class="t" id="t0526b10"></a>
色。答言。我賣此欽婆羅。大有價直輸稅亦
<a class="t" id="t0526b11"></a>
多。而今賣不可售。是以不樂。人言。汝欲令售
<a class="t" id="t0526b12"></a>
不。答言欲令售。即語。汝可持詣跋陀羅沙門
<a class="t" id="t0526b13"></a>
尼所。彼當買之。即持往問人言。何者是比丘
<a class="t" id="t0526b14"></a>
尼精舍。人示處已。問言。何者是跋陀羅比丘
<a class="t" id="t0526b15"></a>
尼房。人示處已。問言。何者是跋陀羅跋陀
<a class="t" id="t0526b16"></a>
羅比丘尼。答言。何故問耶。答言。欲買是欽婆
<a class="t" id="t0526b17"></a>
羅不。問言。索幾許。答言百千。亦不與高下。
<a class="t" id="t0526b18"></a>
即語弟子言。汝去語婆路醯肆上。取百千與
<a class="t" id="t0526b19"></a>
之。有人問言。汝賣欽婆羅售未。答言已售。問
<a class="t" id="t0526b20"></a>
言誰取。答言沙門尼跋陀羅。其人即嫌言。出
<a class="t" id="t0526b21"></a>
家人有此愛好之欲。諸比丘尼聞已語大愛
<a class="t" id="t0526b22"></a>
道。大愛道即以是事往白世尊。佛言。喚是
<a class="t" id="t0526b23"></a>
比丘尼來。來已佛問。汝實爾不。答言實爾。佛
<a class="t" id="t0526b24"></a>
告比丘尼。汝不為後世人作軌則耶。從今日
<a class="t" id="t0526b25"></a>
後。不聽出四羯利沙槃買重衣。佛告大愛
<a class="t" id="t0526b26"></a>
道瞿曇彌。依止比舍離城住比丘尼皆悉令
<a class="t" id="t0526b27"></a>
集。乃至已聞者當重聞。若比丘尼過四羯利
<a class="t" id="t0526b28"></a>
沙槃市重衣尼薩耆波夜提。比丘尼者如上
<a class="t" id="t0526b29"></a>
說。四羯利沙槃者四四十九故錢。重衣者
<a class="t" id="t0526c01"></a>
欽婆羅衣。市者知取也。若過十九故錢取者
<a class="t" id="t0526c02"></a>
尼薩耆波夜提。尼薩耆波夜提者如上說。若
<a class="t" id="t0526c03"></a>
比丘尼不得過十九故錢市重衣若不乞自
<a class="t" id="t0526c04"></a>
與雖貴價無罪。比丘尼有限比丘無限。雖貴
<a class="t" id="t0526c05"></a>
價知取受用無罪。是故世尊說。</p>
<a class="t" id="t0526c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>