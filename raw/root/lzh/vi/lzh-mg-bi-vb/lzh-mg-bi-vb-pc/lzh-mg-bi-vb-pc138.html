<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc138">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 138</span>
<span class="mirror-right">波夜提百三十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0543a02"></a>
佛住舍衛城。爾時有比丘尼。不先看牆外。
<a class="t" id="t0543a03"></a>
擲棄大小便。時有婆羅門。新洗浴著新淨衣
<a class="t" id="t0543a04"></a>
巷中行。正墮頭上。婆羅門瞋罵言。眾多人子
<a class="t" id="t0543a05"></a>
沙門尼。污我如是。諸比丘尼往白佛。乃至答
<a class="t" id="t0543a06"></a>
言。實爾世尊。佛言。此是惡事。汝云何不審諦
<a class="t" id="t0543a07"></a>
觀而棄不淨。從今已後不聽。乃至已聞者當
<a class="t" id="t0543a08"></a>
重聞。若比丘尼。隔牆不觀擲棄不淨波夜提。
<a class="t" id="t0543a09"></a>
隔牆者。隔籬牆。擲不淨者。大小便洟唾糞
<a class="t" id="t0543a10"></a>
掃及洗手足水髮指甲。不觀者。不先看而
<a class="t" id="t0543a11"></a>
擲。若欲擲棄物時當先諦視。若多人行者。
<a class="t" id="t0543a12"></a>
當待斷乃擲。若行人希者。當彈指乃擲。若不
<a class="t" id="t0543a13"></a>
視不彈指而擲者波夜提若比丘不視而擲者
<a class="t" id="t0543a14"></a>
越比尼罪。是故世尊說。</p>
<a class="t" id="t0543a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>