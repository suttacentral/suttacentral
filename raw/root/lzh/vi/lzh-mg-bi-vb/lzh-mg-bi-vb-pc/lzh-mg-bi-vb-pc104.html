<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc104">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 104</span>
<span class="mirror-right">波夜提百四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0536b09"></a>
佛住舍衛城。爾時比丘尼多畜弟子不教誡。
<a class="t" id="t0536b10"></a>
如天牛天羊。淨不具足。威儀不具足。不知承
<a class="t" id="t0536b11"></a>
事和上阿闍梨。不知承事長老比丘尼。不知
<a class="t" id="t0536b12"></a>
入聚落法阿練若法。不知著衣持<span class="gaiji">鉢<!--gaiji,缽,1[金*本],2&#x9262;,3-->
</span>法。比丘
<a class="t" id="t0536b13"></a>
尼語大愛道。大愛道即以是事往白世尊。佛
<a class="t" id="t0536b14"></a>
言。呼是比丘尼來。來已佛問。汝實爾不。答
<a class="t" id="t0536b15"></a>
言。實爾。世尊。佛言。此是惡事。汝云何度人
<a class="t" id="t0536b16"></a>
而不教誡。從今已後。應二年教誡。佛告大
<a class="t" id="t0536b17"></a>
愛道瞿曇彌。依止舍衛城住比丘尼皆悉令
<a class="t" id="t0536b18"></a>
集。乃至已聞者當重聞。若比丘尼與弟子受
<a class="t" id="t0536b19"></a>
具足已。應二年教誡。若不教者波夜提。比
<a class="t" id="t0536b20"></a>
丘尼者如上說。弟子者共住弟子。二年者二
<a class="t" id="t0536b21"></a>
雨時。教誡者若阿毘曇。若毘尼。阿毘曇者九
<a class="t" id="t0536b22"></a>
部修多羅。毘尼者波羅提木叉廣略。威儀應
<a class="t" id="t0536b23"></a>
教。非威儀應遮。若不教誡者波夜提。若弟
<a class="t" id="t0536b24"></a>
子不可教不欲學者應驅出。若比丘共住弟
<a class="t" id="t0536b25"></a>
子不教<span class="gaiji">勅<!--gaiji,敕,1[束*力],2&#x52C5;,3-->
</span>越毘尼罪。是故世尊說。</p>
<a class="t" id="t0536b26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>