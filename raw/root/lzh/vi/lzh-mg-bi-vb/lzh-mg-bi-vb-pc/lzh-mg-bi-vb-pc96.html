<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc96">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 96</span>
<span class="mirror-right">波夜提九十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0534b03"></a>
佛住舍衛城。爾時比丘尼度十歲十二歲童
<a class="t" id="t0534b04"></a>
女出家與受具足。時女軟弱不堪苦事。淨不
<a class="t" id="t0534b05"></a>
具足。威儀不具足。不知奉事和上尼阿闍梨
<a class="t" id="t0534b06"></a>
尼。不知入聚落。不知阿練若。不知入眾。不知
<a class="t" id="t0534b07"></a>
著衣持<span class="gaiji">鉢<!--gaiji,缽,1[金*本],2&#x9262;,3-->
</span>。諸比丘尼語大愛道。大愛道乃至
<a class="t" id="t0534b08"></a>
佛言。呼是比丘尼來。來已問言。汝實爾不。答
<a class="t" id="t0534b09"></a>
言實爾。佛言。從今日後。不聽不滿二十童
<a class="t" id="t0534b10"></a>
女與受具足。佛告大愛道瞿曇彌。依止舍衛
<a class="t" id="t0534b11"></a>
城住比丘尼皆悉令集。乃至已聞者當重聞。
<a class="t" id="t0534b12"></a>
若比丘尼與減二十雨童女受具足者波夜
<a class="t" id="t0534b13"></a>
提。比丘尼者如上說。減二十雨者減二十
<a class="t" id="t0534b14"></a>
年。是名減二十雨。童女減二十雨滿二十年。
<a class="t" id="t0534b15"></a>
亦名減二十雨。童女減二十雨出二十年。亦
<a class="t" id="t0534b16"></a>
名減二十雨。冬時生通數冬二十未經自恣。
<a class="t" id="t0534b17"></a>
是名減二十雨。童女春時生亦爾。前安居時
<a class="t" id="t0534b18"></a>
生數前安居二十未經自恣。後安居時生數
<a class="t" id="t0534b19"></a>
後安居二十未經自恣。是亦名減二十雨。童
<a class="t" id="t0534b20"></a>
女若減二十雨。童女一切作減二十想與受
<a class="t" id="t0534b21"></a>
具足。一切波夜提罪。此人不名受具足。若減
<a class="t" id="t0534b22"></a>
二十雨。半減想半滿想。與受具足。減想者波
<a class="t" id="t0534b23"></a>
夜提。滿想者無罪。此人名受具足。減二十雨
<a class="t" id="t0534b24"></a>
童女。一切滿想與受具足。一切無罪。是人名
<a class="t" id="t0534b25"></a>
受具足。滿二十雨減二十年。是名滿二十雨。
<a class="t" id="t0534b26"></a>
童女滿二十雨滿二十年。滿二十雨過二十
<a class="t" id="t0534b27"></a>
年。是名滿二十雨。童女冬時生經安居自恣
<a class="t" id="t0534b28"></a>
已滿二十與受具足。春時亦如是。前安居生
<a class="t" id="t0534b29"></a>
經前安居竟自恣已。後安居生後安居竟自
<a class="t" id="t0534c01"></a>
恣已。滿二十雨童女。半減想半滿想。減想
<a class="t" id="t0534c02"></a>
者越比尼罪。滿想者無罪。此人名受具足。滿
<a class="t" id="t0534c03"></a>
二十雨童女。一切謂不滿想與受具足。一切
<a class="t" id="t0534c04"></a>
越比尼罪。此人不名受具足。一切滿想一
<a class="t" id="t0534c05"></a>
切無罪。此人名善受具足。童女者未壞梵
<a class="t" id="t0534c06"></a>
行與受具足者波夜提。若童女欲於如來法
<a class="t" id="t0534c07"></a>
中受具足者。應問汝何時生。若不知者應看
<a class="t" id="t0534c08"></a>
生年板。若無者當問父母親里若復不知當
<a class="t" id="t0534c09"></a>
問何王時大豐時大儉時。若復不知者不可
<a class="t" id="t0534c10"></a>
相形。若是樂人家女。年小而形大。當相其手
<a class="t" id="t0534c11"></a>
足骨節。是故世尊說。</p>
<a class="t" id="t0534c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>