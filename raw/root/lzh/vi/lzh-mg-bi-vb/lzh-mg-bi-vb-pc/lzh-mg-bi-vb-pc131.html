<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc131">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 131</span>
<span class="mirror-right">波夜提百三十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0541b08"></a>
佛住王舍城。爾時比丘尼僧集欲作布薩羯
<a class="t" id="t0541b09"></a>
磨。時樹提比丘尼不來。僧遣信喚言。阿梨
<a class="t" id="t0541b10"></a>
耶。比丘尼僧集欲作布薩可來。樹提言。世尊
<a class="t" id="t0541b11"></a>
制戒。世間清淨者得布薩。我即清淨不能去。
<a class="t" id="t0541b12"></a>
大愛道以是因緣具白世尊。乃至答言。實
<a class="t" id="t0541b13"></a>
爾。佛言。此是惡事。乃至汝不恭敬布薩。誰當
<a class="t" id="t0541b14"></a>
恭敬。乃至已聞者當重聞。若比丘尼半月清
<a class="t" id="t0541b15"></a>
淨布薩。不恭敬者波夜提。清淨布薩者十
<a class="t" id="t0541b16"></a>
四日十五日。不病比丘尼不來恭敬布薩者
<a class="t" id="t0541b17"></a>
波夜提。病者老羸病服藥刺頭出血服酥。應
<a class="t" id="t0541b18"></a>
與清淨欲。若不病不來。設病不與清淨欲波
<a class="t" id="t0541b19"></a>
夜提。若比丘尼不來布薩。病不與清淨欲波
<a class="t" id="t0541b20"></a>
夜提。若比丘不來布薩。病不與欲越毘尼罪。
<a class="t" id="t0541b21"></a>
是故世尊說。</p>
<a class="t" id="t0541b22"></a>
<blockquote class="gatha">
<p>
申手內無燈　　伎樂主不滅
<a class="t" id="t0541b23"></a>
<br>
香油比丘尼　　沙彌尼學戒
<a class="t" id="t0541b24"></a>
<br>
女婦不布薩　　十三跋渠竟</p>
</blockquote>
<a class="t" id="t0541b25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>