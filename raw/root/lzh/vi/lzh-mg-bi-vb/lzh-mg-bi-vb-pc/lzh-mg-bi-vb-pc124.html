<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc124">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 124</span>
<span class="mirror-right">波夜提百二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0540b20"></a>
佛住王舍城。爾時六群比丘尼先到作伎樂
<a class="t" id="t0540b21"></a>
處。占顧坐處伎兒戲時高聲大笑。眾人效
<a class="t" id="t0540b22"></a>
笑。人笑時便復默然似如坐禪人。笑適止。還
<a class="t" id="t0540b23"></a>
復拍手大笑。於是眾人捨伎兒而觀比丘尼。
<a class="t" id="t0540b24"></a>
時伎兒不得雇直。瞋恚嫌責。坐是沙門尼。
<a class="t" id="t0540b25"></a>
令我失雇直。諸比丘尼語大愛道。乃至答
<a class="t" id="t0540b26"></a>
言。實爾佛言。此是惡事。汝云何觀伎樂。從今
<a class="t" id="t0540b27"></a>
已後。不聽觀伎樂。乃至已聞者當重聞。若比
<a class="t" id="t0540b28"></a>
丘尼觀伎樂行波夜提。比丘尼者如上說。伎
<a class="t" id="t0540b29"></a>
樂者舞伎歌伎鐃盤打鼓如是一切。下至四
<a class="t" id="t0540c01"></a>
人共戲。觀看者波夜提。波夜提者如上說。不
<a class="t" id="t0540c02"></a>
得觀伎樂。若比丘尼乞食值王王夫人。若天
<a class="t" id="t0540c03"></a>
像出有伎樂者遇見無罪。若下處就高作意
<a class="t" id="t0540c04"></a>
闚望逐看波夜提若檀越欲供養佛。作眾伎
<a class="t" id="t0540c05"></a>
樂研香結鬘。語比丘尼言阿梨耶。佐我安施
<a class="t" id="t0540c06"></a>
供養具。爾時得助作。若於彼間聞樂。有欲著
<a class="t" id="t0540c07"></a>
心者當捨去。若比丘觀伎樂者越毘尼罪。是
<a class="t" id="t0540c08"></a>
故世尊說。</p>
<a class="t" id="t0540c09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>