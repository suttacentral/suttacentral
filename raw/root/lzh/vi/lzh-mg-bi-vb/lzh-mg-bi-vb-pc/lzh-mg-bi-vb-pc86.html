<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc86">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 86</span>
<span class="mirror-right">波夜提八十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0531c18"></a>
佛住舍衛城。爾時迦梨比丘尼度梨車第
<a class="t" id="t0531c19"></a>
三生女出家與俗人外道習近住。諸比丘尼
<a class="t" id="t0531c20"></a>
語大愛道。大愛道即以是事具白世尊。佛
<a class="t" id="t0531c21"></a>
言。呼比丘尼來。來已佛問比丘尼。汝實爾不。
<a class="t" id="t0531c22"></a>
答言。實爾。世尊。佛言。此是惡事。從今日後。
<a class="t" id="t0531c23"></a>
不聽習近住。佛告大愛道瞿曇彌。依止舍衛
<a class="t" id="t0531c24"></a>
城比丘尼皆悉令集。乃至已聞者當重聞。若
<a class="t" id="t0531c25"></a>
比丘尼與俗人外道習近住。若竟日若須臾。
<a class="t" id="t0531c26"></a>
下至園民沙彌波夜提。比丘尼者如上說。俗
<a class="t" id="t0531c27"></a>
人者在家人。外道者出家外道。晝日者齊日
<a class="t" id="t0531c28"></a>
沒。乃至須臾者須臾間。習近住者身習近住。
<a class="t" id="t0531c29"></a>
口習近住。身口習近住。下至園民沙彌者
<a class="t" id="t0532a01"></a>
波夜提。波夜提者如上說。若比丘尼習近住
<a class="t" id="t0532a02"></a>
者波夜提。若比丘尼習近住展轉相樂住者。
<a class="t" id="t0532a03"></a>
和上尼阿闍梨尼應離別送著異方。若比丘
<a class="t" id="t0532a04"></a>
習近住者越比尼罪。是故世尊說。</p>
<a class="t" id="t0532a05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>