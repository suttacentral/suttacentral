<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc90">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 90</span>
<span class="mirror-right">波夜提九十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0532c06"></a>
佛住舍衛城。爾時偷蘭難陀比丘尼。時到著
<a class="t" id="t0532c07"></a>
衣持<span class="gaiji">鉢<!--gaiji,缽,1[金*本],2&#x9262;,3-->
</span>。詣大家門前立。有比丘來乞食。作如
<a class="t" id="t0532c08"></a>
是言。上尊眾可入此家。為尊者作食。與食已
<a class="t" id="t0532c09"></a>
然後自食。若比丘尼來復言。阿梨耶入去。檀
<a class="t" id="t0532c10"></a>
越為汝作食。施食已然後自食。或語言餘家
<a class="t" id="t0532c11"></a>
亦有食。何必共在此。如是一切外道乞食皆
<a class="t" id="t0532c12"></a>
如是慳嫉心護他家。諸比丘尼聞已語大愛
<a class="t" id="t0532c13"></a>
道。乃至答言。實爾世尊。佛言。此是惡事。汝
<a class="t" id="t0532c14"></a>
云何慳嫉心護他家。從今日已後不聽。佛告
<a class="t" id="t0532c15"></a>
大愛道。依止舍衛城住比丘尼皆悉令集乃至
<a class="t" id="t0532c16"></a>
已聞者當重聞。若比丘尼慳嫉心護他家者
<a class="t" id="t0532c17"></a>
波夜提。比丘尼者如上說。家者四種姓家。慳
<a class="t" id="t0532c18"></a>
嫉心者如偷蘭難陀比丘尼。波夜提者如上
<a class="t" id="t0532c19"></a>
說。比丘尼不得慳嫉心護他家。若比丘比丘
<a class="t" id="t0532c20"></a>
尼問者當語實。若外道問時若恐染著外道
<a class="t" id="t0532c21"></a>
邪見而呵責者無罪。若比丘慳嫉心惜他
<a class="t" id="t0532c22"></a>
家者越毘尼罪。是故世尊說。</p>
<a class="t" id="t0532c23"></a>
<blockquote class="gatha">
<p>
手與食醫師　　授方佐俗作
<a class="t" id="t0532c24"></a>
<br>
不語入習近　　自<span class="gaiji">呪<!--gaiji,咒,1[口*兄],2&#x546A;,3-->
</span>自打啼
<a class="t" id="t0532c25"></a>
<br>
呵責護他家　　第九跋渠竟</p>
</blockquote>
<a class="t" id="t0532c26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>