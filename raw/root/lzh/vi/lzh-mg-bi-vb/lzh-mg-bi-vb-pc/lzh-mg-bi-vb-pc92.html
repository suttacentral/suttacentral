<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc92">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 92</span>
<span class="mirror-right">波夜提九十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0533a20"></a>
佛住舍衛城。爾時比丘尼一歲二歲三歲便
<a class="t" id="t0533a21"></a>
畜弟子。不知教誡。如天羊天牛而自放恣。
<a class="t" id="t0533a22"></a>
淨戒不具足。威儀不具足。不知恭奉和上尼
<a class="t" id="t0533a23"></a>
阿闍梨。不知供奉長老比丘尼。不知入聚
<a class="t" id="t0533a24"></a>
落法阿練若法。不知入僧中法。不知著衣
<a class="t" id="t0533a25"></a>
持<span class="gaiji">鉢<!--gaiji,缽,1[金*本],2&#x9262;,3-->
</span>。諸比丘尼以是因緣往白世尊。佛言。
<a class="t" id="t0533a26"></a>
呼是比丘尼來。來已問言。汝實爾不。答言
<a class="t" id="t0533a27"></a>
實爾。佛言。從今已後。不聽減十二雨畜弟子。
<a class="t" id="t0533a28"></a>
佛告大愛道瞿曇彌。依止舍衛城比丘尼皆
<a class="t" id="t0533a29"></a>
悉令集。乃至已聞者當重聞。若比丘尼減十
<a class="t" id="t0533b01"></a>
二雨畜弟子者波夜提。比丘尼者如上說。減
<a class="t" id="t0533b02"></a>
十二雨者減十二年。是名減十二雨。比丘
<a class="t" id="t0533b03"></a>
尼減十二雨滿十二年。亦名減十二雨。比丘
<a class="t" id="t0533b04"></a>
尼減十二雨過十二年。亦名減十二雨。比丘
<a class="t" id="t0533b05"></a>
尼冬時受具足。數冬為十二未經自恣。是名
<a class="t" id="t0533b06"></a>
減十二雨。若春時受具足。數春為十二。未
<a class="t" id="t0533b07"></a>
經自恣。是名減十二雨。初安居時受具足。未
<a class="t" id="t0533b08"></a>
經初安居時受自恣。是名減十二雨。後安居
<a class="t" id="t0533b09"></a>
時受具足。未經後安居受自恣。是名減十
<a class="t" id="t0533b10"></a>
二雨。比丘尼滿十二雨減十二年。是名滿十
<a class="t" id="t0533b11"></a>
二雨。比丘尼滿十二雨滿十二年。如是過十
<a class="t" id="t0533b12"></a>
二年。是名滿十二雨。比丘尼冬時受具足。
<a class="t" id="t0533b13"></a>
經安居竟受自恣。是名滿十二雨。若春時受
<a class="t" id="t0533b14"></a>
具足。經安居竟受自恣。如是初安居受具足
<a class="t" id="t0533b15"></a>
已。經初安居竟受自恣。後安居受具足。經後
<a class="t" id="t0533b16"></a>
安居受自恣。是名滿十二雨。比丘尼畜受具
<a class="t" id="t0533b17"></a>
足者波夜提。波夜提者如上說。若比丘尼減
<a class="t" id="t0533b18"></a>
十二雨度人者越比尼罪。受具足者波夜提。
<a class="t" id="t0533b19"></a>
若比丘減十二雨度人受具足者越比尼罪。
<a class="t" id="t0533b20"></a>
是故世尊說。</p>
<a class="t" id="t0533b21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>