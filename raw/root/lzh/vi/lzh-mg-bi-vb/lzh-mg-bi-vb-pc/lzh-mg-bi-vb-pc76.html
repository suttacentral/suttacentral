<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc76">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 76</span>
<span class="mirror-right">波夜提七十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0529b10"></a>
佛住舍衛城。爾時比丘尼僧語偷蘭難陀言。
<a class="t" id="t0529b11"></a>
汝能為僧乞迦絺那衣不。答言能。即往無信
<a class="t" id="t0529b12"></a>
家語言。大福德。汝能施僧迦絺那衣不。答言
<a class="t" id="t0529b13"></a>
能。僧自恣已語偷蘭難陀言。得迦絺那衣未。
<a class="t" id="t0529b14"></a>
答言我知。即到其家語言。長壽。迦絺那衣
<a class="t" id="t0529b15"></a>
辦未。答言我知。尋復往索。比丘尼復言我知。
<a class="t" id="t0529b16"></a>
如是衣時已過。諸比丘尼語大愛道。大愛道
<a class="t" id="t0529b17"></a>
即以是事往白世尊。佛言。呼比丘尼來。來已
<a class="t" id="t0529b18"></a>
佛問。汝實爾不。答言實爾。佛言。汝云何至
<a class="t" id="t0529b19"></a>
不能辦衣家。為僧索迦絺那衣。從今已後不
<a class="t" id="t0529b20"></a>
聽。佛告大愛道瞿曇彌。依止舍衛城住比丘
<a class="t" id="t0529b21"></a>
尼皆悉令集。乃至已聞者當重聞。若比丘尼
<a class="t" id="t0529b22"></a>
詣不能辦衣家。為僧乞迦絺那衣。波夜提。比
<a class="t" id="t0529b23"></a>
丘尼者如上說。不信者。無力與希望處弱。衣
<a class="t" id="t0529b24"></a>
者欽婆羅衣<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>衣乃至驅牟提衣。乞者為
<a class="t" id="t0529b25"></a>
僧求迦絺那衣。衣時過不得者波夜提。波夜
<a class="t" id="t0529b26"></a>
提者如上說。若比丘尼能為僧求迦絺那衣
<a class="t" id="t0529b27"></a>
者。應好著意求。不得至不信家求。當至有信
<a class="t" id="t0529b28"></a>
家眷屬多者乞。若前人言我自知。當復語言
<a class="t" id="t0529b29"></a>
汝定與不。勿令過衣時。亦當相望其人。必不
<a class="t" id="t0529c01"></a>
能辦者。當更餘處求。亦應自籌量。不能辦
<a class="t" id="t0529c02"></a>
者不應與僧求。若已許僧求衣。不自勤求不
<a class="t" id="t0529c03"></a>
使人求。又不自語僧。令衣時過者波夜提
<a class="t" id="t0529c04"></a>
波夜提者如上說。若比丘往詣不信家。為
<a class="t" id="t0529c05"></a>
僧求迦絺那衣者越比尼罪。是故世尊說。</p>
<a class="t" id="t0529c06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>