<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc132">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 132</span>
<span class="mirror-right">波夜提百三十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0541b25"></a>
佛住舍衛城。爾時長老比丘教誡比丘尼。爾
<a class="t" id="t0541b26"></a>
時六群比丘不得教誡。次便作是言。我等教
<a class="t" id="t0541b27"></a>
誡去又言。世尊制戒。不聽不差而教誡。我
<a class="t" id="t0541b28"></a>
等當出界外。展轉相拜而去。即出界外展轉
<a class="t" id="t0541b29"></a>
相拜已。晨朝著衣往到比丘尼住處。語比丘
<a class="t" id="t0541c01"></a>
尼言。姊妹盡集。我當教誡。時六群比丘尼
<a class="t" id="t0541c02"></a>
即便速集。善比丘尼不來。而作是言。我不能
<a class="t" id="t0541c03"></a>
非毘尼人邊受教誡。時六群比丘共六群比
<a class="t" id="t0541c04"></a>
丘尼作世俗語已。須臾間而去。爾時長老難
<a class="t" id="t0541c05"></a>
陀著衣持<span class="gaiji">鉢<!--gaiji,缽,1[金*本],2&#x9262;,3-->
</span>。來到精舍言。姊妹集僧我欲教
<a class="t" id="t0541c06"></a>
誡。於是善比丘尼盡集。六群比丘尼不來。長
<a class="t" id="t0541c07"></a>
老問言。比丘尼僧集未。答言不集。誰不集。
<a class="t" id="t0541c08"></a>
答言。六群比丘尼。即遣信喚。姊妹來我欲
<a class="t" id="t0541c09"></a>
教誡答言。我不去。已六群阿闍梨邊受教誡
<a class="t" id="t0541c10"></a>
竟。時長老言尼僧不和合。即起而去。佛知而
<a class="t" id="t0541c11"></a>
故問。汝教誡何以速。答言世尊。我至時著衣
<a class="t" id="t0541c12"></a>
往欲教誡。善比丘尼皆集。唯六群比丘尼不
<a class="t" id="t0541c13"></a>
來。比丘尼僧不和合故不得教誡。佛言。呼六
<a class="t" id="t0541c14"></a>
群比丘尼來。來已問言。汝實爾不。答言實爾。
<a class="t" id="t0541c15"></a>
乃至已聞者當重聞。若比丘尼半月僧教誡。
<a class="t" id="t0541c16"></a>
而不恭敬不來波夜提。比丘尼者如上說。半
<a class="t" id="t0541c17"></a>
月者十四日十五日僧教誡者教誡比丘尼。
<a class="t" id="t0541c18"></a>
不恭敬不來者波夜提。波夜提者如上說。若
<a class="t" id="t0541c19"></a>
老羸病服藥刺頭出血服酥。應與欲作是言。
<a class="t" id="t0541c20"></a>
我某甲與教誡欲。如是三說。若不病不去。
<a class="t" id="t0541c21"></a>
病不與欲波夜提。若至布薩日。應差比丘尼
<a class="t" id="t0541c22"></a>
持欲詣僧。作如是言。比丘尼僧和合。頭面禮
<a class="t" id="t0541c23"></a>
比丘僧足。問布薩請教誡。如是三說。比丘
<a class="t" id="t0541c24"></a>
僧中有教誡尼者。應語。姊妹當住。若有比
<a class="t" id="t0541c25"></a>
丘成就十二法者。應羯磨教誡。若無者當
<a class="t" id="t0541c26"></a>
語言。無教誡比丘尼人莫放逸。是故世尊說
<a class="t" id="t0541c27"></a>
也。</p>
<a class="t" id="t0541c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>