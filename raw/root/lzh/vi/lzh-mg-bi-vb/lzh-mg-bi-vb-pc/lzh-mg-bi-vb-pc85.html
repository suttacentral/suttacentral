<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc85">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 85</span>
<span class="mirror-right">波夜提八十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0531b26"></a>
佛住舍衛城。爾時有夫婦二人。日中時自於
<a class="t" id="t0531b27"></a>
屋內無人想處。欲行婬事。爾時偷蘭難陀比
<a class="t" id="t0531b28"></a>
丘尼先不語。卒爾便入。其夫見之忿恚。妨
<a class="t" id="t0531b29"></a>
我行欲。身生猶起不息。即逐欲捉比丘尼。比
<a class="t" id="t0531c01"></a>
丘尼畏之急走來還住處。語諸比丘尼言。今
<a class="t" id="t0531c02"></a>
日殆壞我梵行。諸比丘尼語大愛道。大愛道
<a class="t" id="t0531c03"></a>
即以是事往白世尊。佛言。喚是比丘尼來。
<a class="t" id="t0531c04"></a>
來已佛問言。汝實爾不。答言實爾。佛言。此
<a class="t" id="t0531c05"></a>
是惡事。汝云何知食家不先語而入。從今已
<a class="t" id="t0531c06"></a>
後不聽。佛告大愛道瞿曇彌。依止舍衛城比
<a class="t" id="t0531c07"></a>
丘尼皆悉令集乃至已聞者當重聞。若比丘
<a class="t" id="t0531c08"></a>
尼知食家先不語而入者波夜提。比丘尼者
<a class="t" id="t0531c09"></a>
如上說。知者若自知若從他聞。食者女人是
<a class="t" id="t0531c10"></a>
丈夫食。丈夫是女人食。家者剎利家。婆羅門
<a class="t" id="t0531c11"></a>
家。毘舍家。首陀羅家。如是比先不語者先
<a class="t" id="t0531c12"></a>
不語而入波夜提。波夜提者如上說。若比丘
<a class="t" id="t0531c13"></a>
尼先不語不得入。若欲入者應語守門者。我
<a class="t" id="t0531c14"></a>
欲入。若守門者白已言入乃入。若守門者不
<a class="t" id="t0531c15"></a>
還不得入。若聞房中語聲。當彈指動<span class="gaiji">脚<!--gaiji,腳,1[腳-谷+去],2&#x811A;,3-->
</span>作聲。
<a class="t" id="t0531c16"></a>
若彼默然者不得入。若來出迎得入。若比丘
<a class="t" id="t0531c17"></a>
先不語而入者越毘尼罪。是故世尊說。</p>
<a class="t" id="t0531c18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>