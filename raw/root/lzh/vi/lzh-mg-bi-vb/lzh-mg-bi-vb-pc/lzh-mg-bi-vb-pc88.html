<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc88">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 88</span>
<span class="mirror-right">波夜提八十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0532a23"></a>
佛住舍衛城。爾時偷蘭難陀共諸比丘尼<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍
<a class="t" id="t0532a24"></a>
已。瞋恚自打自抓大啼哭淚出。諸比丘尼聞
<a class="t" id="t0532a25"></a>
已語大愛道。大愛道即以是事往白世尊。佛
<a class="t" id="t0532a26"></a>
言。喚是比丘尼來。來已問言。汝實爾不。答
<a class="t" id="t0532a27"></a>
言實爾。佛言。汝云何瞋恚自打而啼哭淚出。
<a class="t" id="t0532a28"></a>
此非法非律不如佛教。不可以是長養善法。
<a class="t" id="t0532a29"></a>
佛告大愛道瞿曇彌。依止舍衛城住比丘尼
<a class="t" id="t0532b01"></a>
皆悉令集。乃至已聞者當重聞。若比丘尼自
<a class="t" id="t0532b02"></a>
打而啼泣淚者波夜提。比丘尼者如上說。自
<a class="t" id="t0532b03"></a>
打者若手搏若拳敲若杖若土塊若鞭。如
<a class="t" id="t0532b04"></a>
是比丘尼自打而啼者波夜提。波夜提者如
<a class="t" id="t0532b05"></a>
上說。若比丘尼自打不啼者越比尼罪。啼而
<a class="t" id="t0532b06"></a>
不打者亦越比尼罪。自打而啼者波夜提。不
<a class="t" id="t0532b07"></a>
打不啼者無罪。若比丘自打而啼越比尼罪。
<a class="t" id="t0532b08"></a>
是故世尊說。</p>
<a class="t" id="t0532b09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>