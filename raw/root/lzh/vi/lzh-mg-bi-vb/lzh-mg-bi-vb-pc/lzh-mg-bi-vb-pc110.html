<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc110">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 110</span>
<span class="mirror-right">波夜提百十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0537b25"></a>
佛住舍衛城。爾時有學戒尼。語偷蘭難陀言。
<a class="t" id="t0537b26"></a>
阿梨耶。我學戒滿。與我受具足。答言可爾。後
<a class="t" id="t0537b27"></a>
學戒尼言。阿梨耶。我學戒滿與我受具足。聞
<a class="t" id="t0537b28"></a>
是語已。自不與受不使人受。又不發遣。諸
<a class="t" id="t0537b29"></a>
比丘尼言。汝先許與受具足。何以不與。聞此
<a class="t" id="t0537c01"></a>
語猶故不與。諸比丘尼語大愛道。大愛道即
<a class="t" id="t0537c02"></a>
以是事具白世尊。佛言。呼是比丘尼來。來已
<a class="t" id="t0537c03"></a>
問言。汝實爾不。答言實爾。佛言。此是惡事。
<a class="t" id="t0537c04"></a>
汝云何許他受具足而不與受。從今已後不
<a class="t" id="t0537c05"></a>
聽。佛告大愛道。依止舍衛城比丘尼皆悉令
<a class="t" id="t0537c06"></a>
集。乃至已聞者當重聞。若比丘尼語式叉摩
<a class="t" id="t0537c07"></a>
尼言。學戒滿當與汝受具足。後不與受不使
<a class="t" id="t0537c08"></a>
人受。又不遣去者波夜提比丘尼者如上說。
<a class="t" id="t0537c09"></a>
式叉摩尼者隨順行十八事二歲學。作是語
<a class="t" id="t0537c10"></a>
者。如偷蘭難陀比丘尼許與受具足後不與
<a class="t" id="t0537c11"></a>
受不使人受波夜提。波夜提者如上說。若比
<a class="t" id="t0537c12"></a>
丘尼語式叉摩尼。當與汝受具足。若後無力
<a class="t" id="t0537c13"></a>
者當使人受。若不自受不使人受者。應語令
<a class="t" id="t0537c14"></a>
去更餘處受具足。若比丘尼許式叉摩尼受
<a class="t" id="t0537c15"></a>
具足。後不與受者波夜提。若比丘許沙彌
<a class="t" id="t0537c16"></a>
受具足。後不與受者得越毘尼罪。是故世尊
<a class="t" id="t0537c17"></a>
說。</p>
<a class="t" id="t0537c18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>