<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc141">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 141</span>
<span class="mirror-right">波夜提百四十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0543b17"></a>
佛住舍衛城。爾時六群比丘尼遊行勸化。語
<a class="t" id="t0543b18"></a>
女人言。與我物。欲為諸比丘作食。女人即與
<a class="t" id="t0543b19"></a>
作是言。至作食日語我。我當行食。時請尊者
<a class="t" id="t0543b20"></a>
舍利弗大目連離波多劫賓那尊者羅<span class="gaiji">睺<!--gaiji,,1[目*侯],2&#x777A;,3-->
</span>羅。
<a class="t" id="t0543b21"></a>
復請六群比丘。敷二坐。一與長老比丘。一與
<a class="t" id="t0543b22"></a>
六群比丘。爾時長老比丘。時到著衣持<span class="gaiji">鉢<!--gaiji,缽,1[金*本],2&#x9262;,3-->
</span>到
<a class="t" id="t0543b23"></a>
舍次第而坐。與尊者舍利弗白米飯蒙巨羹
<a class="t" id="t0543b24"></a>
酥乳酪。如是轉與<span class="gaiji">麁<!--gaiji,麤,1[色-巴+鹿],2&#x9E81;,3-->
</span>食。尊者目連與<span class="gaiji">麁<!--gaiji,麤,1[色-巴+鹿],2&#x9E81;,3-->
</span>米
<a class="t" id="t0543b25"></a>
飯摩沙羹油乳。餘比丘與赤米飯摩沙羹。或
<a class="t" id="t0543b26"></a>
有得飯不得羹。有得羹不得飯。乃至尊者羅
<a class="t" id="t0543b27"></a>
云與赤米飯麻籸菜羹。時諸女人復持種種
<a class="t" id="t0543b28"></a>
好食來。問言與誰。比丘尼便以身障長老比
<a class="t" id="t0543b29"></a>
丘。示六群比丘。與白米飯好羹酥乳酪。自
<a class="t" id="t0543c01"></a>
恣與。諸比丘食已而去。佛知而故問。舍利
<a class="t" id="t0543c02"></a>
弗。得好食滿足不。答言已食。世尊。如是三
<a class="t" id="t0543c03"></a>
問。答亦如是。如是一一問諸長老比丘。答皆
<a class="t" id="t0543c04"></a>
如是。乃至問羅云。何故色力不足。得好食
<a class="t" id="t0543c05"></a>
飽不。答言世尊。食油得力食酥有色。食麻
<a class="t" id="t0543c06"></a>
籸菜無色無力問六群比丘得好食不。答言
<a class="t" id="t0543c07"></a>
世尊。我得白米飯好羹酥酪種種好食。皆
<a class="t" id="t0543c08"></a>
是姊妹信心恩力。佛言。上座是誰。答言。尊者
<a class="t" id="t0543c09"></a>
舍利弗。佛問舍利弗。汝實爾不。答言。實爾。世
<a class="t" id="t0543c10"></a>
尊。佛言。此非法食。汝云何看是擾亂比丘僧
<a class="t" id="t0543c11"></a>
而入捨心。舍利弗言。若世尊言。是非法食
<a class="t" id="t0543c12"></a>
者。若一劫若過一劫不可得消。於是即取鳥
<a class="t" id="t0543c13"></a>
翮擿而吐之。佛言。呼六群比丘尼來。來已
<a class="t" id="t0543c14"></a>
問言汝實爾不。答言實爾。佛言。此是惡事。汝
<a class="t" id="t0543c15"></a>
云何知眾利迴與一眾。從今已後不聽。乃
<a class="t" id="t0543c16"></a>
至。已聞者當重聞。若比丘尼。知眾利迴與一
<a class="t" id="t0543c17"></a>
眾波夜提。比丘尼者如上說。知者。若自知若
<a class="t" id="t0543c18"></a>
從他聞。眾者。比丘眾比丘尼眾。利者。八種
<a class="t" id="t0543c19"></a>
時藥夜分藥七日藥終身藥隨身物重物不淨
<a class="t" id="t0543c20"></a>
物淨不淨物迴者。選物向處。已定而迴與
<a class="t" id="t0543c21"></a>
餘眾。波夜提。波夜提者如上說。若人來問。我
<a class="t" id="t0543c22"></a>
欲布施當施何處。應言隨汝心所樂處施。若
<a class="t" id="t0543c23"></a>
言何處功德大。當言施僧。若問何處有好持
<a class="t" id="t0543c24"></a>
戒僧。當言都無犯戒僧。若言何處有比丘比
<a class="t" id="t0543c25"></a>
丘尼自守少事坐禪誦經不大遊行恒使我得
<a class="t" id="t0543c26"></a>
見此物。得語言與某甲。若比丘尼。知物向僧
<a class="t" id="t0543c27"></a>
迴向已。尼薩耆波夜提。若迴向餘人波夜提。
<a class="t" id="t0543c28"></a>
眾迴向餘眾波夜提。眷屬迴向眷屬亦波夜
<a class="t" id="t0543c29"></a>
提。一人物迴向一人越毘尼罪。比丘迴眾
<a class="t" id="t0544a01"></a>
物與餘眾越比尼罪。是故世尊說。</p>
<a class="t" id="t0544a02"></a>
<blockquote class="gatha">
<p>
教誡隱處癰　　離宿不遊行
<a class="t" id="t0544a03"></a>
<br>
安居後嫌責　　安居已後來
<a class="t" id="t0544a04"></a>
<br>
隔牆棄不淨　　草水迴向僧
<a class="t" id="t0544a05"></a>
<br>
十四跋渠竟</p>
</blockquote>
<a class="t" id="t0544a06"></a>
<p>
<a class="t-linehead" id="t-linehead0544a06"></a>
比丘同戒七十。不同戒七十一。百四十一波
<a class="t" id="t0544a07"></a>
夜提修多羅說竟。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>