<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pc79">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pācittiya 79</span>
<span class="mirror-right">波夜提七十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0530a22"></a>
佛住舍衛城。爾時有夫婦二人。釋種中出
<a class="t" id="t0530a23"></a>
家。時夫摩訶羅食。比丘尼在邊行水以扇扇
<a class="t" id="t0530a24"></a>
之。摩訶羅說往時事。比丘尼瞋。即以水灑
<a class="t" id="t0530a25"></a>
面。以扇拍頭。呵言。汝不知恩義故。說往時之
<a class="t" id="t0530a26"></a>
事。不應說者而便說之。比丘尼見已語言。阿
<a class="t" id="t0530a27"></a>
梨耶。此上尊眾不得如是。復言。是摩訶羅不
<a class="t" id="t0530a28"></a>
善不知恩義。不應說者而今說之。諸比丘尼
<a class="t" id="t0530a29"></a>
語大愛道。大愛道即以是事往白世尊。佛言。
<a class="t" id="t0530b01"></a>
呼是比丘尼來。來已問言。汝實爾不。答言
<a class="t" id="t0530b02"></a>
實爾。佛言。此是惡事。汝云何比丘食以水扇
<a class="t" id="t0530b03"></a>
供給。此非法非律非如佛教。不可以是長養
<a class="t" id="t0530b04"></a>
善法。從今已後不聽。佛告大愛道瞿曇彌。依
<a class="t" id="t0530b05"></a>
止舍衛城住者皆悉令集。乃至已聞者當重
<a class="t" id="t0530b06"></a>
聞。若比丘尼。比丘食以水扇供給波夜提。比
<a class="t" id="t0530b07"></a>
丘尼者如上說。比丘食者五正食五雜正食。
<a class="t" id="t0530b08"></a>
水扇者持水瓶行水以扇扇之波夜提。波夜
<a class="t" id="t0530b09"></a>
提者如上說。若比丘尼持水瓶不持扇者越
<a class="t" id="t0530b10"></a>
比尼罪。持扇不持水者亦越比尼罪。二俱
<a class="t" id="t0530b11"></a>
持者波夜提二俱不持無罪。是罪一比丘一
<a class="t" id="t0530b12"></a>
比丘尼。若眾多比丘行水扇者無罪。若眾中
<a class="t" id="t0530b13"></a>
有父兄者以扇扇無罪。是故世尊說。</p>
<a class="t" id="t0530b14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>