<!DOCTYPE html>
<html data-prev="lzh-mg-bi-vb-pc141" data-next="lzh-mg-bi-vb-sk">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pd1-8">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pāṭidesanīya</span>
<span class="mirror-right">波羅提提舍尼法</span> </h1>
</div>
<a class="t" id="t0544a08"></a>
<p>
<a class="t-linehead" id="t-linehead0544a08"></a>
明八提舍尼法初。</p>
<a class="t" id="t0544a09"></a>
<p>
<a class="sc" id="1"></a>
<a class="t-linehead" id="t-linehead0544a09"></a>
佛住舍衛城。爾時佛告大愛道。如來一時在
<a class="t" id="t0544a10"></a>
舍衛城。時六群比丘尼。酥市乞酥。油市
<a class="t" id="t0544a11"></a>
乞油。蜜市乞蜜。石蜜市乞石蜜。肉市乞肉。魚
<a class="t" id="t0544a12"></a>
市乞魚。乳市乞乳。酪市乞酪。而食為世人所
<a class="t" id="t0544a13"></a>
譏。云何沙門瞿曇稱歎少欲毀呰多欲。如比
<a class="t" id="t0544a14"></a>
丘緣中廣說。瞿曇彌比丘尼亦應如是學。瞿
<a class="t" id="t0544a15"></a>
曇彌。我一時住迦維羅衛釋氏精舍。聽病比
<a class="t" id="t0544a16"></a>
丘尼索好食。佛告大愛道瞿曇彌。依止舍衛
<a class="t" id="t0544a17"></a>
城比丘尼皆悉令集。乃至已聞者當重聞。若
<a class="t" id="t0544a18"></a>
比丘尼不病為身白衣家乞酥。若使人乞。若
<a class="t" id="t0544a19"></a>
噉若食。是比丘尼應向餘比丘尼悔過。如是
<a class="t" id="t0544a20"></a>
言。阿梨耶。我墮可訶法。此法悔過。是波羅提
<a class="t" id="t0544a21"></a>
提舍尼法。如是二油三蜜四石蜜五乳六酪
<a class="t" id="t0544a22"></a>
七魚八肉。為身者。自為向身。病者世尊說無
<a class="t" id="t0544a23"></a>
罪。云何病。老羸病服吐下藥刺頭出血如是
<a class="t" id="t0544a24"></a>
比病。家者。四種姓家。酥者。牛酥水牛酥
<a class="t" id="t0544a25"></a>
羊酥。乞者若自乞若使人乞。若噉若食者。
<a class="t" id="t0544a26"></a>
是比丘尼應向餘比丘尼悔過言。阿梨耶。我
<a class="t" id="t0544a27"></a>
墮可訶法。此法悔過。前人應問。汝見此罪不。
<a class="t" id="t0544a28"></a>
答言見。汝莫更作我頂戴持。波羅提提舍尼
<a class="t" id="t0544a29"></a>
者。此罪應發露。是名悔過。若比丘尼熱病。
<a class="t" id="t0544b01"></a>
須酥者得乞。不得到不信家乞。當至有信
<a class="t" id="t0544b02"></a>
家。若乞食時見量酥人言。長壽無病。答言。
<a class="t" id="t0544b03"></a>
阿梨耶欲得何物。答言乞食。主人言。我無
<a class="t" id="t0544b04"></a>
食正有酥。須酥者與。得取滿<span class="gaiji">鉢<!--gaiji,缽,1[金*本],2&#x9262;,3-->
</span>。亦得勸與
<a class="t" id="t0544b05"></a>
餘人。量油亦得如是。若風病起亦得乞油。不
<a class="t" id="t0544b06"></a>
得從壓油家索。應從有信家索。若乞食見
<a class="t" id="t0544b07"></a>
量油人。當言無病長壽。言阿梨耶。欲須何
<a class="t" id="t0544b08"></a>
物。答言乞食。我無食正有油。須者當與。
<a class="t" id="t0544b09"></a>
得取滿<span class="gaiji">鉢<!--gaiji,缽,1[金*本],2&#x9262;,3-->
</span>無罪。當時亦得勸與伴如是蜜。若
<a class="t" id="t0544b10"></a>
水病時得乞蜜。不得至採蜜家索。當到有信
<a class="t" id="t0544b11"></a>
家乞。乃至得勸與伴如是石蜜。若病。醫言應
<a class="t" id="t0544b12"></a>
服石蜜。得乞石蜜。不得至石蜜家乞。當到
<a class="t" id="t0544b13"></a>
有信家。若乞食時。見稱石蜜人。乃至得勸與
<a class="t" id="t0544b14"></a>
伴。若病。醫言當服乳。得乞乳。若乞食時見
<a class="t" id="t0544b15"></a>
放牛家<span class="gaiji">［穀－禾＋牛］<!--gaiji,,1[穀-禾+牛],2&#x246B2;,3-->
</span>乳。應言長壽無病。言阿梨耶。欲
<a class="t" id="t0544b16"></a>
得何物。言我乞食。答言我無食正有乳。須
<a class="t" id="t0544b17"></a>
者得取。若索酪漿。言無有酪漿正有乳得取。
<a class="t" id="t0544b18"></a>
若病。醫言當須酪得乞酪。若乞食時見量酪
<a class="t" id="t0544b19"></a>
人語言。長壽無病。問言阿梨耶。欲得何物。
<a class="t" id="t0544b20"></a>
答言我乞食。若言我無食正有酪得取。亦得
<a class="t" id="t0544b21"></a>
勸與伴。若乞酪下清汁。與酪者得取。若比丘
<a class="t" id="t0544b22"></a>
尼服吐下藥。醫言當須魚汁得乞。若乞食時
<a class="t" id="t0544b23"></a>
乞酪漿得魚者得取。若刺頭出血。醫言須
<a class="t" id="t0544b24"></a>
肉得乞。不得至屠兒家乞。當詣有信家乞。若
<a class="t" id="t0544b25"></a>
乞食時得索菜汁。若言無菜汁正有肉汁。須
<a class="t" id="t0544b26"></a>
者得取。若自知我某時常病發。爾時藥必難
<a class="t" id="t0544b27"></a>
得。得預乞無罪。若不病時乞病時食越比
<a class="t" id="t0544b28"></a>
尼罪。病時乞不病時食無罪。病時乞病時食
<a class="t" id="t0544b29"></a>
無罪。不病時乞不病時食波羅提提舍尼。不
<a class="t" id="t0544c01"></a>
隨病煮隨病食無罪。隨病煮不隨病食越
<a class="t" id="t0544c02"></a>
比尼罪。隨病煮隨病食無罪。不隨病煮不
<a class="t" id="t0544c03"></a>
隨病食。出家人仰他活命無罪。是故世尊說。
<a class="t" id="t0544c04"></a>
酥油蜜石蜜乳酪肉魚是名八。比丘尼波
<a class="t" id="t0544c05"></a>
羅提提舍尼法竟。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>