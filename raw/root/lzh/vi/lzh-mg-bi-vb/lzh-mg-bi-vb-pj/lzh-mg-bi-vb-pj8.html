<!DOCTYPE html>
<html data-prev="lzh-mg-bi-vb-pj7" data-next="lzh-mg-bi-vb-ss1">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pj8">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 8</span>
<span class="mirror-right">波羅夷八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0516c25"></a>
佛住拘睒彌瞿師羅園。爾時闡陀。五眾罪中
<a class="t" id="t0516c26"></a>
犯若一若二。諸比丘言。長老闡陀。汝見是
<a class="t" id="t0516c27"></a>
罪不。答言。汝用問我見不見為我不見。諸比
<a class="t" id="t0516c28"></a>
丘以是因緣往白世尊。佛語比丘。是闡陀於
<a class="t" id="t0516c29"></a>
五眾罪中若犯一一而言不見者。僧應與作
<a class="t" id="t0517a01"></a>
不見罪舉羯磨。僧與作不見罪舉羯磨已。往
<a class="t" id="t0517a02"></a>
詣比丘尼精舍言。婆路醯諦。僧與我作舉
<a class="t" id="t0517a03"></a>
羯磨。不共法食味食。即言怪哉。今我共汝法
<a class="t" id="t0517a04"></a>
食味食。即便隨順。比丘尼諫言。闡陀母。是闡
<a class="t" id="t0517a05"></a>
陀僧和合如法作舉羯磨。未作如法莫隨順。
<a class="t" id="t0517a06"></a>
答言。我是其母是我所生。我不隨順誰當
<a class="t" id="t0517a07"></a>
隨順。比丘尼即語大愛道。大愛道即以是事
<a class="t" id="t0517a08"></a>
往白世尊。佛言是闡陀母比丘尼僧如法作
<a class="t" id="t0517a09"></a>
舉羯磨而隨順者。汝應屏處三諫。眾多人中
<a class="t" id="t0517a10"></a>
三諫。僧中三諫。令捨此事。屏處諫者。應問
<a class="t" id="t0517a11"></a>
言。汝實知闡陀僧如法作舉羯磨而隨順耶。
<a class="t" id="t0517a12"></a>
答言實爾。應諫言。闡陀母。僧如法作舉羯
<a class="t" id="t0517a13"></a>
磨。未作如法莫隨順。我今慈心諫汝。欲饒益
<a class="t" id="t0517a14"></a>
故。一諫已過二諫在。捨此事不。如是第二第
<a class="t" id="t0517a15"></a>
三諫亦如是。眾多人中三諫亦如是。若不捨
<a class="t" id="t0517a16"></a>
者。僧中應作求聽羯磨。應作是說。阿梨耶僧
<a class="t" id="t0517a17"></a>
聽。僧與闡陀如法作舉羯磨。未作如法。闡陀
<a class="t" id="t0517a18"></a>
母與隨順。已屏處三諫多人中三諫令捨此
<a class="t" id="t0517a19"></a>
事而不捨。若僧時到。僧今亦當三諫令捨此
<a class="t" id="t0517a20"></a>
事。僧中應問闡陀母。汝實知和合僧如法與
<a class="t" id="t0517a21"></a>
闡陀作舉羯磨。未作如法而汝隨順。已屏處
<a class="t" id="t0517a22"></a>
三諫。眾多人中三諫。令捨此事而不捨耶。
<a class="t" id="t0517a23"></a>
答言實爾。即應諫言。僧和合如法與闡陀作
<a class="t" id="t0517a24"></a>
舉羯磨。汝莫隨順。僧欲饒益故諫汝。汝當隨
<a class="t" id="t0517a25"></a>
順僧語。一諫已過二諫在。汝捨不。答言不捨。
<a class="t" id="t0517a26"></a>
如是第二第三諫猶言不捨。比丘尼以是因緣
<a class="t" id="t0517a27"></a>
往白世尊。佛言喚來。來已問言。汝實爾不。
<a class="t" id="t0517a28"></a>
答言實爾。佛言。此是惡事。汝常不聞我無量
<a class="t" id="t0517a29"></a>
方便毀呰佷戾難諫稱譽易諫也。此非法非
<a class="t" id="t0517b01"></a>
律非如佛教。不可以是長養善法。汝云何被
<a class="t" id="t0517b02"></a>
舉比丘而隨順。從今日後。不聽隨順被舉比
<a class="t" id="t0517b03"></a>
丘。佛語瞿曇彌。依止拘<span class="corr" title="[腅&gt;睒]">睒</span>彌比丘尼皆悉令
<a class="t" id="t0517b04"></a>
集。乃至已聞者當重聞。若比丘尼知僧和合
<a class="t" id="t0517b05"></a>
如法比尼與比丘作舉羯磨。未作如法而隨
<a class="t" id="t0517b06"></a>
順。諸比丘尼應諫是比丘尼。阿梨耶。是比丘
<a class="t" id="t0517b07"></a>
僧和合如法比尼作舉羯磨。未作如法莫隨
<a class="t" id="t0517b08"></a>
順是比丘。諸比丘尼諫時作是語。我不隨順
<a class="t" id="t0517b09"></a>
誰當隨順。諸比丘尼如是第二第三諫捨是事
<a class="t" id="t0517b10"></a>
好。若不捨者是比丘尼波羅夷不應共住。比
<a class="t" id="t0517b11"></a>
丘尼者如上說。知者。若自知若從他聞和合
<a class="t" id="t0517b12"></a>
者。非別眾。如法比尼者。不見罪不作罪。三見
<a class="t" id="t0517b13"></a>
不捨。三者。謗契經邪見邊見。被舉者。不共
<a class="t" id="t0517b14"></a>
住。未作如法者。未隨順僧。未解隨順者。共法
<a class="t" id="t0517b15"></a>
食味食。諸比丘尼諫是比丘尼作是語。阿梨
<a class="t" id="t0517b16"></a>
耶。是比丘僧如法比尼作舉羯磨。未作如法
<a class="t" id="t0517b17"></a>
莫隨順法食味食。諫時便作是語。我不隨順
<a class="t" id="t0517b18"></a>
誰當隨順。應重諫乃至三諫。捨者善。若不
<a class="t" id="t0517b19"></a>
捨者是比丘尼波羅夷。波羅夷者如上說。屏
<a class="t" id="t0517b20"></a>
處三諫捨者善。若不捨者諫。諫越比尼罪。眾
<a class="t" id="t0517b21"></a>
多人中亦如是僧中初諫時越比尼罪。諫竟
<a class="t" id="t0517b22"></a>
偷蘭遮。第二初諫時越比尼諫竟偷蘭遮。第
<a class="t" id="t0517b23"></a>
三初諫時偷蘭遮。諫竟波羅夷。若屏處眾多
<a class="t" id="t0517b24"></a>
人中僧中一切越比尼。一切偷蘭遮。成一重
<a class="t" id="t0517b25"></a>
罪名波羅夷。若中間捨者隨事治。</p>
<a class="t" id="t0517b26"></a>
<blockquote class="gatha">
<p>
婬盜斷人命　　不實稱過人
<a class="t" id="t0517b27"></a>
<br>
肩以下膝上　　漏心八事滿
<a class="t" id="t0517b28"></a>
<br>
覆重并隨舉　　八波羅夷竟</p>
</blockquote>
<a class="t" id="t0517b29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>