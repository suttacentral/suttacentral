<!DOCTYPE html>
<html data-prev="lzh-mg-asc-vagga7" data-next="lzh-mg-bi-vb-pj2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-vb-pj1">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Vibhaṅga</span>
<span class="mirror-right">比丘尼分</span> </p>
<h1 class="mirror-row">
<span class="mirror-left latin">Pārājika 1</span>
<span class="mirror-right">波羅夷一</span> </h1>
</div>
<a class="juannumber" id="juan-36"></a>
<a class="t" id="t0514a19"></a>
<a class="t" id="t0514a20"></a>
<a class="t" id="t0514a21"></a>
<p class="suttainfo">
<span class="t-juanname">摩訶僧祇律卷第三十六</span>
<a class="t" id="t0514a22"></a>
<a class="t" id="t0514a23"></a><br>
<span class="t-byline">東晉天竺三藏佛陀跋陀羅
<a class="t" id="t0514a24"></a>
共法顯譯</span>
<a class="t" id="t0514a25"></a>
<br>
<span class="t-headname">明八波羅夷法初</span></p>
<a class="t" id="t0514a26"></a>
<p>
<a class="sc" id="1"></a>
<a class="t-linehead" id="t-linehead0514a26"></a>
婆伽婆三藐三佛陀。從本發意所修習者皆
<a class="t" id="t0514a27"></a>
悉成就。住迦維羅衛釋氏精舍。為諸天世人
<a class="t" id="t0514a28"></a>
恭敬供養。廣說如上。爾時大愛道瞿曇彌。與
<a class="t" id="t0514a29"></a>
闡陀夷闡陀波羅陀婆闡陀闡陀母如是等五
<a class="t" id="t0514b01"></a>
百釋女。往詣佛所頭面作禮<span class="gaiji">却<!--gaiji,卻,1[去*ㄗ],2&#x5374;,3-->
</span>住一面。時大
<a class="t" id="t0514b02"></a>
愛道白佛言。世尊。佛興難值得聞法難。今
<a class="t" id="t0514b03"></a>
遭如來出世演說甘露妙法。令諸眾生成就
<a class="t" id="t0514b04"></a>
寂滅妙證。如大愛道出家線經中廣說。乃至
<a class="t" id="t0514b05"></a>
佛言。從今日後。大愛道比丘尼僧上座如是
<a class="t" id="t0514b06"></a>
持。爾時大愛道瞿曇彌白佛言。世尊。以為諸
<a class="t" id="t0514b07"></a>
比丘制四墮重法。我等得廣聞不。佛言得。瞿
<a class="t" id="t0514b08"></a>
曇彌。若信心善女人欲得五事利益者。當盡
<a class="t" id="t0514b09"></a>
受持此比尼。何等五。若信心善女人欲建立
<a class="t" id="t0514b10"></a>
佛法者。當盡受持此比尼。欲令正法久住
<a class="t" id="t0514b11"></a>
者。當盡受持此比尼。不欲有疑悔請問於他
<a class="t" id="t0514b12"></a>
人者。當盡受持此比尼。諸有比丘尼犯罪恐
<a class="t" id="t0514b13"></a>
怖為作依怙者。當盡受持此比尼。欲遊化諸
<a class="t" id="t0514b14"></a>
方而無罣礙者。當盡受持此比尼。是名篤信
<a class="t" id="t0514b15"></a>
善女人受持此比尼五事利益。餘如上比丘
<a class="t" id="t0514b16"></a>
初五緣中廣說。若比丘尼不還戒戒羸不出。
<a class="t" id="t0514b17"></a>
受婬法乃至共畜生。是比丘尼犯波羅夷。不
<a class="t" id="t0514b18"></a>
應共住。比丘尼者。受具足善受具足。一白
<a class="t" id="t0514b19"></a>
三羯磨無遮法。和合二部眾。如法非不如法。
<a class="t" id="t0514b20"></a>
和合非不和合。滿二十非不滿二十。是名比
<a class="t" id="t0514b21"></a>
丘尼不還戒戒羸不出者。如上比丘中廣說。
<a class="t" id="t0514b22"></a>
受者欲心受。婬者非梵行。若比丘尼與人
<a class="t" id="t0514b23"></a>
男眠覺死。如是非人男畜生男眠覺死。人
<a class="t" id="t0514b24"></a>
非人畜生不能男眠覺死。三瘡門。若口若小
<a class="t" id="t0514b25"></a>
行道大行道。若一一受樂者。是比丘尼波羅
<a class="t" id="t0514b26"></a>
夷不應共住。波羅夷者。謂於法智退沒墮落
<a class="t" id="t0514b27"></a>
無道果分。是名波羅夷。如是乃至盡智無生
<a class="t" id="t0514b28"></a>
智。於彼諸智退沒墮落無道果分。是名波羅
<a class="t" id="t0514b29"></a>
夷。又復波羅夷者。於涅槃退沒墮落無道果
<a class="t" id="t0514c01"></a>
分。是名波羅夷。又復波羅夷者。於梵行退沒
<a class="t" id="t0514c02"></a>
墮落。是名波羅夷波羅夷者所可犯罪。不可
<a class="t" id="t0514c03"></a>
發露悔過。故名波羅夷。若比丘尼染污心欲
<a class="t" id="t0514c04"></a>
看男子。越比尼心悔。若眼見若聞聲。越比
<a class="t" id="t0514c05"></a>
尼罪。裸身相向偷蘭罪。乃至入如胡麻波羅
<a class="t" id="t0514c06"></a>
夷。若比丘尼不說還戒不說不還戒。戒羸便
<a class="t" id="t0514c07"></a>
作俗人。隨其所犯得。罪若作外道亦如是。若
<a class="t" id="t0514c08"></a>
裹不覆若覆不裹。亦覆亦裹不覆不裹。乃至
<a class="t" id="t0514c09"></a>
入如胡麻。皆波羅夷。若比丘尼不還戒戒羸
<a class="t" id="t0514c10"></a>
不出。便作俗人形服而犯者。隨其犯得罪。
<a class="t" id="t0514c11"></a>
若比丘尼於比丘邊強行婬者。比丘尼波羅
<a class="t" id="t0514c12"></a>
夷。比丘受樂者亦波羅夷。若比丘比丘尼共
<a class="t" id="t0514c13"></a>
行婬者。俱波羅夷。比丘尼共沙彌行婬者。比
<a class="t" id="t0514c14"></a>
丘尼波羅夷。沙彌驅出。俗人亦如是。若比
<a class="t" id="t0514c15"></a>
丘尼共三種行婬。人非人畜生。復有三種上
<a class="t" id="t0514c16"></a>
中下道。復有三種若覺若眠若死皆波羅夷。
<a class="t" id="t0514c17"></a>
比丘尼若眠心狂入定。有人就上行婬。比丘
<a class="t" id="t0514c18"></a>
尼覺。若初中後受樂者波羅夷。比丘尼若眠
<a class="t" id="t0514c19"></a>
心狂入定。人就上行婬。覺已初不受樂。中後
<a class="t" id="t0514c20"></a>
受樂者亦波羅夷。比丘尼若眠心狂入定。人
<a class="t" id="t0514c21"></a>
就上行婬。覺已初中不受樂。後受樂者亦
<a class="t" id="t0514c22"></a>
波羅夷。比丘尼若眠心狂若入定。人就上行
<a class="t" id="t0514c23"></a>
婬。覺已初中後不受樂無罪。云何受樂。云何
<a class="t" id="t0514c24"></a>
不受樂。受樂者。譬如人飢得種種美食彼以
<a class="t" id="t0514c25"></a>
食為樂。又如渴人得種種好飲彼以飲為樂。
<a class="t" id="t0514c26"></a>
受欲樂者亦復如是。不受樂者。譬如好淨之
<a class="t" id="t0514c27"></a>
人以種種死屍繫其頸。又如破癰熱鐵烙
<a class="t" id="t0514c28"></a>
身。不受樂者亦復如是。若比丘尼受婬。若買
<a class="t" id="t0514c29"></a>
得若雇得。若恩義得若知識得。調戲得試
<a class="t" id="t0515a01"></a>
弄得未更事得。如是一切得而受婬者。皆波
<a class="t" id="t0515a02"></a>
羅夷。若心狂不覺者無罪。是故說。若比丘
<a class="t" id="t0515a03"></a>
尼不還戒戒羸不出。受婬法乃至共畜生。是
<a class="t" id="t0515a04"></a>
比丘尼犯波羅夷不應共住。</p>
<p>
第二第三第四
<a class="t" id="t0515a05"></a>
如比丘戒中廣說。</p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>