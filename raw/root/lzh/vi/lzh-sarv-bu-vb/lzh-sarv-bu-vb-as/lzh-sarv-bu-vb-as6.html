<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-as6">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Adhikaraṇa­samatha 6</span>
<span class="mirror-right">滅諍法之六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0144a23"></a>
佛在俱舍彌國。爾時俱舍彌諸比丘。喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍<a class="t" id="t0144a24"></a>相言多少事起。作是念。若長老舍利弗作斷<a class="t" id="t0144a25"></a>事主者。我等當得決了。諸比丘以是事向佛<a class="t" id="t0144a26"></a>廣說。佛知故問阿難。有闥賴吒比丘。能受作<a class="t" id="t0144a27"></a>斷事主不。阿難白佛言。世尊。有能受作斷事<a class="t" id="t0144a28"></a>主。佛即以是事集比丘僧。語諸比丘。從今聽<a class="t" id="t0144a29"></a>闥賴吒比丘作斷事主。受是斷事法。如法如<a class="t" id="t0144b01"></a>比尼如佛教現前除滅。闥賴吒有三種。有身<a class="t" id="t0144b02"></a>善口不善。有口善身不善。有身善口善。身善<a class="t" id="t0144b03"></a>口不善者。是闥賴吒。自不往到舉事者有<a class="t" id="t0144b04"></a>事者所。不自作是言。從是事若好若不好。<a class="t" id="t0144b05"></a>應爾起不應爾起。若汝勝彼負。彼勝汝負。<a class="t" id="t0144b06"></a>是人雖不自去語。便遣使往作是言。汝從是<a class="t" id="t0144b07"></a>事。若好若不好。應爾起不應爾起。若汝勝彼<a class="t" id="t0144b08"></a>負。彼勝汝負。是名身善口不善。口善身不善<a class="t" id="t0144b09"></a>者。自身往到舉事者有事者所已。不作是言。<a class="t" id="t0144b10"></a>從是事若好若不好。應爾起不應爾起。若汝<a class="t" id="t0144b11"></a>勝彼負彼勝汝負。不遣使到舉事者有事者<a class="t" id="t0144b12"></a>所作是言。從是事若好若不好。應爾起不<a class="t" id="t0144b13"></a>應爾起。若汝勝彼負彼勝汝負。是名口善身<a class="t" id="t0144b14"></a>不善。口善身善者。不自往到舉事者有事者<a class="t" id="t0144b15"></a>所。不作是言。從是事若好若不好。應爾起<a class="t" id="t0144b16"></a>不應爾起。若汝勝彼負彼勝汝負。又不遣使<a class="t" id="t0144b17"></a>往到舉事者有事者所作是言。從是事若好<a class="t" id="t0144b18"></a>若不好。應爾起不應爾起。若汝勝彼負彼<a class="t" id="t0144b19"></a>勝汝負。是名身善口善。從今作闥賴吒<a class="t" id="t0144b20"></a>者。應如是學。不應與舉事者有事者同一道<a class="t" id="t0144b21"></a>行。亦不得別與一人同一道行。不應共期。若<a class="t" id="t0144b22"></a>先有少多因緣與期。應滅是期。期者。若中前<a class="t" id="t0144b23"></a>若中後。若晝若夜。若阿練兒處。若近聚落<a class="t" id="t0144b24"></a>僧坊。是闥賴吒應受是所斷事。如法如比<a class="t" id="t0144b25"></a>尼如佛教現前除滅。用一比尼所謂現前比<a class="t" id="t0144b26"></a>尼。何等現前。現前有二種。人現前比尼現<a class="t" id="t0144b27"></a>前。人現前者。謂有隨助舉事人及有事人共<a class="t" id="t0144b28"></a>集一處。比尼現前者。如法如比尼如佛教斷<a class="t" id="t0144b29"></a>是事。是名比尼現前。若是闥賴吒不能如法<a class="t" id="t0144c01"></a>如比尼如佛教斷是事者。應捨付僧。僧應受<a class="t" id="t0144c02"></a>是事。如法如比尼如佛教斷是事。若僧能如<a class="t" id="t0144c03"></a>法如比尼如佛教斷是事者。是名為斷用一<a class="t" id="t0144c04"></a>比尼。所謂現前比尼。現前比尼者。僧現前<a class="t" id="t0144c05"></a>人現前比尼現前。僧現前者。是中所有可中<a class="t" id="t0144c06"></a>共作羯磨比丘。共同心和合一處。可受欲者<a class="t" id="t0144c07"></a>持欲來。現前在比丘能遮者不遮。是名僧<a class="t" id="t0144c08"></a>現前。人現前者。有隨助舉事人有事人共集<a class="t" id="t0144c09"></a>一處。是名人現前。比尼現前者。如法如比尼<a class="t" id="t0144c10"></a>如佛教斷是事。是名比尼現前。若僧不能<a class="t" id="t0144c11"></a>如法如比尼如佛教斷是事者。爾時應僧中<a class="t" id="t0144c12"></a>舉烏迴鳩羅。應羯磨烏迴鳩羅令斷是事。羯<a class="t" id="t0144c13"></a>磨法者。一心和合僧。一比丘僧中問言。誰能<a class="t" id="t0144c14"></a>作烏迴鳩羅。如法如比尼如佛教斷是事。僧<a class="t" id="t0144c15"></a>中若言我能。若有五法。不應立作烏迴鳩羅。<a class="t" id="t0144c16"></a>何等五。隨愛行隨瞋行隨怖行隨癡行不知<a class="t" id="t0144c17"></a>斷不斷。成就五法。應立作烏迴鳩羅。不隨愛<a class="t" id="t0144c18"></a>行不隨瞋行不隨怖行不隨癡行能知斷不<a class="t" id="t0144c19"></a>斷。即時一比丘應僧中唱言。大德僧聽。某甲<a class="t" id="t0144c20"></a>某甲比丘。能作烏迴鳩羅。如法如比尼如佛<a class="t" id="t0144c21"></a>教斷隨僧中事。若僧時到僧忍聽。某甲某甲<a class="t" id="t0144c22"></a>比丘作烏迴鳩羅。能如法斷隨僧中事。是名<a class="t" id="t0144c23"></a>白。如是白二羯磨。僧立某甲某甲比丘作烏<a class="t" id="t0144c24"></a>迴鳩羅斷隨僧中事竟。僧忍默然故是事如<a class="t" id="t0144c25"></a>是持。是烏迴鳩羅。若是上座。諸下座比丘應<a class="t" id="t0144c26"></a>與此人欲已遠去。若此烏迴鳩羅是下座。應<a class="t" id="t0144c27"></a>從諸上座取欲已小遠去。當如法如比尼如<a class="t" id="t0144c28"></a>佛教斷是事。若烏迴鳩羅。能如法如比尼如<a class="t" id="t0144c29"></a>佛教斷是事者。是名為斷用一比尼。所謂現<a class="t" id="t0145a01"></a>前比尼。現前比尼者。僧現前人現前比尼現<a class="t" id="t0145a02"></a>前。僧現前者如上說。人現前比尼現前亦<a class="t" id="t0145a03"></a>如上說。若烏迴鳩羅。不能如法如比尼如佛<a class="t" id="t0145a04"></a>教斷是事者。應更立烏迴鳩羅。立法者。一心<a class="t" id="t0145a05"></a>和合僧。一比丘僧中問言。誰能作烏迴鳩羅<a class="t" id="t0145a06"></a>斷隨僧中事。若言我能。一比丘僧中唱言。大<a class="t" id="t0145a07"></a>德僧聽。某甲某甲比丘。能作烏迴鳩羅。如法<a class="t" id="t0145a08"></a>斷隨僧中事。若僧時到僧忍聽。某甲某甲比<a class="t" id="t0145a09"></a>丘作烏迴鳩羅。能如法斷隨僧中事。是名白。<a class="t" id="t0145a10"></a>如是白二羯磨。僧立某甲某甲比丘作烏迴<a class="t" id="t0145a11"></a>鳩羅斷隨僧中事竟。僧忍默然故是事如是<a class="t" id="t0145a12"></a>持。是烏迴鳩羅若是上座。諸下座比丘應與<a class="t" id="t0145a13"></a>欲已小遠去。若烏迴鳩羅是下座。應從諸上<a class="t" id="t0145a14"></a>座取欲已小遠去。當如法如比尼如佛教斷<a class="t" id="t0145a15"></a>是事。若烏迴鳩羅能如法如比尼如佛教斷<a class="t" id="t0145a16"></a>是事者。是名為斷用一比尼。謂現前比尼。現<a class="t" id="t0145a17"></a>前比尼者。僧現前人現前比尼現前。僧現前<a class="t" id="t0145a18"></a>者如上說。人現前比尼現前亦如上說。若是<a class="t" id="t0145a19"></a>烏迴鳩羅。不能如法斷者。還付先烏迴鳩羅。<a class="t" id="t0145a20"></a>先烏迴鳩羅。應如法如比尼如佛教斷。若能<a class="t" id="t0145a21"></a>如法斷是事者。是名為斷用一比尼。謂現前<a class="t" id="t0145a22"></a>比尼。現前比尼者。僧現前人現前比尼現前。<a class="t" id="t0145a23"></a>僧現前者如上說。人現前比尼現前亦如上<a class="t" id="t0145a24"></a>說。若是先烏迴鳩羅。復不能如法如比尼如<a class="t" id="t0145a25"></a>佛教斷是事者。應捨付僧。僧應受是事。如法<a class="t" id="t0145a26"></a>如比尼如佛教斷。若僧取是事。能如法如比<a class="t" id="t0145a27"></a>尼如佛教斷者。是名為斷用一比尼。謂現前<a class="t" id="t0145a28"></a>比尼。現前比尼者。僧現前人現前比尼現前。<a class="t" id="t0145a29"></a>僧現前如上說。人現前比尼現前亦如上說。<a class="t" id="t0145b01"></a>若僧不能如法如比尼如佛教斷是事者。僧<a class="t" id="t0145b02"></a>應遣使往近處僧所作是言。此事如是如是<a class="t" id="t0145b03"></a>因緣起。闥賴吒不能斷。眾僧不能斷。先烏<a class="t" id="t0145b04"></a>迴鳩羅不能斷。後烏迴鳩羅亦不能斷。還付<a class="t" id="t0145b05"></a>先烏迴鳩羅。先烏迴鳩羅不能斷。還付眾僧。<a class="t" id="t0145b06"></a>汝等大德。和合來為斷是事故。即時彼眾<a class="t" id="t0145b07"></a>應和合。若僧先安居。應受七日去。若七日<a class="t" id="t0145b08"></a>盡。應破安居去。為和合故。是近處僧應受是<a class="t" id="t0145b09"></a>事。如法如比尼如佛教斷。若近處僧。能如法<a class="t" id="t0145b10"></a>如比尼如佛教斷是事者。是名為斷用一比<a class="t" id="t0145b11"></a>尼。謂現前比尼現前比尼者。僧現前人現前<a class="t" id="t0145b12"></a>比尼現前。僧現前如上說。人現前比尼現前<a class="t" id="t0145b13"></a>亦如上說。若近處僧。不能如法如比尼如佛<a class="t" id="t0145b14"></a>教斷是事者。爾時應僧中羯磨烏迴鳩羅令<a class="t" id="t0145b15"></a>斷。羯磨者。一心和合僧。一比丘僧中問言。<a class="t" id="t0145b16"></a>誰能作烏迴鳩羅。如法如比尼如佛教斷此<a class="t" id="t0145b17"></a>隨僧中事。是中若言我能。若有五法。不應立<a class="t" id="t0145b18"></a>作烏迴鳩羅。何等五。隨愛隨瞋隨怖隨癡不<a class="t" id="t0145b19"></a>知斷不斷。若成就五法。應立作烏迴鳩羅。不<a class="t" id="t0145b20"></a>隨愛不隨瞋不隨怖不隨癡知斷不斷。即時一<a class="t" id="t0145b21"></a>比丘僧中唱言。大德僧聽。某甲某甲比丘。能<a class="t" id="t0145b22"></a>作烏迴鳩羅。能如法斷隨僧中事。若僧時到<a class="t" id="t0145b23"></a>僧忍聽。某甲某甲比丘作烏迴鳩羅。如法斷<a class="t" id="t0145b24"></a>隨僧中事。是名白如是白二羯磨。僧立某<a class="t" id="t0145b25"></a>甲某甲比丘作烏迴鳩羅斷隨僧中事竟。僧<a class="t" id="t0145b26"></a>忍默然故是事如是持。是烏迴鳩羅若是上<a class="t" id="t0145b27"></a>座。諸下座比丘。應來與此比丘欲已遠去。若<a class="t" id="t0145b28"></a>是下座。應從諸上座比丘取欲已小遠去。當<a class="t" id="t0145b29"></a>如法如比尼如佛教斷是事。是烏迴鳩羅。若<a class="t" id="t0145c01"></a>能如法如比尼如佛教斷是事者。是名為斷<a class="t" id="t0145c02"></a>用一比尼。謂現前比尼。現前比尼者。僧現前<a class="t" id="t0145c03"></a>人現前比尼現前。僧現前者如上說。人現前<a class="t" id="t0145c04"></a>比尼現前亦如上說。若是烏迴鳩羅。不能如<a class="t" id="t0145c05"></a>法如比尼如佛教斷是事者。應更立烏迴鳩<a class="t" id="t0145c06"></a>羅。立法者。一心和合僧。一比丘僧中問言。<a class="t" id="t0145c07"></a>誰能作烏迴鳩羅。如法斷隨僧中事。若言我<a class="t" id="t0145c08"></a>能。一比丘僧中唱言。大德僧聽。某甲某甲<a class="t" id="t0145c09"></a>比丘。能作烏迴鳩羅。如法斷隨僧中事。若僧<a class="t" id="t0145c10"></a>時到僧忍聽。某甲某甲比丘。作烏迴鳩羅。<a class="t" id="t0145c11"></a>斷隨僧中事。是名白。如是白二羯磨。立某<a class="t" id="t0145c12"></a>甲某甲比丘作烏迴鳩羅斷隨僧中事竟。僧<a class="t" id="t0145c13"></a>忍默然故是事如是持。是烏迴鳩羅若是上<a class="t" id="t0145c14"></a>座。諸下座比丘應與欲已小遠去。若烏迴<a class="t" id="t0145c15"></a>鳩羅是下座。應從諸上座取欲已小遠去。應<a class="t" id="t0145c16"></a>如法如比尼如佛教斷是事。若烏迴鳩羅。能<a class="t" id="t0145c17"></a>如法如比尼如佛教斷是事者。是名為斷用<a class="t" id="t0145c18"></a>一比尼。謂現前比尼。現前比尼者。僧現前人<a class="t" id="t0145c19"></a>現前比尼現前。僧現前如上說。人現前比尼<a class="t" id="t0145c20"></a>現前亦如上說。若是烏迴鳩羅。不能如法<a class="t" id="t0145c21"></a>如比尼如佛教斷是事者。應還付先烏迴<a class="t" id="t0145c22"></a>鳩羅。先烏迴鳩羅應受是事。如法如比尼如<a class="t" id="t0145c23"></a>佛教斷是事。是烏迴鳩羅。若能如法如比尼<a class="t" id="t0145c24"></a>如佛教斷是事者。是名為斷用一比尼。謂現<a class="t" id="t0145c25"></a>前比尼。現前比尼者。僧現前人現前比尼現<a class="t" id="t0145c26"></a>前。僧現前者如上說。人現前比尼現前亦如<a class="t" id="t0145c27"></a>上說。若是先烏迴鳩羅。復不能如法如比<a class="t" id="t0145c28"></a>尼如佛教斷者。應捨付僧。僧應受是事。如法<a class="t" id="t0145c29"></a>如比尼如佛教斷。若僧受是事。能如法如比<a class="t" id="t0146a01"></a>尼如佛教斷者。是名為斷用一比尼。謂現前<a class="t" id="t0146a02"></a>比尼。現前比尼者。僧現前人現前比尼現前。<a class="t" id="t0146a03"></a>僧現前如上說。人現前比尼現前亦如上說。<a class="t" id="t0146a04"></a>若是近處僧。不能如法如比尼如佛教斷是<a class="t" id="t0146a05"></a>事者。聞某住處僧。若有大眾好上座知波<a class="t" id="t0146a06"></a>羅提木叉。是僧中多有比丘。持修多羅者。持<a class="t" id="t0146a07"></a>比尼者。持摩多羅伽者。是近處僧。應以是<a class="t" id="t0146a08"></a>事遣使至某住處。僧中應先立傳事人。若<a class="t" id="t0146a09"></a>界外令滿僧數。立法者。一心和合僧應問言。<a class="t" id="t0146a10"></a>誰能作傳事人。從是處持是事至某處。若道<a class="t" id="t0146a11"></a>中能斷者好。是中若有人言我能。若有五<a class="t" id="t0146a12"></a>法。不應立作傳事人。隨愛隨瞋隨怖隨癡不<a class="t" id="t0146a13"></a>知滅不滅。若成就五法。應立作傳事人。不隨<a class="t" id="t0146a14"></a>愛不隨瞋不隨怖不隨癡知滅不滅。爾時是<a class="t" id="t0146a15"></a>傳事人。應持是事去。若道中能如法如比尼<a class="t" id="t0146a16"></a>如佛教斷者。是名為斷用一比尼。謂現前比<a class="t" id="t0146a17"></a>尼。現前比尼者。僧現前人現前比尼現前。僧<a class="t" id="t0146a18"></a>現前如上說。人現前比尼現前亦如上說。</p>
<a class="t" id="t0146a19"></a>
<p>
<a class="sc" id="2"></a>
<a class="t-linehead" id="t-linehead0146a19"></a>
若傳事人。不能道中如法如比尼如佛教斷<a class="t" id="t0146a20"></a>者。應持至彼僧中。是僧中若有上座多知<a class="t" id="t0146a21"></a>多識長老比丘。應語是人。是事如是如是因<a class="t" id="t0146a22"></a>緣起。闥賴吒不能斷。眾僧不能斷。先烏迴<a class="t" id="t0146a23"></a>鳩羅不能斷。後烏迴鳩羅亦不能斷。還付先<a class="t" id="t0146a24"></a>烏迴鳩羅。先烏迴<span class="choice"><span class="sic">迴</span><span class="corr">鳩</span></span>羅復不能斷。還付僧。僧<a class="t" id="t0146a25"></a>復不能斷。近住處僧亦不能斷。近住處烏迴<a class="t" id="t0146a26"></a>鳩羅不能斷。後烏迴鳩羅亦不能斷。還付<a class="t" id="t0146a27"></a>先烏迴鳩羅。復不能斷。還近住處僧復不能<a class="t" id="t0146a28"></a>斷。傳事人道中不能斷是事來是間。汝長<a class="t" id="t0146a29"></a>老。能受是事斷不。若言能斷。應與作期。若<a class="t" id="t0146b01"></a>不作期。不得與汝。期者。乃至九月。事有五<a class="t" id="t0146b02"></a>種難斷。一者堅。二者強。三者佷戾。四者往<a class="t" id="t0146b03"></a>來。五者疑畏。堅者。堅執其事。強者。舉事<a class="t" id="t0146b04"></a>人有事人勇健強力。佷戾者。舉事人有事人<a class="t" id="t0146b05"></a>惡性瞋恨。往來者。此事從一住處至一住處。<a class="t" id="t0146b06"></a>疑畏者。諸比丘畏斷事時。破一心和合僧作<a class="t" id="t0146b07"></a>兩段故。先應立行籌人。如是應立。一心和合<a class="t" id="t0146b08"></a>僧應問言。誰能作行籌人。是中有人言我<a class="t" id="t0146b09"></a>能。有五法。不應立作行籌人。隨愛隨瞋隨怖<a class="t" id="t0146b10"></a>隨癡不知行籌不行籌。若成就五法。應立作<a class="t" id="t0146b11"></a>行籌人。不隨愛不隨瞋不隨怖不隨癡知行<a class="t" id="t0146b12"></a>籌不行籌。是中一比丘唱言。大德僧聽。某甲<a class="t" id="t0146b13"></a>比丘能作行籌人。若僧時到僧忍聽。某甲比<a class="t" id="t0146b14"></a>丘。為僧作行籌人。是名白。如是白二羯磨。<a class="t" id="t0146b15"></a>僧與某甲比丘作行籌人竟。僧忍默然故<a class="t" id="t0146b16"></a>是事如是持。若比丘已作行籌人。隨僧多少<a class="t" id="t0146b17"></a>應作二種籌。一分長一分短。一分白一分黑。<a class="t" id="t0146b18"></a>說如法者為作長籌。說非法者為作短籌。說<a class="t" id="t0146b19"></a>如法者為作白籌。說非法者為作黑籌。說如<a class="t" id="t0146b20"></a>法籌以右手捉。說非法籌以左手捉。說如法<a class="t" id="t0146b21"></a>籌緩捉。說非法籌急捉。先行說如法籌。後<a class="t" id="t0146b22"></a>行說非法籌。行籌人應作是言。此是說如法<a class="t" id="t0146b23"></a>者籌。此是說非法者籌。若行籌竟。說如法者<a class="t" id="t0146b24"></a>籌乃至多一。是事名斷用二比尼。謂現前比<a class="t" id="t0146b25"></a>尼多覓比尼。現前比尼者。是中若有隨助舉<a class="t" id="t0146b26"></a>事人有事人。共和合一處現前。如法如比尼<a class="t" id="t0146b27"></a>如佛教現前除斷。是名現前比尼。多覓比尼<a class="t" id="t0146b28"></a>者。是中求覓往反問如法除斷。若說非法者<a class="t" id="t0146b29"></a>籌乃至多一。是事亦名為斷用二比尼。現前<a class="t" id="t0146c01"></a>比尼多覓比尼。現前比尼者。是中若有隨助。<a class="t" id="t0146c02"></a>舉事人及有事人。共和合在一處現前。非法<a class="t" id="t0146c03"></a>非比尼非佛教除斷。行籌人有四種。一者藏<a class="t" id="t0146c04"></a>行籌。二者顛倒行籌。三者期行籌。四者一切<a class="t" id="t0146c05"></a>行籌。藏行籌者。若有人闇中行籌。若壁障<a class="t" id="t0146c06"></a>處行籌。是名覆藏行籌。顛倒行籌者。若比丘<a class="t" id="t0146c07"></a>顛倒行籌。以說如法人籌。與說非法人。以<a class="t" id="t0146c08"></a>說非法人籌。與說如法人。是名顛倒。期者。若<a class="t" id="t0146c09"></a>諸比丘隨和上阿闍梨作期。隨同和上同<a class="t" id="t0146c10"></a>阿闍梨。隨相識隨共語。隨善知識隨同心。隨<a class="t" id="t0146c11"></a>國土隨聚落隨家。共作期。我等取如是籌。汝<a class="t" id="t0146c12"></a>等莫遠我邊。莫別莫異。莫不共語。共同<a class="t" id="t0146c13"></a>事。是名期。一切僧取籌者。爾時一切僧。<a class="t" id="t0146c14"></a>應和合一處。不得取欲。何以故。或多比丘<a class="t" id="t0146c15"></a>說非法故。是名一切僧取籌。若是眾僧大上<a class="t" id="t0146c16"></a>座知波羅提木叉者。能斷是事者。即名為斷<a class="t" id="t0146c17"></a>用一比尼。謂現前比尼。是中現前比尼者。僧<a class="t" id="t0146c18"></a>現前人現前比尼現前。僧現前如上說。人現<a class="t" id="t0146c19"></a>前比尼現前亦如上說。若是大上座知波羅<a class="t" id="t0146c20"></a>提木叉比丘僧。不能斷是事者。應還付傳事<a class="t" id="t0146c21"></a>人。傳事人應取是事。於道中能如法如比<a class="t" id="t0146c22"></a>尼如佛教斷。若是傳事人。於道中能如法如<a class="t" id="t0146c23"></a>比尼如佛教斷是事者。是名為斷用一比尼。<a class="t" id="t0146c24"></a>謂現前比尼。現前比尼者如上說。若是傳事<a class="t" id="t0146c25"></a>人。不能如法如比尼如佛教斷是事者。是比<a class="t" id="t0146c26"></a>丘道中。若聞彼處僧坊中。若有三比丘若二<a class="t" id="t0146c27"></a>若一比丘。能持修多羅持比尼持摩多羅<a class="t" id="t0146c28"></a>伽。四眾所恭敬尊重。是傳事人。應到彼住<a class="t" id="t0146c29"></a>處語彼一比丘言。大德。是中事如是如是<a class="t" id="t0147a01"></a>因緣起。闥賴吒不能斷。僧不能斷。先烏迴<a class="t" id="t0147a02"></a>鳩羅不能斷。後烏迴鳩羅不能斷。還付先<a class="t" id="t0147a03"></a>烏迴鳩羅。復不能斷。還是僧復不能斷。近<a class="t" id="t0147a04"></a>住處僧亦不能斷。先烏迴鳩羅不能斷。後烏<a class="t" id="t0147a05"></a>迴鳩羅不能斷。還先烏迴鳩羅復不能斷。還<a class="t" id="t0147a06"></a>近住處僧復不能斷。傳事人道中亦不能斷。<a class="t" id="t0147a07"></a>大上座持律比丘僧不能斷。傳事人於道中<a class="t" id="t0147a08"></a>不能斷。三比丘二比丘不能斷。大德取是事。<a class="t" id="t0147a09"></a>如法如比尼如佛教斷是事。是一比丘四眾<a class="t" id="t0147a10"></a>所恭敬尊重讚歎者。應作是言。不可二人相<a class="t" id="t0147a11"></a>言俱得勝。是中必一勝一負。若作如是語者。<a class="t" id="t0147a12"></a>是名如法說。若不作如是語者。是名非<a class="t" id="t0147a13"></a>法說。是諸相言比丘。若如法斷是事已。還更<a class="t" id="t0147a14"></a>發起。犯波逸提。若但訶責言是斷不如法。<a class="t" id="t0147a15"></a>犯突吉羅。<span class="rule-number">六法</span></p>
<a class="t" id="t0147a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>