<!DOCTYPE html>
<html data-prev="lzh-sarv-bu-vb-sk107" data-next="lzh-sarv-bu-vb-as2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-as1">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Adhikaraṇa­samatha 1</span>
<span class="mirror-right">七滅諍法初一</span> </h1>
</div>
<p class="suttainfo">
<span class="t-headname">◎七滅諍法初</span></p>
<a class="t" id="t0141b13"></a>
<p>
<a class="sc" id="1"></a>
<a class="t-linehead" id="t-linehead0141b13"></a>
佛在王舍城。爾時六群比丘勸檀越作浴。已<a class="t" id="t0141b14"></a>辦浴具。有客比丘。冥來脫衣著諸衣上入浴<a class="t" id="t0141b15"></a>室洗。有因緣故衣服雜錯。客比丘洗已出。於<a class="t" id="t0141b16"></a>本處取衣。出外看是他衣。作是念此衣當還<a class="t" id="t0141b17"></a>本處更覓我衣。還入衣處。六群比丘。常與<a class="t" id="t0141b18"></a>善好比丘相違。見客比丘入已。語客比丘言。<a class="t" id="t0141b19"></a>汝已出。何故來還。答言。我後來脫衣著諸<a class="t" id="t0141b20"></a>衣上。入浴室洗。有因緣故衣服雜錯。先洗浴<a class="t" id="t0141b21"></a>已出取衣。出外看非我衣。作是念。此衣當還<a class="t" id="t0141b22"></a>本處更覓我衣。是故來還。六群比丘言。不如<a class="t" id="t0141b23"></a>汝言。汝以偷心取。取已心悔。欲著本處。汝<a class="t" id="t0141b24"></a>見罪不。答言不見。六群比丘共相謂言。此云<a class="t" id="t0141b25"></a>何直爾不自言罪。當與作不見擯。六群比丘<a class="t" id="t0141b26"></a>即為作不見擯。擯是客比丘。客比丘作是念。<a class="t" id="t0141b27"></a>六群比丘為我作不見擯。無因緣本末。我不<a class="t" id="t0141b28"></a>自言罪。我今何不往舍衛國詣佛所。是比丘<a class="t" id="t0141b29"></a>於王舍城隨意住已。持衣<span class="gaiji">鉢<!--gaiji,缽,1[金*本],2&#x9262;,3-->
</span>遊行向舍衛國<a class="t" id="t0141c01"></a>詣佛所。諸佛常法有客比丘來。以如是語勞<a class="t" id="t0141c02"></a>問。忍不足不。乞食不乏。道路不疲耶。爾時<a class="t" id="t0141c03"></a>佛問客比丘。忍不足不。乞食不難。道路不<a class="t" id="t0141c04"></a>疲耶客比丘言。忍足乞食不難道路不疲。即<a class="t" id="t0141c05"></a>以上事向佛廣說。佛知故問是比丘。六群比<a class="t" id="t0141c06"></a>丘何故與汝作不見擯。比丘白佛言。世尊。無<a class="t" id="t0141c07"></a>因緣本末。我不自言罪。強為我作不見擯。佛<a class="t" id="t0141c08"></a>言。若六群比丘。無因緣本末。汝不自言罪。<a class="t" id="t0141c09"></a>強為汝作不見擯者。汝莫愁憂。我當與汝作<a class="t" id="t0141c10"></a>法伴佐助汝。佛言。從今聽自言滅諍法。用是<a class="t" id="t0141c11"></a>自言滅諍。眾僧中種種事起應滅。自言滅諍。<a class="t" id="t0141c12"></a>有十種非法十種如法。十種非法者。若比丘<a class="t" id="t0141c13"></a>犯波羅夷罪。自言不犯。眾僧問言。汝自說犯<a class="t" id="t0141c14"></a>不。自言不犯。是名非法。又比丘犯僧伽婆<a class="t" id="t0141c15"></a>尸沙波逸提波羅提提舍尼突吉羅。自言不<a class="t" id="t0141c16"></a>犯。眾僧問言。汝自說犯不。自言不犯。是名<a class="t" id="t0141c17"></a>非法。又比丘不犯波羅夷。自言我犯。眾僧<a class="t" id="t0141c18"></a>問言。汝自說犯波羅夷不。自言我犯波羅夷。<a class="t" id="t0141c19"></a>是名非法。又比丘不犯僧伽婆尸沙波逸提<a class="t" id="t0141c20"></a>波羅提提舍尼突吉羅。自言我犯。眾僧問言。<a class="t" id="t0141c21"></a>汝自說犯不。自言我犯。是名十非法。十種<a class="t" id="t0141c22"></a>如法者。有比丘犯波羅夷。自言我犯波羅<a class="t" id="t0141c23"></a>夷。眾僧問言。汝自說犯不。自言我犯。是名<a class="t" id="t0141c24"></a>如法。又比丘犯僧伽婆尸沙波逸提波羅提<a class="t" id="t0141c25"></a>提舍尼突吉羅。自言我犯。眾僧問言。汝自說<a class="t" id="t0141c26"></a>犯不。自言我犯。是名如法。又比丘不犯波<a class="t" id="t0141c27"></a>羅夷。自言不犯波羅夷。眾僧問言。汝自說犯<a class="t" id="t0141c28"></a>不。自言不犯。是名如法。又比丘不犯僧伽<a class="t" id="t0141c29"></a>婆尸沙波逸提波羅提提舍尼突吉羅。自言<a class="t" id="t0142a01"></a>不犯。眾僧問言。汝自說犯不。自言不犯。是<a class="t" id="t0142a02"></a>名十如法自言。<span class="rule-number">一法</span></p>
<a class="t" id="t0142a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>