<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-as4">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Adhikaraṇa­samatha 4</span>
<span class="mirror-right">滅諍法之四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0143a27"></a>
佛在舍衛國。爾時有比丘。名施越。癡狂心<a class="t" id="t0143a28"></a>顛倒故。多作不清淨非法不隨順道非沙門<a class="t" id="t0143a29"></a>法。是人還得本心。先所作罪。若僧三人二人<a class="t" id="t0143b01"></a>一人常說是事。施越語諸比丘。我本狂癡<a class="t" id="t0143b02"></a>心顛倒故。多作不清淨非法不隨順道非沙<a class="t" id="t0143b03"></a>門法。我今還得本心。若僧三人二人一人常<a class="t" id="t0143b04"></a>說我本所作罪。我今當云何。諸比丘以是事<a class="t" id="t0143b05"></a>向佛廣說。佛知而故問施越。汝實狂癡心顛<a class="t" id="t0143b06"></a>倒故。多作不清淨非法不隨順道非沙門法。<a class="t" id="t0143b07"></a>汝還得本心。若僧三人二人一人說汝本所<a class="t" id="t0143b08"></a>作罪。汝向諸比丘說。我當云何。汝實爾不。答<a class="t" id="t0143b09"></a>言。實爾世尊。佛言。從今聽不癡比尼。用是<a class="t" id="t0143b10"></a>不癡比尼。僧中有種種事起應滅。不癡比尼。<a class="t" id="t0143b11"></a>有四種非法四種如法。四種非法者。有比丘<a class="t" id="t0143b12"></a>不癡狂顛倒。現癡狂相貌。諸比丘僧中問。<a class="t" id="t0143b13"></a>汝狂癡時所作。今憶念不。答言。長老。我憶<a class="t" id="t0143b14"></a>念癡故作。他人教我使作。憶夢中作。憶裸形<a class="t" id="t0143b15"></a>東西走立大小便。是人從僧乞不癡比尼。若<a class="t" id="t0143b16"></a>僧與是人不癡比尼。是名四非法。四如法<a class="t" id="t0143b17"></a>者。有比丘實狂癡心顛倒。現狂癡相貌。諸比<a class="t" id="t0143b18"></a>丘問。汝憶念狂癡時所作不。答言。不憶念。<a class="t" id="t0143b19"></a>他所教我作。不憶夢中所作。不憶裸形<a class="t" id="t0143b20"></a>東西走立大小便。是人從僧乞不癡比尼。若<a class="t" id="t0143b21"></a>僧與是人不癡比尼。是名四如法不癡比尼。<a class="t" id="t0143b22"></a>佛言。從今聽不癡比尼。用是不癡比尼。僧中<a class="t" id="t0143b23"></a>種種事起應滅。爾時佛語諸比丘。汝等與施<a class="t" id="t0143b24"></a>越比丘不癡比尼。若更有如是人。僧亦應與<a class="t" id="t0143b25"></a>不癡比尼。與法者。是施越比丘。應從坐起偏<a class="t" id="t0143b26"></a>袒右肩脫革屣胡跪合掌言。大德僧聽。我施<a class="t" id="t0143b27"></a>越比丘。本狂癡心顛倒。多作不清淨非法不<a class="t" id="t0143b28"></a>隨順道非沙門法。我今還得本心。若僧三人<a class="t" id="t0143b29"></a>二人一人說我先所作罪。我今從僧乞不癡<a class="t" id="t0143c01"></a>比尼。若僧三人二人一人莫復更說是事。僧<a class="t" id="t0143c02"></a>憐愍故。與我不癡比尼。如是再三乞。爾時一<a class="t" id="t0143c03"></a>比丘僧中唱大德僧聽。是施越比丘。本狂癡<a class="t" id="t0143c04"></a>心顛倒。多作不清淨非法不隨順道非沙門<a class="t" id="t0143c05"></a>法。今得本心。若僧三人二人一人說先所作<a class="t" id="t0143c06"></a>罪。今施越比丘從僧乞不癡比尼。若僧三人<a class="t" id="t0143c07"></a>二人一人莫復更說是事。若僧時到僧忍<a class="t" id="t0143c08"></a>聽。與施越比丘不癡比尼。若僧三人二人一<a class="t" id="t0143c09"></a>人莫復更說是事。白如是。如是白四羯磨。僧<a class="t" id="t0143c10"></a>與施越比丘不癡比尼竟。僧忍默然故。是事<a class="t" id="t0143c11"></a>如是持。得不癡比尼行法者。餘比丘不應出<a class="t" id="t0143c12"></a>其過罪。不應令憶念。不應從乞聽。亦不應受<a class="t" id="t0143c13"></a>他比丘乞聽。若從彼乞聽得突吉羅。若受他<a class="t" id="t0143c14"></a>乞聽亦得突吉羅。若彼不聽。便出過罪。若令<a class="t" id="t0143c15"></a>憶念。得波逸提。<span class="rule-number">四法</span></p>
<a class="t" id="t0143c16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>