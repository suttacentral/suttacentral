<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-sk105">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 105</span>
<span class="mirror-right">眾學法之百五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0140c07"></a>
佛在王舍城。爾時六群比丘。往語浣衣人言。<a class="t" id="t0140c08"></a>與我浣衣。問言與價不。答言無價。浣衣<a class="t" id="t0140c09"></a>人言。有浣衣不與價者。我等空浣衣。云何<a class="t" id="t0140c10"></a>得活。六群比丘言。不與我浣耶。答言。不與<a class="t" id="t0140c11"></a>汝浣。六群比丘到淨水中浣衣處。大小便洟<a class="t" id="t0140c12"></a>唾。諸浣衣人以先心謂水清淨。浸衣著中即<a class="t" id="t0140c13"></a>臭失色。浣衣人念。誰作是事。六群比丘餘<a class="t" id="t0140c14"></a>時往問。汝等知不。誰污是水。答言不知。六<a class="t" id="t0140c15"></a>群比丘言。我等所作。以汝不與我浣衣故作<a class="t" id="t0140c16"></a>是事。六群比丘勇健多力。不大畏罪。諸浣衣<a class="t" id="t0140c17"></a>人不能奈何。諸居士訶責言。諸沙門釋子自<a class="t" id="t0140c18"></a>言善好有德。淨用水中大小便洟唾。是中有<a class="t" id="t0140c19"></a>比丘。少欲知足行頭陀。聞是事心不喜。向佛<a class="t" id="t0140c20"></a>廣說。佛以是事集比丘僧種種因緣訶責六<a class="t" id="t0140c21"></a>群比丘。云何名比丘。淨用水中大小便涕<a class="t" id="t0140c22"></a>唾。佛但訶責而未結戒。又佛在舍衛國。爾時<a class="t" id="t0140c23"></a>舍衛城中有一大池。名須摩那。多人所用。六<a class="t" id="t0140c24"></a>群比丘共相謂言。可往須摩那池上看。皆言<a class="t" id="t0140c25"></a>隨意。即共往池上看。便大小便洟唾池中<a class="t" id="t0141a01"></a>諸居士訶責言。是沙門釋子不善。更無大小<a class="t" id="t0141a02"></a>便處耶。乃到是淨用水中大小便洟唾是中<a class="t" id="t0141a03"></a>有比丘。少欲知足行頭陀。聞是事心不喜。向<a class="t" id="t0141a04"></a>佛廣說。佛以是事集比丘僧。種種因緣訶責<a class="t" id="t0141a05"></a>言云何名比丘。淨用水中大小便洟唾。佛<a class="t" id="t0141a06"></a>種種因緣訶已語諸比丘。不應淨用水中大<a class="t" id="t0141a07"></a>小便洟唾。除病應當學。若不病淨用水中<a class="t" id="t0141a08"></a>大小便洟唾突吉羅。病者不犯。<span class="rule-number">一百五</span></p>
<a class="t" id="t0141a09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>