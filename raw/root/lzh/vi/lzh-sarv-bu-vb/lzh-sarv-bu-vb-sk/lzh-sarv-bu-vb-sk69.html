<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-sk69">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 69</span>
<span class="mirror-right">眾學法之六十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0138a21"></a>
佛在伽維羅衛國。爾時摩訶男釋。請佛及僧<a class="t" id="t0138a22"></a>明日食。佛默然受。知佛默然受已。即從坐<a class="t" id="t0138a23"></a>起頭面禮足右遶而去。還自舍。通夜辦種種<a class="t" id="t0138a24"></a>多美飲食。早起敷座處。遣使白佛言時到。<a class="t" id="t0138a25"></a>食具已辦佛自知時。佛著衣持<span class="gaiji">鉢<!--gaiji,缽,1[金*本],2&#x9262;,3-->
</span>及僧入<a class="t" id="t0138a26"></a>摩訶男舍坐。摩訶男見佛坐已。自手行<a class="t" id="t0138a27"></a>水。是食乳已辨。自手下飯與乳。諸比丘吸<a class="t" id="t0138a28"></a>食作聲。爾時有比丘。先是伎兒。聞是聲即<a class="t" id="t0138a29"></a>起舞。諸比丘大笑。笑時口中飯粒出。有鼻<a class="t" id="t0138b01"></a>孔中出者。諸居士呵責言。諸沙門釋子自言<a class="t" id="t0138b02"></a>善好有德。云何令他笑如伎兒。佛見諸比丘<a class="t" id="t0138b03"></a>作是事。聞諸居士呵責時佛默然。食後以是<a class="t" id="t0138b04"></a>事集比丘僧。佛知故問舞比丘。汝以何心舞。<a class="t" id="t0138b05"></a>答言。世尊。欲出諸比丘吸食過罪。及戲笑<a class="t" id="t0138b06"></a>故。佛言。從今不吸食。應當學。若吸食作聲<a class="t" id="t0138b07"></a>食突吉羅。不吸食作聲不犯。<span class="rule-number">六十九</span></p>
<a class="t" id="t0138b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>