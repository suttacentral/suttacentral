<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-sk21">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 21</span>
<span class="mirror-right">眾學法之二十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0134c03"></a>
佛在舍衛國。爾時世尊。中前著衣與諸比丘<a class="t" id="t0134c04"></a>入舍衛城。諸佛常法。若以神通力入城邑聚<a class="t" id="t0134c05"></a>落時。現如是希有事。謂象申鳴馬悲鳴諸牛<a class="t" id="t0134c06"></a>王吼鵝鴈孔雀鸚鵡舍利鳥俱均羅猩猩諸<a class="t" id="t0134c07"></a>鳥。出和雅音。大鼓小鼓箜篌箏笛琵琶簫<a class="t" id="t0134c08"></a>瑟篳篥鐃鈸。不鼓自鳴。諸貴人舍所有金器<a class="t" id="t0134c09"></a>內外莊嚴具。若在箱篋中自然作聲。盲者得<a class="t" id="t0134c10"></a>視。聾者得聽。<span class="gaiji">瘂<!--gaiji,啞,1[病-丙+亞],2&#x7602;,3-->
</span>者能言。拘躄者得伸跛蹇<a class="t" id="t0134c11"></a>者得手足。睞眼得正。病瘦者得除。苦痛者<a class="t" id="t0134c12"></a>得樂。毒者得消。狂者得正。殺者離殺。偷者<a class="t" id="t0134c13"></a>離偷。邪婬者不邪婬。妄語者不妄語。兩舌<a class="t" id="t0134c14"></a>惡口無義語者。不無義語。貪者不貪。瞋者<a class="t" id="t0134c15"></a>不瞋。邪見者離邪見。牢獄閉繫枷鎖杻械。悉<a class="t" id="t0134c16"></a>得解脫。憒<span class="gaiji">閙<!--gaiji,鬧,1[門@市],2&#x9599;,3-->
</span>處者皆得空閑。未種善根<a class="t" id="t0134c17"></a>者種。已種者增長。已增長者得解脫。諸伏藏<a class="t" id="t0134c18"></a>寶物自然發出。現如是希有事。諸眾生得利<a class="t" id="t0134c19"></a>益。爾時佛漸漸行到城。以右足著門閫<a class="t" id="t0134c20"></a>上。如是等種種希有事皆現。爾時人民於屋<a class="t" id="t0134c21"></a>上堂壁樓閣上看佛及僧。是中有未曾見佛<a class="t" id="t0134c22"></a>者。有曾見佛者指示言。此是佛。此是舍利<a class="t" id="t0134c23"></a>弗目連阿那律難提金毘羅。此是六群比丘。<a class="t" id="t0134c24"></a>六群比丘聞已。仰看作是言。某女人盲。某<a class="t" id="t0134c25"></a>睞眼某赤眼。某短鼻某癭。某背僂某跛。某白<a class="t" id="t0135a01"></a>某黑。某無威德。諸女人聞已。語六群比丘言。<a class="t" id="t0135a02"></a>我非汝婦。不與汝私通我等好醜何豫汝事。<a class="t" id="t0135a03"></a>而字名我等。六群比丘言。我從佛及僧入<a class="t" id="t0135a04"></a>城。何豫汝事。指我等言。此是六群比丘。似<a class="t" id="t0135a05"></a>如過罪人。佛聞是事語諸比丘。從今不高<a class="t" id="t0135a06"></a>視入家內。應當學。高視入家內。突吉羅。不<a class="t" id="t0135a07"></a>高視入家內不犯。<span class="rule-number">二十一</span></p>
<a class="t" id="t0135a08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>