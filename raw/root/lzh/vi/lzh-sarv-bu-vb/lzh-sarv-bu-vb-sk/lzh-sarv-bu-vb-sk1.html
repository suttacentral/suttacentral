<!DOCTYPE html>
<html data-prev="lzh-sarv-bu-vb-pd4" data-next="lzh-sarv-bu-vb-sk2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-sk1">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 1</span>
<span class="mirror-right">眾學法之一</span> </h1>
</div>
<p class="suttainfo">
<span class="t-headname">明一百七眾學法初</span></p>
<a class="t" id="t0133b15"></a>
<p>
<a class="sc" id="1"></a>
<a class="t-linehead" id="t-linehead0133b15"></a>
佛在王舍城。爾時諸比丘。極高著泥洹僧。極<a class="t" id="t0133b16"></a>下著。參差著。不周齊著。佛見已作是念。<a class="t" id="t0133b17"></a>我當觀過去諸佛。云何著泥洹僧。空中淨居<a class="t" id="t0133b18"></a>天言。世尊。過去諸佛周齊著泥洹僧。佛亦自<a class="t" id="t0133b19"></a>憶知過去諸佛周齊著泥洹僧。佛復念。我當<a class="t" id="t0133b20"></a>觀未來諸佛。云何著泥洹僧。空中淨居天<a class="t" id="t0133b21"></a>言。世尊。未來諸佛周齊著泥洹僧。佛亦觀<a class="t" id="t0133b22"></a>知未來諸佛。亦當周齊著泥洹僧。佛復作是<a class="t" id="t0133b23"></a>念。我當看淨居天。云何著泥洹僧。空中天<a class="t" id="t0133b24"></a>言。淨居天周齊著泥洹僧。佛亦自知淨居天<a class="t" id="t0133b25"></a>周齊著泥洹僧。佛以是事集比丘僧。以種種<a class="t" id="t0133b26"></a>因緣呵責諸比丘。云何名比丘。極高著泥洹<a class="t" id="t0133b27"></a>僧。極下著泥洹僧。參差著泥洹僧。不周齊著<a class="t" id="t0133b28"></a>泥洹僧。種種因緣呵已語諸比丘。以十利故<a class="t" id="t0133b29"></a>與比丘結戒。從今是戒應如是說。不極高<a class="t" id="t0133c01"></a>著泥洹僧。應當學。若比丘極高著。突吉羅。<a class="t" id="t0133c02"></a>若不極高著不犯。<span class="rule-number">一</span></p>
<a class="t" id="t0133c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>