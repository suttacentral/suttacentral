<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pd1">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pāṭidesanīya 1</span>
<span class="mirror-right">波羅提舍尼之一</span> </h1>
</div>
<a class="t-juannumber" id="juan-19"></a>
<a class="t" id="t0131a01"></a><a class="t" id="t0131a02"></a>
<p class="suttainfo">
<span class="t-juanname">十誦律卷第十九<span class="t-note">（第三誦之六）</span></span><a class="t" id="t0131a03"></a><a class="t" id="t0131a04"></a><br>
<span class="t-byline">後秦北印度三藏弗若多羅譯</span><a class="t" id="t0131a05"></a><br>
<span class="t-headname">四波羅提舍尼法</span></p>
<a class="t" id="t0131a06"></a>
<p>
<a class="sc" id="1"></a>
<a class="t-linehead" id="t-linehead0131a06"></a>
佛在舍衛國。時世飢儉。華色比丘尼有德。<a class="t" id="t0131a07"></a>多知多識能多得衣服飲食臥具湯藥諸所須<a class="t" id="t0131a08"></a>物。是比丘尼晨朝早起著衣持<span class="gaiji">鉢<!--gaiji,缽,1[金*本],2&#x9262;,3-->
</span>入舍衛城<a class="t" id="t0131a09"></a>乞食。時見諸比丘眾舍衛城乞食不得愁<a class="t" id="t0131a10"></a>惱不樂。是比丘尼看諸比丘<span class="gaiji">鉢<!--gaiji,缽,1[金*本],2&#x9262;,3-->
</span>中。少少與少。<a class="t" id="t0131a11"></a>少半與半。都無都與。是比丘尼一日乞食所<a class="t" id="t0131a12"></a>得。盡以與諸比丘。如是二三日。以不得食故。<a class="t" id="t0131a13"></a>於巷中迷悶倒地。一賈客見已語其婦言。華<a class="t" id="t0131a14"></a>色比丘尼於巷中倒地。汝扶令起將來。婦即<a class="t" id="t0131a15"></a>去扶起將來入舍。疾作<span class="gaiji">粰<!--gaiji,,1[米*孚],2&#x7CB0;,3-->
</span>
<span class="gaiji">［米＊留］<!--gaiji,,1[米*留],2,3-->
</span>粥與已得醒。問<a class="t" id="t0131a16"></a>言。汝何所患苦。有何疾病有何急。於巷中<a class="t" id="t0131a17"></a>倒地。比丘尼言。我無病無痛無急。我不得食<a class="t" id="t0131a18"></a>故。迷悶巷中倒地。又問。汝為乞食不能得<a class="t" id="t0131a19"></a>耶。答言。我乞食得。以諸大眾於舍衛城乞<a class="t" id="t0131a20"></a>食不得愁惱不樂。我看比丘<span class="gaiji">鉢<!--gaiji,缽,1[金*本],2&#x9262;,3-->
</span>中。少少與少。<a class="t" id="t0131a21"></a>少半與半。都無都與。如是二三日。我斷食。是<a class="t" id="t0131a22"></a>故迷悶巷中倒地。諸居士聞是事心不喜。呵<a class="t" id="t0131a23"></a>責言。是沙門釋子不知時不知量。若施者不<a class="t" id="t0131a24"></a>知量。受者應知量。是華色比丘尼以斷食故<a class="t" id="t0131a25"></a>垂死。是中有比丘。少欲知足行頭陀。聞是事<a class="t" id="t0131a26"></a>心不喜。向佛廣說。佛以是事集比丘僧。以種<a class="t" id="t0131a27"></a>種因緣呵責諸比丘。云何名比丘。不知時不<a class="t" id="t0131a28"></a>知量。若施者不知量。受者應知量。是華色比<a class="t" id="t0131a29"></a>丘尼以斷食故垂死。種種因緣呵責已語諸<a class="t" id="t0131b01"></a>比丘。以十利故與比丘結戒。從今是戒應<a class="t" id="t0131b02"></a>如是說。若比丘不病入聚落中。非親里比丘<a class="t" id="t0131b03"></a>尼所自手受食。是比丘應向餘比丘說是<a class="t" id="t0131b04"></a>罪。長老我墮可呵法不是處。是法可悔。我<a class="t" id="t0131b05"></a>今發露悔過。是名波羅提提舍尼法。病者。風<a class="t" id="t0131b06"></a>盛熱盛冷盛。噉是食得差。是名為病。除是因<a class="t" id="t0131b07"></a>緣名為不病。非親里者。親里名若母若女若<a class="t" id="t0131b08"></a>姊妹乃至七世因緣。是名親里。除是名非親<a class="t" id="t0131b09"></a>里。食者。五種佉陀尼食五蒱闍尼食五<a class="t" id="t0131b10"></a>似食。五佉陀尼食者。根莖葉磨果。五蒱闍尼<a class="t" id="t0131b11"></a>食者。飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉。五似食者糜粟<span class="gaiji">［麩－夫＋黃］<!--gaiji,,1[麩-夫+黃],2&#x4D43;,3-->
</span>麥莠<a class="t" id="t0131b12"></a>子迦師。是中犯者。若比丘不病入聚落中。非<a class="t" id="t0131b13"></a>親里比丘尼所自手受根食。得波羅提提<a class="t" id="t0131b14"></a>舍尼罪。莖葉磨果食。飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉食。糜粟<a class="t" id="t0131b15"></a><span class="gaiji">［麩－夫＋黃］<!--gaiji,,1[麩-夫+黃],2&#x4D43;,3-->
</span>麥莠子迦師。皆波羅提提舍尼罪。不犯<a class="t" id="t0131b16"></a>者。若病若親里比丘尼。若天祠中多人聚中<a class="t" id="t0131b17"></a>與。若沙門住處與。若聚落外比丘尼坊舍中<a class="t" id="t0131b18"></a>與者不犯。<span class="rule-number">一法</span></p>
<a class="t" id="t0131b19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>