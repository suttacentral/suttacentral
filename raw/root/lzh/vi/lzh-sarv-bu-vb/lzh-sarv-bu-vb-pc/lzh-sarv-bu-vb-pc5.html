<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc5">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 5</span>
<span class="mirror-right">波夜提之五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0070b14"></a>
佛在舍衛國。爾時迦留陀夷。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0070b15"></a>
入舍衛城乞食。食已還至自房。收衣<span class="gaiji">鉢<!--gaiji,缽,1[金*本],2&#x9262;,3-->
</span>持<a class="t" id="t0070b16"></a>戶鉤在門間立。作是念。若有女人來此看者。<a class="t" id="t0070b17"></a>我當示諸房舍。爾時多有女人來入寺看。迦<a class="t" id="t0070b18"></a>留陀夷遙見女人來。作是言。諸姊妹來。我<a class="t" id="t0070b19"></a>當示諸房舍處。以是因緣故。諸女人集。說<a class="t" id="t0070b20"></a>兩可羞事。以他母事向女說言。汝母隱處有<a class="t" id="t0070b21"></a>如是如是相。爾時女作是念。如是比丘所<a class="t" id="t0070b22"></a>說。必當與我母通。又以女事向母說。汝女隱<a class="t" id="t0070b23"></a>處有如是如是相。母作是念。如是比丘所說。<a class="t" id="t0070b24"></a>必當與我女通。又以子婦事向姑說。汝子婦<a class="t" id="t0070b25"></a>隱處有如是如是相。姑作是念。如是比丘所<a class="t" id="t0070b26"></a>說。必當與我子婦通。又以姑事向子婦說。<a class="t" id="t0070b27"></a>汝姑隱處有如是如是相。子婦作是念。如是<a class="t" id="t0070b28"></a>比丘所說。必當與我姑通。迦留陀夷作是<a class="t" id="t0070b29"></a>語時。為他身自身作疑。是諸婦女展轉相疑。<a class="t" id="t0070c01"></a>是中有比丘。少欲知足行頭陀。聞是事心不<a class="t" id="t0070c02"></a>喜。種種因緣呵責。云何名比丘。女人前說<a class="t" id="t0070c03"></a>兩可羞事。種種因緣呵已。向佛廣說。佛以<a class="t" id="t0070c04"></a>是事集比丘僧。知而故問迦留陀夷。汝實作<a class="t" id="t0070c05"></a>是事不。答言。實作世尊。佛以種種因緣呵<a class="t" id="t0070c06"></a>責。云何名比丘。女人前說兩可羞事。佛種<a class="t" id="t0070c07"></a>種因緣呵已。語諸比丘。以十利故與比丘<a class="t" id="t0070c08"></a>結戒。從今是戒應如是說。若比丘與女人說<a class="t" id="t0070c09"></a>法過五六語波夜提。除有知男子。女人者。<a class="t" id="t0070c10"></a>女人能受婬欲。過五六語者。五語。名色陰<a class="t" id="t0070c11"></a>無常受想行識陰無常。六語。名眼無常耳鼻<a class="t" id="t0070c12"></a>舌身意無常。法者。名佛所說。弟子所說。天<a class="t" id="t0070c13"></a>所說。仙人所說。化人所說。顯示布施持戒生<a class="t" id="t0070c14"></a>天涅槃。有智男子者。知名能分別言語好<a class="t" id="t0070c15"></a>醜。波夜提者。燒煮覆障。若不悔過。能障礙<a class="t" id="t0070c16"></a>道。是中犯者。若比丘無解語男子。為女人<a class="t" id="t0070c17"></a>說法過五六語。若偈說。偈偈波夜提。若輕<a class="t" id="t0070c18"></a>說。事事波夜提。若別句說。句句波夜提。若比<a class="t" id="t0070c19"></a>丘即先坐處坐。無解語男子。更有異女人來。<a class="t" id="t0070c20"></a>復為說法過五六語。先女人亦在中坐。二俱<a class="t" id="t0070c21"></a>聞法。若偈說。偈偈波夜提。若經說。事事波夜<a class="t" id="t0070c22"></a>提。若別句說。句句波夜提。若比丘為女人<a class="t" id="t0070c23"></a>說法。無解語男子。過五六語。已從坐起去。更<a class="t" id="t0070c24"></a>有女人道中逆來。復為說法。無有解語男子。<a class="t" id="t0070c25"></a>過五六語。先女人復從後來。二俱聞法。若偈<a class="t" id="t0070c26"></a>說。偈偈波夜提。若經說。事事波夜提。若別句<a class="t" id="t0070c27"></a>說。句句波夜提。若比丘無解語男子。為女人<a class="t" id="t0070c28"></a>說法過五六語已。次入餘家。更為餘女人說<a class="t" id="t0070c29"></a>法過五六語。無解語男子。先女人亦來在壁<a class="t" id="t0071a01"></a>邊立。若在障邊。若在籬邊。若在塹邊。亦復<a class="t" id="t0071a02"></a>聞法。若偈說。偈偈波夜提。若經說。事事波<a class="t" id="t0071a03"></a>夜提。若別句說。句句波夜提。不犯者。若比<a class="t" id="t0071a04"></a>丘唄。若達嚫若說。所施功德。若與受戒。若<a class="t" id="t0071a05"></a>女人問而答不犯。<span class="rule-number">五事竟</span></p>
<a class="t" id="t0071a06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>