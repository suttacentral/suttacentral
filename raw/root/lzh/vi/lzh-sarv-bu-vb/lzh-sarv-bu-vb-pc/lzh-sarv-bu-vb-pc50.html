<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc50">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 50</span>
<span class="mirror-right">波夜提之五十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0102b22"></a>
佛在舍衛國。爾時跋難陀釋子。有兄比丘。名<a class="t" id="t0102b23"></a>曰難徒。跋難陀有弟子。名達摩亦善持戒。是<a class="t" id="t0102b24"></a>弟子不隨師行。難徒作是念。此是我弟弟子。<a class="t" id="t0102b25"></a>不隨我行。又不隨我弟行。應當治之令隨我<a class="t" id="t0102b26"></a>等。爾時難徒以女人著一房中。往語達摩言。<a class="t" id="t0102b27"></a>汝到某處來。達摩言。往何所作。答言但來。<a class="t" id="t0102b28"></a>達摩作是念。此是我師兄。云何不隨語即便<a class="t" id="t0102b29"></a>隨往。難徒知立此處得見女人。即教此中立<a class="t" id="t0102c01"></a>待我。難徒即往女人所。除<span class="gaiji">却<!--gaiji,卻,1[去*ㄗ],2&#x5374;,3-->
</span>三瘡抱捺餘身<a class="t" id="t0102c02"></a>和合相觸。作如是已語達摩言。汝見不。答<a class="t" id="t0102c03"></a>言見。汝莫語餘人。答言。我不能覆藏。必以<a class="t" id="t0102c04"></a>是事白佛。當向比丘比丘尼說。難徒言。我亦<a class="t" id="t0102c05"></a>見汝和上作如是事。復見劇是。尚不語人。<a class="t" id="t0102c06"></a>汝何以語人。答言。汝意自欲不語。我不能<a class="t" id="t0102c07"></a>覆藏。必當白佛。向比丘比丘尼說。時達摩<a class="t" id="t0102c08"></a>即以是事向諸比丘說。是中有比丘。少欲知<a class="t" id="t0102c09"></a>足行頭陀。聞是事心不喜種種因緣訶責。云<a class="t" id="t0102c10"></a>何名比丘。知比丘有重罪。故覆藏不說。種<a class="t" id="t0102c11"></a>種因緣訶已。向佛廣說。佛以是事集比丘<a class="t" id="t0102c12"></a>僧知而故問難徒。汝實作是事不。答言。實作<a class="t" id="t0102c13"></a>世尊。佛以種種因緣訶責。云何名比丘。知比<a class="t" id="t0102c14"></a>丘有重罪故覆藏。種種因緣訶已。語諸比丘。<a class="t" id="t0102c15"></a>以十利故與比丘結戒從今是戒應如是說。<a class="t" id="t0102c16"></a>若比丘知他比丘有重罪覆藏乃至一夜波<a class="t" id="t0102c17"></a>逸提。知者。若自知若從他聞若彼比丘自說。<a class="t" id="t0102c18"></a>重罪者。波羅夷僧伽婆尸沙。一夜者。從日沒<a class="t" id="t0102c19"></a>至地未了時。波逸提者煮燒覆障。若不悔<a class="t" id="t0102c20"></a>過能障礙道是中犯者。若比丘地了時。見餘<a class="t" id="t0102c21"></a>比丘犯波羅夷。是比丘波羅夷中生波羅夷<a class="t" id="t0102c22"></a>想。竟日覆藏至地了時波逸提。若是比丘<a class="t" id="t0102c23"></a>僧與作不見擯不作擯惡邪不除擯狂心亂心<a class="t" id="t0102c24"></a>病壞心不犯。若僧解擯若苦痛止。是時覆<a class="t" id="t0102c25"></a>藏他罪。至地了時波逸提地了已。日出時。日<a class="t" id="t0102c26"></a>出已中前日中日昳。晡時日沒日沒已。初<a class="t" id="t0102c27"></a>夜初分。初夜中分。初夜後分。中夜初分。中<a class="t" id="t0102c28"></a>夜中分。中夜後分。後夜初分。後夜中分。後<a class="t" id="t0102c29"></a>夜後分。覆藏他罪。至地了時波逸提。有比<a class="t" id="t0103a01"></a>丘見餘比丘地了時犯僧伽婆尸沙。僧伽婆<a class="t" id="t0103a02"></a>尸沙中生僧伽婆尸沙想。竟日覆藏至地了<a class="t" id="t0103a03"></a>時波逸提。若是比丘僧與作不見擯不作擯<a class="t" id="t0103a04"></a>惡邪不除擯狂心亂心病壞心不犯。若僧解<a class="t" id="t0103a05"></a>擯若苦痛止。是時覆藏他罪。至地了時波逸<a class="t" id="t0103a06"></a>提。地了已日出時日出已。中前日中日昳。<a class="t" id="t0103a07"></a>晡時日沒時日沒已。初夜初分初夜中分初<a class="t" id="t0103a08"></a>夜後分中夜初分中夜中分中夜後分。後<a class="t" id="t0103a09"></a>夜初分後夜中分後夜後分。覆藏他罪至地<a class="t" id="t0103a10"></a>了時波逸提。有比丘見餘比丘地了時犯波<a class="t" id="t0103a11"></a>逸提波羅提提舍尼突吉羅。是比丘突吉羅<a class="t" id="t0103a12"></a>中生突吉羅想。竟日覆藏至地了時突吉羅。<a class="t" id="t0103a13"></a>是比丘若僧與作不見擯不作擯惡邪不除擯<a class="t" id="t0103a14"></a>狂心亂心病壞心不犯。若僧解擯若苦痛止。<a class="t" id="t0103a15"></a>覆藏他罪至地了時突吉羅。地了已日出時<a class="t" id="t0103a16"></a>日出已。中前日中日昳晡時日沒時日沒已。<a class="t" id="t0103a17"></a>初夜初分初夜中分初夜後分。中夜初分中<a class="t" id="t0103a18"></a>夜中分中夜後分。後夜初分後夜中分後夜<a class="t" id="t0103a19"></a>後分。覆藏他罪至地了時突吉羅。若比丘見<a class="t" id="t0103a20"></a>餘比丘地了時犯波羅夷。謂僧伽婆尸沙。謂<a class="t" id="t0103a21"></a>波逸提謂波逸提提舍尼。謂突吉羅。是比丘。<a class="t" id="t0103a22"></a>波羅夷中生突吉羅想。竟日覆藏至地了時<a class="t" id="t0103a23"></a>波逸提。若是比丘僧與作不見擯不作擯惡<a class="t" id="t0103a24"></a>邪不除擯狂心亂心病壞心不犯。若僧解擯<a class="t" id="t0103a25"></a>若苦痛止。覆藏他罪至地了時波逸提。日出<a class="t" id="t0103a26"></a>時乃至後夜後分。覆藏他罪至地了時皆<a class="t" id="t0103a27"></a>波逸提。又比丘見餘比丘地了時犯僧伽婆<a class="t" id="t0103a28"></a>尸沙。是僧伽婆尸沙中。謂波逸提波羅提提<a class="t" id="t0103a29"></a>舍尼突吉羅波羅夷。是比丘於僧伽婆尸沙<a class="t" id="t0103b01"></a>中。生波羅夷想若突吉羅想。竟日覆藏至地<a class="t" id="t0103b02"></a>了時。皆波逸提。若僧與作不見擯不作擯惡<a class="t" id="t0103b03"></a>邪不除擯狂心亂心病壞心不犯。若僧解<a class="t" id="t0103b04"></a>擯若苦痛止。覆藏他罪至地了時波逸提。日<a class="t" id="t0103b05"></a>出時乃至後夜後分。覆藏他罪至地了時波<a class="t" id="t0103b06"></a>逸提。又比丘見餘比丘地了時犯波逸提波<a class="t" id="t0103b07"></a>羅提提舍尼突吉羅。是比丘突吉羅中。謂波<a class="t" id="t0103b08"></a>羅夷。謂僧伽婆尸沙波逸提波羅提提舍尼。<a class="t" id="t0103b09"></a>是比丘突吉羅中。生波羅提提舍尼想若波<a class="t" id="t0103b10"></a>羅夷想。竟日覆藏至地了時。皆突吉羅。若僧<a class="t" id="t0103b11"></a>與作不見擯不作擯惡邪不除擯狂心亂心<a class="t" id="t0103b12"></a>病壞心不犯。若僧解擯若苦痛止。覆藏他罪<a class="t" id="t0103b13"></a>至地了時。突吉羅。從日出時乃至後夜後<a class="t" id="t0103b14"></a>分。覆藏他罪至地了時突吉羅。</p>
<a class="t" id="t0103b15"></a>
<p>
<a class="sc" id="2"></a>
<a class="t-linehead" id="t-linehead0103b15"></a>
若比丘見餘比丘地了時犯波羅夷是比丘於<a class="t" id="t0103b16"></a>波羅夷中生疑。是波羅夷非波羅夷。後時斷<a class="t" id="t0103b17"></a>疑。於波羅夷中生波羅夷想。竟日覆藏至地<a class="t" id="t0103b18"></a>了時波逸提。若是比丘僧與作不見擯不作<a class="t" id="t0103b19"></a>擯惡邪不除擯若狂心亂心病壞心不犯。</p>
<a class="t" id="t0103b20"></a>
<p>
<a class="sc" id="3"></a>
<a class="t-linehead" id="t-linehead0103b20"></a>
若僧解擯。若苦痛止。覆藏他罪至地了時<a class="t" id="t0103b21"></a>波逸提。日出時乃至後夜後分。覆藏他罪至<a class="t" id="t0103b22"></a>地了時波逸提。又比丘見餘比丘地了時犯<a class="t" id="t0103b23"></a>僧伽婆尸沙生疑。是僧伽婆尸沙非僧伽婆<a class="t" id="t0103b24"></a>尸沙。後時斷疑。於僧伽婆尸沙中生僧伽婆<a class="t" id="t0103b25"></a>尸沙想。竟日覆藏至地了時波逸提。若是比<a class="t" id="t0103b26"></a>丘僧與作不見擯不作擯惡邪不除擯若狂<a class="t" id="t0103b27"></a>心亂心病壞心不犯。若僧解擯若苦痛止。覆<a class="t" id="t0103b28"></a>藏他罪至地了時波逸提。日出時乃至後夜<a class="t" id="t0103b29"></a>後分覆藏他罪至地了時波逸提。又比丘見<a class="t" id="t0103c01"></a>餘比丘地了時犯波逸提波羅提提舍尼突吉<a class="t" id="t0103c02"></a>羅。是比丘於突吉羅中生疑。是突吉羅非<a class="t" id="t0103c03"></a>突吉羅。後時斷疑。於突吉羅中生突吉羅想。<a class="t" id="t0103c04"></a>竟日覆藏至地了時突吉羅。若是比丘僧與<a class="t" id="t0103c05"></a>作不見擯不作擯惡邪不除擯若狂心亂心病<a class="t" id="t0103c06"></a>壞心不犯。若僧解擯若苦痛止。覆藏他罪至<a class="t" id="t0103c07"></a>地了時突吉羅。日出時乃至後夜後分。覆藏<a class="t" id="t0103c08"></a>他罪至地了時突吉羅。又比丘見餘比丘<a class="t" id="t0103c09"></a>地了時犯波羅夷生疑。為波羅夷為僧伽婆尸<a class="t" id="t0103c10"></a>沙。為波羅夷為波逸提。為波羅夷為波羅提<a class="t" id="t0103c11"></a>提舍尼。為波羅夷為突吉羅。是比丘後時斷<a class="t" id="t0103c12"></a>疑於波羅夷中生突吉羅想。竟日覆藏至地<a class="t" id="t0103c13"></a>了時波逸提。若是比丘僧與作不見擯不作<a class="t" id="t0103c14"></a>擯惡邪不除擯若狂心亂心病壞心不犯。若<a class="t" id="t0103c15"></a>僧解擯若苦痛止。竟日覆藏他罪至地了時波<a class="t" id="t0103c16"></a>逸提。從日出時乃至後夜後分。覆藏他罪至<a class="t" id="t0103c17"></a>地了時波逸提。又比丘見餘比丘地了時犯<a class="t" id="t0103c18"></a>僧伽婆尸沙。生疑。為僧伽婆尸沙為波逸提。<a class="t" id="t0103c19"></a>為僧伽婆尸沙為波羅提提舍尼。為僧伽婆<a class="t" id="t0103c20"></a>尸沙為突吉羅。為僧伽婆尸沙為波羅夷。是<a class="t" id="t0103c21"></a>比丘後時斷疑。於僧伽婆尸沙中生波羅夷<a class="t" id="t0103c22"></a>想。竟日覆藏至地了時波逸提。若是比丘<a class="t" id="t0103c23"></a>僧與作不見擯不作擯惡邪不除擯若狂心亂<a class="t" id="t0103c24"></a>心病壞心不犯。若僧解擯若苦痛止。覆藏他<a class="t" id="t0103c25"></a>罪至地了時波逸提。日出時乃至後夜後分。<a class="t" id="t0104a01"></a>覆藏他罪至地了時波逸提。又比丘見餘比<a class="t" id="t0104a02"></a>丘地了時犯波逸提波羅提提舍尼突吉羅。是<a class="t" id="t0104a03"></a>比丘突吉羅中生疑。為突吉羅為波羅夷。為<a class="t" id="t0104a04"></a>突吉羅為僧伽婆尸沙。為突吉羅為波逸提。<a class="t" id="t0104a05"></a>為突吉羅為波羅提提舍尼。是比丘後時斷<a class="t" id="t0104a06"></a>疑。於突吉羅中生波羅提提舍尼想若波羅<a class="t" id="t0104a07"></a>夷想。竟日覆藏至地了時。皆突吉羅。若是比<a class="t" id="t0104a08"></a>丘僧與作不見擯不作擯惡邪不除擯若狂心<a class="t" id="t0104a09"></a>亂心病壞心不犯。若僧解擯若苦痛止。覆<a class="t" id="t0104a10"></a>藏他罪至地了時突吉羅。日出時乃至後夜<a class="t" id="t0104a11"></a>後分覆藏他罪至地了時。突吉羅。<span class="rule-number">見他罪向一人說便止若疑<a class="t" id="t0104a12"></a>不須說五十竟</span></p>
<a class="t" id="t0104a13"></a>
<p class="endsection">
<span class="t-juanname">十誦律卷第十四</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>