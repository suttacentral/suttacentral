<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc10">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 10</span>
<span class="mirror-right">波夜提之十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0074b22"></a>
佛在拘睒彌國。爾時長老闡那犯可悔過罪。<a class="t" id="t0074b23"></a>時諸比丘慈心憐愍欲利益故。教令悔過言。<a class="t" id="t0074b24"></a>闡那。汝犯某可悔過罪。汝應發露莫覆藏。闡<a class="t" id="t0074b25"></a>那言。用是雜碎戒為。半月說戒時。令諸比<a class="t" id="t0074b26"></a>丘疑悔惱熱。憂愁不樂生捨戒心。是中有比<a class="t" id="t0074b27"></a>丘。少欲知足行頭陀。聞是事心不喜。種種因<a class="t" id="t0074b28"></a>緣呵責。云何名比丘。作是言。用是雜碎戒<a class="t" id="t0074b29"></a>為。半月說時。令諸比丘疑悔惱熱。憂愁不樂<a class="t" id="t0074c01"></a>生捨戒心。種種因緣呵已。向佛廣說。佛<a class="t" id="t0074c02"></a>以是事集比丘僧。知而故問闡那。汝實作<a class="t" id="t0074c03"></a>是事不。答言。實作世尊。佛以種種因緣呵<a class="t" id="t0074c04"></a>責。云何名比丘。毀呰已所學。以種種因緣<a class="t" id="t0074c05"></a>呵已。語諸比丘。以十利故與比丘結戒。從<a class="t" id="t0074c06"></a>今是戒應如是說。若比丘。說戒時。作是言。<a class="t" id="t0074c07"></a>何用是雜碎戒為。半月說時。令諸比丘疑悔<a class="t" id="t0074c08"></a>惱熱。憂愁不樂生捨戒心。作是輕呵戒者。<a class="t" id="t0074c09"></a>波夜提。波夜提者。煮燒覆障。若不悔過。能<a class="t" id="t0074c10"></a>障閡道。是中犯者。若比丘說四波羅夷時。<a class="t" id="t0074c11"></a>作是言。用是四波羅夷為。半月說時。令諸比<a class="t" id="t0074c12"></a>丘疑悔惱熱。憂愁不樂生捨戒心。波夜提。<a class="t" id="t0074c13"></a>若比丘說十三僧伽婆尸沙時。二不定法時。<a class="t" id="t0074c14"></a>三十尼薩耆波夜提法時。九十波夜提時。四<a class="t" id="t0074c15"></a>波羅提提舍尼時。眾多學法時。七止諍法<a class="t" id="t0074c16"></a>時。及說隨律經時。若作是言。用是隨律經<a class="t" id="t0074c17"></a>為。半月說時。令諸比丘疑悔惱熱憂愁不樂<a class="t" id="t0074c18"></a>生捨戒心。作是語者。皆波夜提。除隨律經。<a class="t" id="t0074c19"></a>說餘經時。用說是經為。令諸比丘疑悔惱熱。<a class="t" id="t0074c20"></a>憂愁不樂生捨戒心。作是語者。突吉羅。隨<a class="t" id="t0074c21"></a>所說處。一一語得波夜提突吉羅。<span class="rule-number">十事竟</span></p>
<a class="t" id="t0074c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>