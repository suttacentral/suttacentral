<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc24">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 24</span>
<span class="mirror-right">波夜提之二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0082c20"></a>
佛在王舍城。爾時六群比丘。與助提婆達多<a class="t" id="t0082c21"></a>比丘尼。共期同道行調戲大笑。作<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語種<a class="t" id="t0082c22"></a>種不淨業。是中有居士逆道來者。有隨後<a class="t" id="t0082c23"></a>來者。見已共相謂言。汝等看是。為是婦耶。<a class="t" id="t0082c24"></a>為是私通。必共作婬欲事。是中有比丘。少欲<a class="t" id="t0082c25"></a>知足行頭陀。聞是事心不喜。向佛廣說。佛以<a class="t" id="t0082c26"></a>是事集比丘僧。知而故問六群比丘。汝實作<a class="t" id="t0082c27"></a>是事不。答言。實作世尊。佛以種種因緣訶<a class="t" id="t0082c28"></a>責。云何名比丘。與比丘尼共期同道行從一<a class="t" id="t0082c29"></a>聚落至一聚落。佛種種因緣訶已。語諸比<a class="t" id="t0083a01"></a>丘。以十利故。與諸比丘結戒。從今是戒應如<a class="t" id="t0083a02"></a>是說。若比丘與比丘尼共期同道行。從一聚<a class="t" id="t0083a03"></a>落至一聚落。波逸提。期者。若比丘作期。若<a class="t" id="t0083a04"></a>比丘尼作期。道者。有二種。陸道水道。波逸<a class="t" id="t0083a05"></a>提者。煮燒覆障。若不悔過。能障礙道。是中<a class="t" id="t0083a06"></a>犯者。若比丘與比丘尼。共期陸道行。從一<a class="t" id="t0083a07"></a>聚落至一聚落波逸提。若中道還突吉羅。<a class="t" id="t0083a08"></a>若向空地無聚落處乃至一拘盧舍<span class="t-note">（五百弓量）</span>波<a class="t" id="t0083a09"></a>逸提。若中道還突吉羅。水道亦如是。佛在<a class="t" id="t0083a10"></a>舍衛國。爾時諸比丘尼。從憍薩羅國遊行<a class="t" id="t0083a11"></a>向舍衛國。到險道中待多伴。時有諸比丘。亦<a class="t" id="t0083a12"></a>從憍薩羅遊行向舍衛國。諸比丘尼遙見諸<a class="t" id="t0083a13"></a>比丘。作是念。我等共諸比丘去者。安隱得<a class="t" id="t0083a14"></a>過。諸比丘來漸近。比丘尼問言。諸大德。欲<a class="t" id="t0083a15"></a>何所去。諸比丘答言。向舍衛國。比丘尼言。<a class="t" id="t0083a16"></a>我等當共諸大德去。諸比丘答言。佛結戒。<a class="t" id="t0083a17"></a>諸比丘不得與比丘尼共期同道行。云何共<a class="t" id="t0083a18"></a>去。諸比丘尼言。若然者大德前去。時諸比丘<a class="t" id="t0083a19"></a>眾多。安隱得過險道。賊不敢發。諸比丘尼隨<a class="t" id="t0083a20"></a>後緩來。賊見女人眾少。尋出奪衣悉皆裸形<a class="t" id="t0083a21"></a>放去。諸比丘遊行。漸到舍衛國詣佛所。頭<a class="t" id="t0083a22"></a>面禮足一面坐。諸佛常法。有客比丘來。以如<a class="t" id="t0083a23"></a>是語勞問言諸比丘。忍不足不。安樂住。不<a class="t" id="t0083a24"></a>乞食易。不道路不極耶。諸比丘答言。世尊。<a class="t" id="t0083a25"></a>忍足安樂住。乞食易得道路不極。即以是事<a class="t" id="t0083a26"></a>向佛廣說。佛以是事集比丘僧。種種因緣讚<a class="t" id="t0083a27"></a>戒讚持戒。讚戒讚持戒已。語諸比丘。從今是<a class="t" id="t0083a28"></a>戒應如是說。若比丘與比丘尼共期同道行。<a class="t" id="t0083a29"></a>從一聚落至一聚落。除因緣。波逸提。因緣<a class="t" id="t0083b01"></a>者。若是道中要須多伴。所行道有疑怖畏。<a class="t" id="t0083b02"></a>是名因緣。疑者有二種。一疑失衣<span class="gaiji">鉢<!--gaiji,缽,1[金*本],2&#x9262;,3-->
</span>。二疑失<a class="t" id="t0083b03"></a>糧食。若疑失糧食者。比丘尼飲食。比丘應取<a class="t" id="t0083b04"></a>持去。若疑失衣<span class="gaiji">鉢<!--gaiji,缽,1[金*本],2&#x9262;,3-->
</span>。者比丘尼衣<span class="gaiji">鉢<!--gaiji,缽,1[金*本],2&#x9262;,3-->
</span>。比丘應<a class="t" id="t0083b05"></a>取持去。若至安隱豐樂處。爾時應還比丘尼<a class="t" id="t0083b06"></a>衣食。應語言。姊妹。汝等隨意不得共行。若<a class="t" id="t0083b07"></a>爾時即共同道行。至一聚落。波逸提。若中<a class="t" id="t0083b08"></a>道還突吉羅。若從聚落向空地。乃至一拘盧<a class="t" id="t0083b09"></a>舍波逸提。中道還突吉羅。水道亦如是。不犯<a class="t" id="t0083b10"></a>者。不期去。若有王夫人共行不犯。<span class="rule-number">二十四竟</span></p>
<a class="t" id="t0083b11"></a>
<p class="endsection">
<span class="t-juanname">十誦律卷第十一</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>