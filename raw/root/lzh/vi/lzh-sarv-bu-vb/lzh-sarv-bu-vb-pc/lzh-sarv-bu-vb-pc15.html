<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc15">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 15</span>
<span class="mirror-right">波夜提之十五</span> </h1>
</div>
<a class="t-juannumber" id="juan-11"></a>
<a class="t" id="t0077c01"></a><a class="t" id="t0077c02"></a>
<p class="suttainfo">
<span class="t-juanname">十誦律卷第十一<span class="t-note">（第二誦之五）</span><a class="t" id="t0077c03"></a><a class="t" id="t0077c04"></a></span><br>
<span class="t-byline">後秦北印度三藏弗若多羅譯</span><a class="t" id="t0077c05"></a><br>
<span class="t-headname">九十波逸提法之三</span></p>
<a class="t" id="t0077c06"></a>
<p>
<a class="sc" id="1"></a>
<a class="t-linehead" id="t-linehead0077c06"></a>
◎佛在舍衛國。爾時有二客比丘向暮來。次<a class="t" id="t0077c07"></a>第得一房共住。一人得床一人得草敷。二人<a class="t" id="t0077c08"></a>夜宿已。不舉便去。時草敷中生蟲。噉是草。噉<a class="t" id="t0077c09"></a>床<span class="gaiji">脚<!--gaiji,腳,1[腳-谷+去],2&#x811A;,3-->
</span>床梐床檔床繩。噉被褥枕。噉已入壁<a class="t" id="t0077c10"></a>中住。爾時有一居士。請佛及僧明日食。佛<a class="t" id="t0077c11"></a>默然受。居士知佛默然受已即從座起頭<a class="t" id="t0077c12"></a>面禮足右遶而去。還到自舍。是夜辦種種多<a class="t" id="t0077c13"></a>美飲食。早起敷坐處已遣使白佛。食具已辦。<a class="t" id="t0077c14"></a>唯聖知時。諸比丘往居士舍。佛自住房迎食<a class="t" id="t0077c15"></a>分。諸佛常法。諸比丘往居士舍。爾時佛自<a class="t" id="t0077c16"></a>持戶鉤。從一房至一房看諸房舍。佛即持戶<a class="t" id="t0077c17"></a>鉤從一房至一房。開一房戶。見是草敷蟲生<a class="t" id="t0077c18"></a>噉草噉床<span class="gaiji">脚<!--gaiji,腳,1[腳-谷+去],2&#x811A;,3-->
</span>床梐床檔床繩被褥枕。佛見已<a class="t" id="t0077c19"></a>入是舍內。徐徐舉被褥枕。安徐舉床。漸漸舉<a class="t" id="t0077c20"></a>敷草<span class="gaiji">却<!--gaiji,卻,1[去*ㄗ],2&#x5374;,3-->
</span>蟲已。掃灑<span class="gaiji">埿<!--gaiji,泥,1[泥/土],2&#x57FF;,3-->
</span>塗竟。抖擻被褥枕。打<a class="t" id="t0077c21"></a>床<span class="gaiji">却<!--gaiji,卻,1[去*ㄗ],2&#x5374;,3-->
</span>蟲還著本處。敷臥具已閉戶下扂。還<a class="t" id="t0077c22"></a>在房舍。獨坐床上結加趺坐。是時居士見僧<a class="t" id="t0077c23"></a>坐已。自手行水。自與多美飲食自恣飽滿。爾<a class="t" id="t0077c24"></a>時居士。知僧飽滿已攝<span class="gaiji">鉢<!--gaiji,缽,1[金*本],2&#x9262;,3-->
</span>竟。自手與水。取小<a class="t" id="t0077c25"></a>床坐眾僧前欲聽說法。上座說法已從座起<a class="t" id="t0077c26"></a>去。諸比丘隨次第出。還詣佛所。諸佛常法。<a class="t" id="t0077c27"></a>諸比丘食後還時。以如是語勞問諸比丘。飲<a class="t" id="t0077c28"></a>食多美。僧飽滿不。佛即問諸比丘。飲食多<a class="t" id="t0077c29"></a>美。僧飽滿不。諸比丘言。飲食多美眾僧飽<a class="t" id="t0078a01"></a>滿。佛語諸比丘。汝等入居士舍已。我持戶鉤<a class="t" id="t0078a02"></a>遊行諸房。開一房戶。見草敷中生蟲。蟲噉<a class="t" id="t0078a03"></a>是草。噉床<span class="gaiji">脚<!--gaiji,腳,1[腳-谷+去],2&#x811A;,3-->
</span>床梐床檔床繩。噉被褥枕。<a class="t" id="t0078a04"></a>噉已入壁中住欲齧人。是事不是非法不<a class="t" id="t0078a05"></a>應爾。云何僧臥具。取用踐蹋不知護惜。諸<a class="t" id="t0078a06"></a>居士血肉乾竭。為福德故。布施供養。汝等應<a class="t" id="t0078a07"></a>少用守護者善。佛語諸比丘。誰是中宿。諸比<a class="t" id="t0078a08"></a>丘言。世尊。有二客比丘來。次第是中共住。<a class="t" id="t0078a09"></a>一人得床一人得草敷。夜宿已地了便去。佛<a class="t" id="t0078a10"></a>種種因緣訶責。云何名比丘。用僧臥具無所<a class="t" id="t0078a11"></a>付囑便去。種種因緣訶已。語諸比丘。以十利<a class="t" id="t0078a12"></a>故。與諸比丘結戒。從今是戒應如是說。若比<a class="t" id="t0078a13"></a>丘。比丘房中敷僧臥具。若自敷若使人敷。<a class="t" id="t0078a14"></a>是中坐臥。去時不舉不教舉者。波逸提。比丘<a class="t" id="t0078a15"></a>房者。或屬眾僧。或屬一人。極小乃至容四<a class="t" id="t0078a16"></a>威儀行立坐臥。自敷者自手敷。使敷者教他<a class="t" id="t0078a17"></a>敷。坐者坐上。臥者身臥上。不舉者不自手舉。<a class="t" id="t0078a18"></a>不教舉者不教他舉。波逸提者。煮燒覆障。若<a class="t" id="t0078a19"></a>不悔過。能障礙道。是中犯者。若客比丘。比<a class="t" id="t0078a20"></a>丘房中敷僧臥具出界去。波逸提。若舊比丘。<a class="t" id="t0078a21"></a>比丘房中敷僧臥具出界去。作是念。即日當<a class="t" id="t0078a22"></a>還。有急因緣不得即還。出界至地了時突吉<a class="t" id="t0078a23"></a>羅。佛言。從今日聽付囑僧臥具已便行。囑<a class="t" id="t0078a24"></a>者。有三種言。此是戶鑰。此是房舍。此是臥<a class="t" id="t0078a25"></a>具。若說此是戶鑰此是房舍此是臥具。應付<a class="t" id="t0078a26"></a>囑誰耶。應付囑敷臥具者。若無敷臥具者。應<a class="t" id="t0078a27"></a>付囑典房者。若無典房者。應囑修治房舍人。<a class="t" id="t0078a28"></a>若無是人。應付囑是中舊比丘善好有功德<a class="t" id="t0078a29"></a>持戒者。若無是人。是僧坊中。若有善好賢者。<a class="t" id="t0078b01"></a>若守僧坊民。應付囑。不應付囑無慚愧破<a class="t" id="t0078b02"></a>戒比丘。亦不應囑小沙彌。若不能得好人若<a class="t" id="t0078b03"></a>有衣架象牙我。應持被褥枕著上便去。若無<a class="t" id="t0078b04"></a>衣架象牙我。是中有兩床者。持被褥枕著一<a class="t" id="t0078b05"></a>床上。以一床覆上。去壁四寸便去。不犯者。是<a class="t" id="t0078b06"></a>房中留物去。乃至留盛富羅囊。<span class="rule-number">十五事竟</span></p>
<a class="t" id="t0078b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>