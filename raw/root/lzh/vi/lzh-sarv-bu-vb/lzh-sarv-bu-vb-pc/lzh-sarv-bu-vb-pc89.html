<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc89">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 89</span>
<span class="mirror-right">波夜提之八十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0130a02"></a>
佛在維耶離國。爾時諸比丘精污臥具。早<a class="t" id="t0130a03"></a>起浣精舍門間曬。中前佛著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞<a class="t" id="t0130a04"></a>食。見是不淨污臥具浣曬門間。佛食後以是<a class="t" id="t0130a05"></a>事集比丘僧。語諸比丘。我今日中前著衣持<a class="t" id="t0130a06"></a><span class="gaiji">鉢<!--gaiji,缽,1[金*本],2&#x9262;,3-->
</span>入城乞食。見諸比丘精污臥具早起浣精<a class="t" id="t0130a07"></a>舍門間曬。語諸比丘。此不應爾。眾僧臥具<a class="t" id="t0130a08"></a>多用不知量。諸居士血肉乾竭。用布施作<a class="t" id="t0130a09"></a>福。是中應籌量少用者善。若比丘亂念不<a class="t" id="t0130a10"></a>一心眠時。有五過失。何等五。一者難睡苦。<a class="t" id="t0130a11"></a>二者難覺苦。三者見惡夢。四者睡眠時善神<a class="t" id="t0130a12"></a>不護。五者覺時心難入善覺觀法。若比丘不<a class="t" id="t0130a13"></a>亂念一心睡眠。有五善事。何等五。一者無<a class="t" id="t0130a14"></a>難睡。二者易覺。三者無惡夢。四者眠時善<a class="t" id="t0130a15"></a>神所護。五者睡覺心易入善覺觀法。若比丘<a class="t" id="t0130a16"></a>有婬怒癡。未得離欲。不亂念一心睡眠。尚不<a class="t" id="t0130a17"></a>失精。何況離欲。種種因緣呵已語諸比丘。從<a class="t" id="t0130a18"></a>今聽諸比丘畜尼師檀。護僧臥具故。不應<a class="t" id="t0130a19"></a>不敷尼師檀僧臥具上坐臥。諸比丘知佛聽<a class="t" id="t0130a20"></a>畜尼師檀。便廣長大作。是中有比丘。少欲知<a class="t" id="t0130a21"></a>足行頭陀。聞是事心不喜。種種因緣呵責。<a class="t" id="t0130a22"></a>云何名比丘。知佛聽畜尼師檀。便廣長大作<a class="t" id="t0130a23"></a>畜。種種因緣呵已向佛廣說。佛以是事集比<a class="t" id="t0130a24"></a>丘僧。知而故問諸比丘。汝實作是事不。答<a class="t" id="t0130a25"></a>言。實作世尊。佛以種種因緣呵責。云何名比<a class="t" id="t0130a26"></a>丘。知我聽畜尼師檀。便廣長大作畜。種種因<a class="t" id="t0130a27"></a>緣呵已語諸比丘。以十利故與比丘結戒。從<a class="t" id="t0130a28"></a>今是戒應如是說。若比丘作尼師檀。當應量<a class="t" id="t0130a29"></a>作。量者。長佛二<span class="gaiji">搩<!--gaiji,,1[打-丁+桀],2&#x6429;,3-->
</span>手廣一<span class="gaiji">搩<!--gaiji,,1[打-丁+桀],2&#x6429;,3-->
</span>手半。過是作<a class="t" id="t0130b01"></a>者波逸提。波逸提者。煮燒覆障。若不悔過<a class="t" id="t0130b02"></a>能障礙道。是中犯者。若比丘過量長作尼師<a class="t" id="t0130b03"></a>檀波逸提。若過量廣作波逸提。若過量廣長<a class="t" id="t0130b04"></a>作波逸提。若比丘過量廣長作尼師檀已。應<a class="t" id="t0130b05"></a>截斷。入僧中白言。我過量廣長作尼師檀得<a class="t" id="t0130b06"></a>波逸提罪。我今發露悔過不覆藏。僧應問。已<a class="t" id="t0130b07"></a>截斷未。若言已截。僧應問。汝見罪不。若言<a class="t" id="t0130b08"></a>見罪。應教言。汝今如法悔過後莫復作。若<a class="t" id="t0130b09"></a>未割截。僧應約<span class="gaiji">勅<!--gaiji,敕,1[束*力],2&#x52C5;,3-->
</span>令割截。若不約<span class="gaiji">勅<!--gaiji,敕,1[束*力],2&#x52C5;,3-->
</span>僧得<a class="t" id="t0130b10"></a>突吉羅。若僧約<span class="gaiji">勅<!--gaiji,敕,1[束*力],2&#x52C5;,3-->
</span>不受。是比丘得突吉羅。佛<a class="t" id="t0130b11"></a>在舍衛國。爾時佛。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>入舍衛城<a class="t" id="t0130b12"></a>乞食。食已入安陀林中。一樹下敷尼師檀坐。<a class="t" id="t0130b13"></a>長老迦留陀夷亦入安陀林。去佛不遠在一<a class="t" id="t0130b14"></a>樹下敷尼師檀坐。是長老身長大。兩膝到地<a class="t" id="t0130b15"></a>兩手捉衣。作是願言。佛何時當聽我等作佛<a class="t" id="t0130b16"></a>一<span class="gaiji">搩<!--gaiji,,1[打-丁+桀],2&#x6429;,3-->
</span>手尼師檀。如是滿足。佛晡時從禪起。<a class="t" id="t0130b17"></a>以是事集比丘僧。語諸比丘。我今日食時著<a class="t" id="t0130b18"></a>衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。食已入安陀林。一樹下敷<a class="t" id="t0130b19"></a>尼師檀坐。迦留陀夷乞食還。亦坐一樹下作<a class="t" id="t0130b20"></a>是思惟。佛今何處行道。我亦彼間行道。我時<a class="t" id="t0130b21"></a>入安陀林。一樹下敷尼師檀坐。迦留陀夷亦<a class="t" id="t0130b22"></a>爾。是善男子身太兩膝到地。作是願言。佛何<a class="t" id="t0130b23"></a>時當聽作佛一<span class="gaiji">搩<!--gaiji,,1[打-丁+桀],2&#x6429;,3-->
</span>手尼師檀。如是滿足。佛<a class="t" id="t0130b24"></a>語諸比丘。從今是戒應如是說。若比丘欲作<a class="t" id="t0130b25"></a>尼師檀。當應量作。量者。長佛二<span class="gaiji">搩<!--gaiji,,1[打-丁+桀],2&#x6429;,3-->
</span>手廣<a class="t" id="t0130b26"></a>一<span class="gaiji">搩<!--gaiji,,1[打-丁+桀],2&#x6429;,3-->
</span>手半。及縷際益一<span class="gaiji">搩<!--gaiji,,1[打-丁+桀],2&#x6429;,3-->
</span>手。過是作者波<a class="t" id="t0130b27"></a>逸提。<span class="rule-number">八十九事</span></p>
<a class="t" id="t0130b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>