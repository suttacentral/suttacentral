<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc33">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 33</span>
<span class="mirror-right">波夜提之三十三</span> </h1>
</div>
<a class="t-juannumber" id="juan-13"></a>
<a class="t" id="t0090a18"></a><a class="t" id="t0090a19"></a><a class="t" id="t0090a20"></a>
<p class="suttainfo">
<span class="t-juanname">十誦律卷第十三<span class="t-note">（第二誦之七）</span><a class="t" id="t0090a21"></a><a class="t" id="t0090a22"></a></span><br>
<span class="t-byline">後秦北印度三藏弗若多羅譯</span><a class="t" id="t0090a23"></a><br>
<span class="t-headname">九十波逸提之五</span></p>
<a class="t" id="t0090a24"></a>
<p>
<a class="sc" id="1"></a>
<a class="t-linehead" id="t-linehead0090a24"></a>
佛在舍衛國。爾時有一婆羅門。有女睞眼。即<a class="t" id="t0090a25"></a>名睞眼。夫家遣使來迎。時女父母婆羅門<a class="t" id="t0090a26"></a>言。小待。作煎餅竟送。時世飢儉。是婆羅<a class="t" id="t0090a27"></a>門勤苦求煎餅具作餅。跋難陀釋子常出入<a class="t" id="t0090a28"></a>其家。語其大眾言。隨我所入舍汝等皆隨<a class="t" id="t0090a29"></a>我入。若我得食汝等亦次第得。時跋難陀<a class="t" id="t0090b01"></a>釋子。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>入婆羅門舍。與坐處<a class="t" id="t0090b02"></a>共相問訊樂不樂。坐已是婆羅門一心恭敬<a class="t" id="t0090b03"></a>問訊跋難陀。跋難陀是大法師。有樂說辯才。<a class="t" id="t0090b04"></a>為說種種妙法。主人得法味故作是言。大德<a class="t" id="t0090b05"></a>無有羹飯。能噉是餅不。答言。汝等尚噉。<a class="t" id="t0090b06"></a>我何以不能。即與餅持出。第二第三比<a class="t" id="t0090b07"></a>丘亦如是。時餅器皆空。夫家復更遣使喚睞<a class="t" id="t0090b08"></a>眼女。婆羅門還遣使答言。小待。作餅竟送。<a class="t" id="t0090b09"></a>更求煎餅具。時跋難陀復共徒眾來。為說<a class="t" id="t0090b10"></a>種種法已。復持餅去。夫家第三復遣使來<a class="t" id="t0090b11"></a>喚睞眼女。是婆羅門復答言。小待。作煎餅<a class="t" id="t0090b12"></a>竟送。時夫疑瞋言。是或不復來。彼更娶<a class="t" id="t0090b13"></a>婦。遣使語言。我已娶婦。汝莫復來。婆羅門<a class="t" id="t0090b14"></a>聞是語。愁憂瞋言。沙門釋子乃爾不知厭<a class="t" id="t0090b15"></a>足。施者不知量。受者應知量。我女婿先相<a class="t" id="t0090b16"></a>愛念。以是因緣今便棄去。是人瞋恨不能自<a class="t" id="t0090b17"></a>忍。到祇桓向佛所欲說跋難陀事。爾時佛<a class="t" id="t0090b18"></a>與百千萬眾圍繞說法。漸漸近佛。佛以慈心<a class="t" id="t0090b19"></a>力故。彼瞋即除。到佛所作是言。世尊。無有<a class="t" id="t0090b20"></a>是法。女人所貴重物。我女已失。佛為種種<a class="t" id="t0090b21"></a>因緣說法示教利喜。示教利喜已默然。婆羅<a class="t" id="t0090b22"></a>門聞佛種種因緣說法示教利喜已。頭面禮<a class="t" id="t0090b23"></a>佛足右繞而去。去不久。佛以是事集比丘僧。<a class="t" id="t0090b24"></a>知而故問跋難陀。汝實作是事不。答言。實<a class="t" id="t0090b25"></a>作世尊。佛種種因緣訶責。云何名比丘。不知<a class="t" id="t0090b26"></a>時不知量不知法。若施者不知量。受者應知<a class="t" id="t0090b27"></a>量。佛但訶責而未結戒。時佛故在舍衛國。<a class="t" id="t0090b28"></a>爾時舍衛城中有估客眾。用沸星吉日欲出行<a class="t" id="t0090b29"></a>他國。有一估客。是跋難陀釋子相識。跋<a class="t" id="t0090c01"></a>難陀常出入其舍。時跋難陀。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0090c02"></a>
到其舍。與坐處共相問訊樂不樂。坐已估客<a class="t" id="t0090c03"></a>一心恭敬問訊跋難陀。跋難陀是大法師。有<a class="t" id="t0090c04"></a>樂說辯才。為說妙法。是人得法味故言。大德。<a class="t" id="t0090c05"></a>無有羹飯。但有道中行糧<span class="gaiji">麨<!--gaiji,,1[麩-夫+少],2&#x9EA8;,3-->
</span>。能噉不。答言。<a class="t" id="t0090c06"></a>汝等尚能噉。我何以不能。即與<span class="gaiji">麨<!--gaiji,,1[麩-夫+少],2&#x9EA8;,3-->
</span>持出。第<a class="t" id="t0090c07"></a>二第三比丘亦如是。估客<span class="gaiji">麨<!--gaiji,,1[麩-夫+少],2&#x9EA8;,3-->
</span>器皆空。是估<a class="t" id="t0090c08"></a>客往語估客主言。我所有行糧。沙門釋子悉<a class="t" id="t0090c09"></a>持去盡。小待。我更作糧食。估客主言。諸估<a class="t" id="t0090c10"></a>客欲沸星吉日去。云何得住。汝但辦糧徐徐<a class="t" id="t0090c11"></a>後來。諸估客在前去者。眾多故賊不敢發。<a class="t" id="t0090c12"></a>是一估客辦糧已。與少伴共入險道。賊發奪<a class="t" id="t0090c13"></a>物殺是估客。如是惡聲流布諸國。作是言。<a class="t" id="t0090c14"></a>釋種比丘食他行糧。是估客險道為賊所<a class="t" id="t0090c15"></a>殺。一人語二人。二人語三人。如是展轉相<a class="t" id="t0090c16"></a>語。諸沙門釋子比丘。惡名流布滿舍衛城。<a class="t" id="t0090c17"></a>是中有比丘。少欲知足行頭陀。聞是事心不<a class="t" id="t0090c18"></a>喜。向佛廣說佛以是事集比丘僧。知而故問<a class="t" id="t0090c19"></a>跋難陀。汝實作是事不。答言。實作世尊。佛以<a class="t" id="t0090c20"></a>種種因緣訶責。云何名比丘。不知時不知量<a class="t" id="t0090c21"></a>不知法。若施者不知量。受者應知量。云何<a class="t" id="t0090c22"></a>令是估客險道中為賊所殺。種種因緣訶責<a class="t" id="t0090c23"></a>已語諸比丘。以十利故與比丘結戒。從今是<a class="t" id="t0090c24"></a>戒應如是說。若比丘往白衣家。自恣請多與<a class="t" id="t0090c25"></a>餅<span class="gaiji">麨<!--gaiji,,1[麩-夫+少],2&#x9EA8;,3-->
</span>。諸比丘須者。應二三<span class="gaiji">鉢<!--gaiji,缽,1[金*本],2&#x9262;,3-->
</span>取。過是取者波<a class="t" id="t0091a01"></a>逸提。二三<span class="gaiji">鉢<!--gaiji,缽,1[金*本],2&#x9262;,3-->
</span>取已出外。語餘比丘共分。是<a class="t" id="t0091a02"></a>事應爾。家者白衣。家請多與者。數數與<a class="t" id="t0091a03"></a>餅者。小麥麵作。大麥麵作。粳米麵作。大<a class="t" id="t0091a04"></a>重華餅。小重華。餅如是比諸清淨。餅<span class="gaiji">麨<!--gaiji,,1[麩-夫+少],2&#x9EA8;,3-->
</span>
<a class="t" id="t0091a05"></a>
者。稻<span class="gaiji">麨<!--gaiji,,1[麩-夫+少],2&#x9EA8;,3-->
</span>麥<span class="gaiji">麨<!--gaiji,,1[麩-夫+少],2&#x9EA8;,3-->
</span>
<span class="gaiji">鉢<!--gaiji,缽,1[金*本],2&#x9262;,3-->
</span>者。有三。種上中下。上<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0091a06"></a>
者。受三<span class="gaiji">鉢<!--gaiji,缽,1[金*本],2&#x9262;,3-->
</span>他飯一<span class="gaiji">鉢<!--gaiji,缽,1[金*本],2&#x9262;,3-->
</span>他羹餘可食物半羹。下<a class="t" id="t0091a07"></a><span class="gaiji">鉢<!--gaiji,缽,1[金*本],2&#x9262;,3-->
</span>者。受一<span class="gaiji">鉢<!--gaiji,缽,1[金*本],2&#x9262;,3-->
</span>他飯半<span class="gaiji">鉢<!--gaiji,缽,1[金*本],2&#x9262;,3-->
</span>他羹餘可食物半羹。<a class="t" id="t0091a08"></a>若上下中間。是名中<span class="gaiji">鉢<!--gaiji,缽,1[金*本],2&#x9262;,3-->
</span>。出外語餘比丘<a class="t" id="t0091a09"></a>共分者。謂眼所見。波逸提者。煮燒覆障。若<a class="t" id="t0091a10"></a>不悔過。能障礙道。是中犯者。若比丘以上<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0091a11"></a>
取者。應取一<span class="gaiji">鉢<!--gaiji,缽,1[金*本],2&#x9262;,3-->
</span>。不應取二<span class="gaiji">鉢<!--gaiji,缽,1[金*本],2&#x9262;,3-->
</span>。取二<span class="gaiji">鉢<!--gaiji,缽,1[金*本],2&#x9262;,3-->
</span>波逸<a class="t" id="t0091a12"></a>提。若以中<span class="gaiji">鉢<!--gaiji,缽,1[金*本],2&#x9262;,3-->
</span>取者。極多取二<span class="gaiji">鉢<!--gaiji,缽,1[金*本],2&#x9262;,3-->
</span>。不應取三。<a class="t" id="t0091a13"></a>若取三者波逸提。若以下<span class="gaiji">鉢<!--gaiji,缽,1[金*本],2&#x9262;,3-->
</span>取者。極多取三<a class="t" id="t0091a14"></a><span class="gaiji">鉢<!--gaiji,缽,1[金*本],2&#x9262;,3-->
</span>。不應取四。若取四者波逸提。出外見比<a class="t" id="t0091a15"></a>丘共分者善。不共分者突吉羅。<span class="rule-number">三十三竟</span></p>
<a class="t" id="t0091a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>