<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc25">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 25</span>
<span class="mirror-right">波夜提之二十五</span> </h1>
</div>
<a class="t-juannumber" id="juan-12"></a>
<a class="t" id="t0083b12"></a><a class="t" id="t0083b13"></a><a class="t" id="t0083b14"></a>
<p class="suttainfo">
<span class="t-juanname">十誦律卷第十二<span class="t-note">（第二誦之六）</span><a class="t" id="t0083b15"></a><a class="t" id="t0083b16"></a></span><br>
<span class="t-byline">後秦北印度三藏弗若多羅譯</span><a class="t" id="t0083b17"></a><br>
<span class="t-headname">九十波逸提之四</span></p>
<a class="t" id="t0083b18"></a>
<p>
<a class="sc" id="1"></a>
<a class="t-linehead" id="t-linehead0083b18"></a>
佛在王舍城。爾時六群比丘。與助提婆達多<a class="t" id="t0083b19"></a>比丘尼。共載一船調戲大笑。作<span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡語種種<a class="t" id="t0083b20"></a>不清淨業。是中有白衣在兩岸上。見已共相<a class="t" id="t0083b21"></a>謂言。汝等看是。為是婦耶。為是私通。必共<a class="t" id="t0083b22"></a>作婬欲事。是中有比丘。少欲知足行頭陀。<a class="t" id="t0083b23"></a>聞是事心不喜。向佛廣說。佛以是事集比丘<a class="t" id="t0083b24"></a>僧。知而故問六群比丘。汝實作是事不。答<a class="t" id="t0083b25"></a>言。實作世尊。佛以種種因緣訶責。云何名<a class="t" id="t0083b26"></a>比丘。與比丘尼共載一船。種種因緣訶已。語<a class="t" id="t0083b27"></a>諸比丘。以十利故。與諸比丘結戒。從今是戒<a class="t" id="t0083b28"></a>應如是說。若比丘與比丘尼共期載一船。波<a class="t" id="t0083b29"></a>逸提。期者。有二種。若比丘作期。若比丘尼<a class="t" id="t0083c01"></a>作期。波逸提者。煮燒覆障。若不悔過。能障礙<a class="t" id="t0083c02"></a>道。是中犯者。若一比丘與一比丘尼共期載<a class="t" id="t0083c03"></a>一船。一波逸提。若一比丘與二三四比丘尼<a class="t" id="t0083c04"></a>共期載一船。四波逸提。若二比丘與二比丘<a class="t" id="t0083c05"></a>尼共期載一船。二波逸提。若與三四一比丘<a class="t" id="t0083c06"></a>尼共期載一船。一波逸提。若三比丘與三比<a class="t" id="t0083c07"></a>丘尼共期載一船。三波逸提。若與四一二比<a class="t" id="t0083c08"></a>丘尼共期載一船。二波逸提。若四比丘與四<a class="t" id="t0083c09"></a>比丘尼共期載一船。四波逸提。若與一二三<a class="t" id="t0083c10"></a>比丘尼。共期載一船三波逸提。</p>
<a class="t" id="t0083c11"></a>
<p>
<a class="sc" id="2"></a>
<a class="t-linehead" id="t-linehead0083c11"></a>
佛在舍衛國。爾時諸比丘尼。從憍薩羅國遊<a class="t" id="t0083c12"></a>行向舍衛城。至河岸上住待船。爾時有諸比<a class="t" id="t0083c13"></a>丘。亦從憍薩羅國遊行向舍衛城。到河岸<a class="t" id="t0083c14"></a>上待船。船至。比丘便疾上船。諸比丘尼復<a class="t" id="t0083c15"></a>來欲上船。諸比丘言。汝莫上。何以故。佛結<a class="t" id="t0083c16"></a>戒。比丘不得與比丘尼共載一船。諸比丘尼<a class="t" id="t0083c17"></a>言。若然者大德先渡。是船即去。更不復<a class="t" id="t0083c18"></a>還。諸比丘尼即於岸上宿。夜有賊采悉奪衣<a class="t" id="t0083c19"></a>裸形放去。諸比丘遊行。到舍衛國詣佛所。<a class="t" id="t0083c20"></a>頭面禮佛足一面立。諸佛常法。有客比丘<a class="t" id="t0083c21"></a>來。以如是語勞問。忍不足不。安樂住不。乞<a class="t" id="t0083c22"></a>食易得。道路不疲耶。佛即時以是語問訊。<a class="t" id="t0083c23"></a>諸比丘忍不足不。乞食不乏道路不疲耶。諸<a class="t" id="t0083c24"></a>比丘答言。世尊。忍足安樂住。乞食易得道路<a class="t" id="t0083c25"></a>不疲。即以是事向佛廣說。佛以是事集比丘<a class="t" id="t0083c26"></a>僧。種種因緣讚戒讚持戒。讚戒讚持戒已。語<a class="t" id="t0083c27"></a>諸比丘。從今是戒應如是說。若比丘與比丘<a class="t" id="t0083c28"></a>尼。共期載一船上水下水。波逸提。除直渡。<a class="t" id="t0083c29"></a>上水者逆流。下水者順流。直渡者直到彼<a class="t" id="t0084a01"></a>岸。是中犯者。若比丘與一比丘尼。共載一船<a class="t" id="t0084a02"></a>上水。從一聚落至一聚落。波逸提。中道還者<a class="t" id="t0084a03"></a>突吉羅。若無聚落。空地乃至一拘盧舍。波逸<a class="t" id="t0084a04"></a>提中道還者突吉羅。下水亦如是。不犯者若<a class="t" id="t0084a05"></a>不共期。若直渡。若欲直渡為水漂去。若直<a class="t" id="t0084a06"></a>渡前岸崩墮。若漂失行具。船上下不犯。<span class="rule-number">二十五竟</span></p>
<a class="t" id="t0084a07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>