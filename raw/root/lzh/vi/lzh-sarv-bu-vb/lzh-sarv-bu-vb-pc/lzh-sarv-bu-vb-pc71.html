<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc71">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 71</span>
<span class="mirror-right">波夜提之七十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0116a02"></a>
佛在維耶離。爾時諸比丘。從跋耆國遊行向<a class="t" id="t0116a03"></a>維耶離。是道多草木。諸比丘失道。入薩羅<a class="t" id="t0116a04"></a>樹林中。爾時有賊。作惡事竟先在林中。諸<a class="t" id="t0116a05"></a>賊見比丘作是言。比丘那去。答言。向維耶<a class="t" id="t0116a06"></a>離。賊言。此非維耶離道。諸比丘言。我等亦<a class="t" id="t0116a07"></a>知非向維耶離道。我等失道故。諸比丘問賊。<a class="t" id="t0116a08"></a>汝等那去。答言。向維耶離。諸比丘言。我<a class="t" id="t0116a09"></a>曹與汝等共去。諸賊言。不知我等是賊耶。<a class="t" id="t0116a10"></a>我等或隨道行。或不隨道行。或從濟渡恒<a class="t" id="t0116a11"></a>河。或不從濟渡。或由門入。或不由門入。若<a class="t" id="t0116a12"></a>共我等去者。或得衰惱事。諸比丘言。我等<a class="t" id="t0116a13"></a>以失道有事無事為當共去。答言。隨意。即<a class="t" id="t0116a14"></a>與賊俱去。不由濟渡恒河時。為邏人所捉。<a class="t" id="t0116a15"></a>邏人問諸比丘。汝等亦是賊耶。答言。我等<a class="t" id="t0116a16"></a>非賊。以失道故。邏人即看無異財物。邏人<a class="t" id="t0116a17"></a>言。汝肯直首耶。當將詣官治。眾官問言。汝<a class="t" id="t0116a18"></a>等亦是賊耶。答言。我等非賊。以失道故。<a class="t" id="t0116a19"></a>眾官即看無異財物。時斷事人信佛法故。作<a class="t" id="t0116a20"></a>是言。沙門釋子不作是惡事。必是失道。<a class="t" id="t0116a21"></a>語比丘言。今放汝去。後莫復與惡人共道<a class="t" id="t0116a22"></a>行。諸比丘起如是大惡事已便去。以是事向<a class="t" id="t0116a23"></a>諸比丘說。諸比丘以是事向佛廣說。佛以是<a class="t" id="t0116a24"></a>事集比丘僧。語諸比丘。如是罪及過是罪。以<a class="t" id="t0116a25"></a>與賊眾共道行故。以十利故與比丘結戒。從<a class="t" id="t0116a26"></a>今是戒應如是說。若比丘與賊共期同道行。<a class="t" id="t0116a27"></a>乃至一聚落波逸提。賊者。偷象馬牛羊。到<a class="t" id="t0116a28"></a>小聚落抄奪他物。期者有二種。若比丘作期。<a class="t" id="t0116a29"></a>若賊作期。道者有二種。水道陸道。波逸提<a class="t" id="t0116b01"></a>者。煮燒覆障。若不悔過能障礙道。是中犯者。<a class="t" id="t0116b02"></a>若比丘陸道與賊共期。從一聚落至一聚落<a class="t" id="t0116b03"></a>波逸提。若中道還突吉羅。若無聚落空地。<a class="t" id="t0116b04"></a>乃至一拘盧舍波逸提。若中道還突吉羅。水<a class="t" id="t0116b05"></a>道行亦如是。不犯者。若不期不犯。若險難處<a class="t" id="t0116b06"></a>賊送度者不犯。<span class="rule-number">七十一竟</span></p>
<a class="t" id="t0116b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>