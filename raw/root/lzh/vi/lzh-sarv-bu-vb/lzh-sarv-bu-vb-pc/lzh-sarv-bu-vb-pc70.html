<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc70">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 70</span>
<span class="mirror-right">波夜提之七十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0115b26"></a>
佛在維耶離。去維耶離城不遠。有織師聚落。<a class="t" id="t0115b27"></a>是中一織師婦。有小事不隨夫言。夫以手<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="t0115b28"></a>
痛打驅出舍。是女父母家。在維耶離城中。婦<a class="t" id="t0115b29"></a>作是念。我當還歸。作是念時。有迦留羅提<a class="t" id="t0115c01"></a>舍比丘。從跋耆國遊行向維耶離。是婦出外<a class="t" id="t0115c02"></a>見是比丘。問言。善人那去。答言。向維耶離。<a class="t" id="t0115c03"></a>婦言俱去。即便俱發。爾時以染心相看調<a class="t" id="t0115c04"></a>戲大語掉手臂行。作種種不淨事。時織師<a class="t" id="t0115c05"></a>還作是念。我婦或當走去。即出舍求婦不<a class="t" id="t0115c06"></a>得。諸織師法。有事皆相佐助。即語餘織師<a class="t" id="t0115c07"></a>言。我婦走去。諸織師即於要道中覓。是夫<a class="t" id="t0115c08"></a>作是念。是婦生在維耶離。必當還歸。即自<a class="t" id="t0115c09"></a>向維耶離道中。見婦與向比丘俱行。即往<a class="t" id="t0115c10"></a>捉比丘以衣繫項言。汝比丘法。應將我婦<a class="t" id="t0115c11"></a>去耶。答言。我不將去。我自向維耶離。汝婦<a class="t" id="t0115c12"></a>自隨我來。夫言。云何肯直首。即以手<span class="gaiji">脚<!--gaiji,腳,1[腳-谷+去],2&#x811A;,3-->
</span>打<a class="t" id="t0115c13"></a>比丘。婦見打比丘故。語夫言。何以打他。此<a class="t" id="t0115c14"></a>比丘不將我來。我自向維耶離。夫語婦言。<a class="t" id="t0115c15"></a>小婢。汝必共作不淨事。復更以手<span class="gaiji">脚<!--gaiji,腳,1[腳-谷+去],2&#x811A;,3-->
</span>打比<a class="t" id="t0115c16"></a>丘已放去。是迦留羅提舍比丘。起如是惡<a class="t" id="t0115c17"></a>事便去。到維耶離向諸比丘說。諸比丘以是<a class="t" id="t0115c18"></a>事向佛廣說。佛以是事集比丘僧。語諸比丘。<a class="t" id="t0115c19"></a>如是罪及餘過罪。皆由與女人共期道行故。<a class="t" id="t0115c20"></a>以十利故與比丘結戒。從今是戒應如是說。<a class="t" id="t0115c21"></a>若比丘與女人共期道行。乃至一聚落波逸<a class="t" id="t0115c22"></a>提。女人者。有命女人堪作婬欲。期者有二<a class="t" id="t0115c23"></a>種。若比丘作期。若女人作期。道者有二種。<a class="t" id="t0115c24"></a>水道陸道。波逸提者。煮燒覆障。若不悔過。<a class="t" id="t0115c25"></a>能障礙道。是中犯者。若比丘與女人共期陸<a class="t" id="t0115c26"></a>道行。從一聚落至一聚落波逸提。若中道<a class="t" id="t0115c27"></a>還突吉羅。若無聚落空地行。乃至一拘盧<a class="t" id="t0115c28"></a>舍波逸提。中道還突吉羅。水道亦如是。不<a class="t" id="t0115c29"></a>犯者。若比丘不共期行。若與國王夫人共道<a class="t" id="t0116a01"></a>行。不犯。<span class="rule-number">七十竟</span></p>
<a class="t" id="t0116a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>