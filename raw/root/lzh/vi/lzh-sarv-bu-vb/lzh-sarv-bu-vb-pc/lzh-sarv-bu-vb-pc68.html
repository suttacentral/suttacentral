<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc68">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 68</span>
<span class="mirror-right">波夜提之六十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0114b29"></a>
佛在王舍城。爾時六群比丘性嬾惰。不<span class="gaiji">憙<!--gaiji,,1[喜/心],2&#x6199;,3-->
</span>自<a class="t" id="t0114c01"></a>浣染衣割截篸縫。若有衣可浣染割截篸<a class="t" id="t0114c02"></a>縫者。便持是衣與比丘若比丘尼式叉摩尼<a class="t" id="t0114c03"></a>若沙彌沙彌尼。諸人生自衣想。浣染割截篸<a class="t" id="t0114c04"></a>縫作衣竟。爾時六群比丘知衣已成。便往索<a class="t" id="t0114c05"></a>言。此衣何以久不還我。軟語不得。即強奪<a class="t" id="t0114c06"></a>取。爾時諸比丘。不見六群比丘浣染割截篸<a class="t" id="t0114c07"></a>縫衣時。但見著新衣。諸比丘問六群比丘言。<a class="t" id="t0114c08"></a>不見汝浣染割截篸縫衣時。但見著新衣。<a class="t" id="t0114c09"></a>六群比丘言。我等有可浣染割截篸縫衣。持<a class="t" id="t0114c10"></a>與比丘比丘尼式叉摩尼沙彌沙彌尼。諸人<a class="t" id="t0114c11"></a>是衣中生自衣想。浣染作衣竟。我便往索。<a class="t" id="t0114c12"></a>此衣何以久不還我。軟語不得。即強奪取著。<a class="t" id="t0114c13"></a>以是因緣故。汝等不見我浣染割截篸縫衣<a class="t" id="t0114c14"></a>時。但見我著新衣。是中有比丘。少欲知足行<a class="t" id="t0114c15"></a>頭陀。聞是事種種因緣訶責六群比丘。云何<a class="t" id="t0114c16"></a>名比丘。與比丘比丘尼式叉摩尼沙彌沙彌<a class="t" id="t0114c17"></a>尼衣。他不還。便強奪取著。諸比丘種種因<a class="t" id="t0114c18"></a>緣訶已。向佛廣說。佛以是事集比丘僧。知而<a class="t" id="t0114c19"></a>故問六群比丘。汝實作是事不。答言。實作<a class="t" id="t0114c20"></a>世尊。佛種種因緣訶責六群比丘。云何名比<a class="t" id="t0114c21"></a>丘。與比丘比丘尼式叉摩尼沙彌沙彌尼衣。<a class="t" id="t0114c22"></a>他不還。便強奪取著。種種因緣訶已語諸比<a class="t" id="t0114c23"></a>丘。以十利故與諸比丘結戒。從今是戒應<a class="t" id="t0114c24"></a>如是說。若比丘與他比丘比丘尼式叉摩尼<a class="t" id="t0114c25"></a>沙彌沙彌尼衣。他不還。便強奪取著。波逸<a class="t" id="t0114c26"></a>提。波逸提者。煮燒覆障。若不悔過。能障礙<a class="t" id="t0114c27"></a>道。是中犯者。若比丘。與比丘比丘尼式叉摩<a class="t" id="t0114c28"></a>尼沙彌沙彌尼衣。他不還。便奪取著波逸提。</p>
<a class="t" id="t0114c29"></a>
<p>
<a class="sc" id="2"></a>
<a class="t-linehead" id="t-linehead0114c29"></a>
爾時諸比丘不知長衣當云何畜。是事白佛。<a class="t" id="t0115a01"></a>佛言。應作淨畜。有比丘。現前作淨。與他衣<a class="t" id="t0115a02"></a>已。他不肯還。即生<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。是事白佛。佛言。不<a class="t" id="t0115a03"></a>應現前與。爾時有比丘與二三人衣。作是<a class="t" id="t0115a04"></a>言。我所有衣<span class="gaiji">鉢<!--gaiji,缽,1[金*本],2&#x9262;,3-->
</span>皆與某甲。某甲二三人如是<a class="t" id="t0115a05"></a>散亂不應淨法。是事白佛。佛言。不應與二<a class="t" id="t0115a06"></a>三人。應好思惟籌量與一好人應作是言。我<a class="t" id="t0115a07"></a>衣<span class="gaiji">鉢<!--gaiji,缽,1[金*本],2&#x9262;,3-->
</span>皆與某甲一人。從今日比丘。有應常<a class="t" id="t0115a08"></a>用衣。不應與他。若遣與若作淨若受持。比丘<a class="t" id="t0115a09"></a>有衣應與他者。與六群比丘中一人。是人受<a class="t" id="t0115a10"></a>衣已便不肯還。餘比丘亦得懊惱。不能得好<a class="t" id="t0115a11"></a>同心比丘故。又一時夏末月。佛遊行諸國。餘<a class="t" id="t0115a12"></a>比丘皆著新染衣。是一比丘著故弊衣。佛見<a class="t" id="t0115a13"></a>是比丘。知而故問。汝何故著弊故衣。比丘答<a class="t" id="t0115a14"></a>言。世尊。我有衣應淨故。與六群比丘中一人。<a class="t" id="t0115a15"></a>受我衣<span class="gaiji">鉢<!--gaiji,缽,1[金*本],2&#x9262;,3-->
</span>已便不肯還。餘比丘亦得懊惱。不<a class="t" id="t0115a16"></a>得好同心比丘故。佛言。是施不名真實。為清<a class="t" id="t0115a17"></a>淨因緣故與。即時是比丘應還。索取若得者<a class="t" id="t0115a18"></a>好。若不得者應強奪取。應教彼作突吉羅<a class="t" id="t0115a19"></a>罪悔過。從今日比丘。所有常用衣隨意不應<a class="t" id="t0115a20"></a>與他。若作淨若受持若施人不犯。<span class="rule-number">六十八竟</span></p>
<a class="t" id="t0115a21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>