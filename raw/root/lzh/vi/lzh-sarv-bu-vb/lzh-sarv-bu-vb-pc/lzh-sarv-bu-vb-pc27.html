<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc27">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 27</span>
<span class="mirror-right">波夜提之二十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0084b22"></a>
佛在舍衛國。爾時迦留陀夷。與掘多比丘尼<a class="t" id="t0084b23"></a>舊相識。數數共語親善狎習。是掘多比丘尼<a class="t" id="t0084b24"></a>有衣應割截作。是比丘尼語迦留陀夷。大德。<a class="t" id="t0084b25"></a>能為我割截作是衣不。答言留置。即留便去。<a class="t" id="t0084b26"></a>迦留陀夷即取舒展割截簪刺。當衣脊中。作<a class="t" id="t0084b27"></a>男女和合像縫已卷疊著本處。掘多比丘尼<a class="t" id="t0084b28"></a>來問。大德。與我割截作衣竟未。答言已作。此<a class="t" id="t0084b29"></a>是汝衣。持去。莫此間舒。還比丘尼寺中可舒。<a class="t" id="t0084c01"></a>即取持去。於諸比丘尼前言。看我師與我<a class="t" id="t0084c02"></a>作是衣好不。諸比丘尼言好。誰為汝作。答<a class="t" id="t0084c03"></a>言。大德迦留陀夷。可舒看。即為舒看。當中<a class="t" id="t0084c04"></a>條有男女和合像。中有年少比丘尼<span class="gaiji">憙<!--gaiji,,1[喜/心],2&#x6199;,3-->
</span>調戲<a class="t" id="t0084c05"></a>笑者。見已語言。是衣好。自非迦留陀夷。誰<a class="t" id="t0084c06"></a>能為汝作如是衣。時有長老比丘尼樂持戒<a class="t" id="t0084c07"></a>者。作是言。云何名比丘。故污比丘尼衣。是<a class="t" id="t0084c08"></a>中有比丘。少欲知足行頭陀。聞是事心不喜。<a class="t" id="t0084c09"></a>以是事向佛廣說。佛以是事集比丘僧。知而<a class="t" id="t0084c10"></a>故問迦留陀夷。汝實作是事不。答言。實作世<a class="t" id="t0084c11"></a>尊。佛以種種因緣訶責。云何名比丘。故污比<a class="t" id="t0084c12"></a>丘尼衣。種種因緣訶已語諸比丘。以十利<a class="t" id="t0084c13"></a>故。與比丘結戒。從今是戒應如是說。若比<a class="t" id="t0084c14"></a>丘與非親里比丘尼作衣波逸提。非親里者。<a class="t" id="t0084c15"></a>親里名母姊妹若女乃至七世因緣。異是<a class="t" id="t0084c16"></a>名非親里。衣者。麻衣白麻衣赤麻衣芻麻<a class="t" id="t0084c17"></a>衣翅夷羅衣憍施耶衣劫貝衣。波逸提者。煮<a class="t" id="t0084c18"></a>燒覆障。若不悔過能障礙道。是中犯者。若比<a class="t" id="t0084c19"></a>丘為非親里比丘尼作衣。隨一一事中。波逸<a class="t" id="t0084c20"></a>提。若浣隨一一事波逸提。若染一一曬波逸<a class="t" id="t0084c21"></a>提。若割截簪縫。若刺針針。波逸提。若直<a class="t" id="t0084c22"></a>縫針針突吉羅。若繩絣時突吉羅。若簪<a class="t" id="t0084c23"></a>緣突吉羅。若與親里比丘尼作衣不犯。<span class="rule-number">二十七竟</span></p>
<a class="t" id="t0084c24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>