<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc22">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 22</span>
<span class="mirror-right">波夜提之二十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0082a07"></a>
佛在舍衛國。爾時佛告難陀言。汝當教誡<a class="t" id="t0082a08"></a>比丘尼。當教誨比丘尼。當為比丘尼說法。<a class="t" id="t0082a09"></a>何以故。若汝教誡比丘尼與我無異。即時長<a class="t" id="t0082a10"></a>老難陀默然受教。佛即時告諸比丘。汝等差<a class="t" id="t0082a11"></a>難陀教誡比丘尼。若更有如是比丘。亦當差<a class="t" id="t0082a12"></a>令教誡比丘尼。應如是作。一心和合僧。一<a class="t" id="t0082a13"></a>比丘唱言。大德僧聽。是難陀比丘。僧差令<a class="t" id="t0082a14"></a>教誡比丘尼。若僧時到僧忍聽。僧差難陀教<a class="t" id="t0082a15"></a>誡比丘尼。白如是。作白二羯磨。僧差難陀比<a class="t" id="t0082a16"></a>丘教誡比丘尼竟。僧忍默然故。是事如是持。<a class="t" id="t0082a17"></a>是夜過已。難陀比丘。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞<a class="t" id="t0082a18"></a>食。食後還房。空地敷獨坐床。入室坐禪。時<a class="t" id="t0082a19"></a>諸比丘尼。聞難陀教誡比丘尼。先未來聽法<a class="t" id="t0082a20"></a>者。皆來集聽。五百比丘尼俱出王園精舍。入<a class="t" id="t0082a21"></a>祇陀林詣難陀房前。立謦欬作聲扣戶言。大<a class="t" id="t0082a22"></a>德難陀。為我等說法教誡來。時難陀。從禪起<a class="t" id="t0082a23"></a>開戶出至獨坐床上端身大坐。時諸比丘尼<a class="t" id="t0082a24"></a>頭面禮難陀足皆在前坐。難陀即時說種種<a class="t" id="t0082a25"></a>法示教利喜。示教利喜已默然。時諸比丘尼<a class="t" id="t0082a26"></a>得善法味。深愛樂故不欲起去。難陀作是念。<a class="t" id="t0082a27"></a>是諸比丘尼得法味故。猶欲聞法。即更為說<a class="t" id="t0082a28"></a>種種法示教利喜。乃至日沒。語諸比丘尼言。<a class="t" id="t0082a29"></a>日沒可去。諸比丘尼即起。頭面禮足右繞而<a class="t" id="t0082b01"></a>去。出祇陀林欲入城。城門已閉。即住城下<a class="t" id="t0082b02"></a>塹邊宿者。或在樹下或在井邊。或在屏處障<a class="t" id="t0082b03"></a>處宿。晨朝開門。諸比丘尼即便先入。時守門<a class="t" id="t0082b04"></a>人問諸比丘尼。諸善女。今從何來。答言。我<a class="t" id="t0082b05"></a>從祇陀林聽法。日沒來還城門已閉。不及<a class="t" id="t0082b06"></a>得入。問曰何處宿。各隨宿處答。有城下宿<a class="t" id="t0082b07"></a>者答言城下。樹下宿者答言樹下。井邊宿<a class="t" id="t0082b08"></a>者答言井邊。屏障處宿者答言屏障處。守<a class="t" id="t0082b09"></a>門人言。何有此法。諸沙門釋子破梵行。至<a class="t" id="t0082b10"></a>夜共作惡早起放來。如賊得婬女共宿早起<a class="t" id="t0082b11"></a>放來門下。諸釋子比丘亦如是。暮共宿已早<a class="t" id="t0082b12"></a>起放來。如是一人語二人。二人語三人。如是<a class="t" id="t0082b13"></a>展轉惡名流布滿舍衛城。是中有比丘。少欲<a class="t" id="t0082b14"></a>知足行頭陀。聞是事心不喜。向佛廣說。佛以<a class="t" id="t0082b15"></a>是事集比丘僧。知而故問難陀。汝實作是事<a class="t" id="t0082b16"></a>不。答言。實作世尊。佛以種種因緣訶責難<a class="t" id="t0082b17"></a>陀。汝不知時不知量。樂說法乃至日沒。語諸<a class="t" id="t0082b18"></a>比丘。以十利故。與諸比丘結戒。從今是戒應<a class="t" id="t0082b19"></a>如是說。若比丘。僧差教誡比丘尼。至日沒<a class="t" id="t0082b20"></a>者。波逸提。波逸提者。煮燒覆障。若不悔過。<a class="t" id="t0082b21"></a>能障礙道。是中犯者。若比丘地了時教誡比<a class="t" id="t0082b22"></a>丘尼。乃至日沒竟時波逸提。若比丘。地了竟<a class="t" id="t0082b23"></a>時。中前時。日中時。晡時。下晡時。日沒時教<a class="t" id="t0082b24"></a>誡比丘尼。至日沒竟時。波逸提。若日沒竟<a class="t" id="t0082b25"></a>時。生日沒竟想教誡。波逸提。若日沒竟時。<a class="t" id="t0082b26"></a>生不沒竟想教誡。波逸提。若日沒竟時。生疑<a class="t" id="t0082b27"></a>教誡。波逸提。若日未沒。生沒竟想教誡。突<a class="t" id="t0082b28"></a>吉羅。若日未沒。生疑教誡。突吉羅。若日未<a class="t" id="t0082b29"></a>沒。生未沒想教誡不犯。<span class="rule-number">二十二竟</span></p>
<a class="t" id="t0082c01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>