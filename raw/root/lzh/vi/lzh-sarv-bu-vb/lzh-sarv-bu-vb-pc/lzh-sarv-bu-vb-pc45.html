<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc45">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 45</span>
<span class="mirror-right">波夜提之四十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0101a11"></a>
佛在舍衛國。爾時波斯匿王。有小國反起四<a class="t" id="t0101a12"></a>種兵。象兵馬兵車兵步兵。集四兵已。王自<a class="t" id="t0101a13"></a>往看。鎧仗好不。兵人樂不。爾所軍眾能破<a class="t" id="t0101a14"></a>敵不。六群比丘共相謂言。今軍欲發共看去<a class="t" id="t0101a15"></a>耶。皆言隨意。即往軍所一處立看諸國<a class="t" id="t0101a16"></a>王眼常喜遠視王。遙見比丘。遣人問言。何<a class="t" id="t0101a17"></a>因緣來。六群比丘即答言。我欲見王。王作<a class="t" id="t0101a18"></a>是念。語大臣言。我於餘時難見耶。諸比<a class="t" id="t0101a19"></a>丘今乃軍中見我。佛聞是事必當結戒。不聽<a class="t" id="t0101a20"></a>比丘看軍發行。王喚比丘來。即詣王所。王<a class="t" id="t0101a21"></a>言。何因緣來。答言來欲見王。王言。我餘時<a class="t" id="t0101a22"></a>難得見耶。乃來軍中見。佛聞是事必當結<a class="t" id="t0101a23"></a>戒。不聽比丘看軍發行。是中有比丘。少欲知<a class="t" id="t0101a24"></a>足行頭陀聞是事心不喜。種種因緣訶責。云<a class="t" id="t0101a25"></a>何名比丘。看軍發行。種種因緣訶已。向佛<a class="t" id="t0101a26"></a>廣說。佛以是事集比丘僧。知而故問六群比<a class="t" id="t0101a27"></a>丘。汝實作是事不。答言。實作世尊。佛以<a class="t" id="t0101a28"></a>種種因緣訶責六群比丘。云何名比丘往看<a class="t" id="t0101a29"></a>軍發行。種種因緣訶已語諸比丘。以十利<a class="t" id="t0101b01"></a>故與諸比丘結戒。從今是戒應如是說。若比<a class="t" id="t0101b02"></a>丘故往看軍發行。波逸提。軍發行者。為<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>破<a class="t" id="t0101b03"></a>賊故。集諸兵人。軍者。一兵軍二三四兵軍。一<a class="t" id="t0101b04"></a>兵者。但象兵但馬兵但車兵但步兵。是名一<a class="t" id="t0101b05"></a>兵。二兵者。象兵馬兵。象兵車兵。象兵步兵。<a class="t" id="t0101b06"></a>馬兵車兵。馬兵步兵車兵步兵。是名二兵。三<a class="t" id="t0101b07"></a>兵者。象兵馬兵車兵。象兵馬兵步兵。馬兵<a class="t" id="t0101b08"></a>車兵步兵。是名三兵。四兵者象兵馬兵車兵<a class="t" id="t0101b09"></a>步兵。是名四兵。波逸提者。煮燒覆障。若不悔<a class="t" id="t0101b10"></a>過。能障礙道。是中犯者。若比丘故往看軍<a class="t" id="t0101b11"></a>發行。得見者波逸提。不見者突吉羅。從下向<a class="t" id="t0101b12"></a>高。得見者波逸提。不見者突吉羅。從高向<a class="t" id="t0101b13"></a>下。得見者波逸提。不見者突吉羅。一兵軍二<a class="t" id="t0101b14"></a>兵三兵四兵軍亦如是。不犯者。若不故去。<a class="t" id="t0101b15"></a>若有因緣道由中過。不犯。爾時軍去至彼<a class="t" id="t0101b16"></a>久。未破賊時。波斯匿王有二大臣。一名尼<a class="t" id="t0101b17"></a>師達多。二名富羅那。先在彼軍。有親里比丘<a class="t" id="t0101b18"></a>別久憂。念欲見比丘。此二大臣遣使往喚。<a class="t" id="t0101b19"></a>欲軍中見比丘。比丘遣使報言。佛結戒。不<a class="t" id="t0101b20"></a>得看軍。汝莫憂愁。以是因緣我不得往。諸<a class="t" id="t0101b21"></a>比丘不知云何。以是事白佛。佛以是事集比<a class="t" id="t0101b22"></a>丘僧。種種因緣讚戒讚持戒。讚戒讚持戒<a class="t" id="t0101b23"></a>已。語諸比丘。從今是戒應如是說。若比丘故<a class="t" id="t0101b24"></a>往看軍發行。除因緣波逸提。因緣者。若王<a class="t" id="t0101b25"></a>遣使喚。若王夫人王子大臣大官諸將。如是<a class="t" id="t0101b26"></a>人遣使喚。往者不犯。<span class="rule-number">四十五竟</span></p>
<a class="t" id="t0101b27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>