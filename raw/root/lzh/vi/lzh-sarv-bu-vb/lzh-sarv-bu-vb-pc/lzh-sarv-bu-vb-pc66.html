<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc66">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 66</span>
<span class="mirror-right">波夜提之六十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0113b22"></a>
佛在維耶離國摩俱羅山中。爾時與侍者象<a class="t" id="t0113b23"></a>守比丘俱。諸佛侍者法。佛未入房不得先入。<a class="t" id="t0113b24"></a>時佛初夜露地經行。爾時小雨墮。釋提桓因<a class="t" id="t0113b25"></a>作是念。佛今在露地經行小雨墮。我何不變<a class="t" id="t0113b26"></a>作琉璃窟令佛在中經行。即變化作。佛在<a class="t" id="t0113b27"></a>中經行。帝釋隨後。佛經行久。是象守比丘風<a class="t" id="t0113b28"></a>雨所惱。作是念。當以何方便令佛入舍。我當<a class="t" id="t0113b29"></a>得入。爾時摩俱羅山中所有人民。小兒啼時<a class="t" id="t0113c01"></a>則以婆俱羅夜叉。怖之令止。時象守反被俱<a class="t" id="t0113c02"></a>執。在經行道頭立。以兩手覆兩耳語佛言。<a class="t" id="t0113c03"></a>婆俱羅夜叉來。時釋提桓因白佛言。世尊。云<a class="t" id="t0113c04"></a>何佛法中乃有是癡人。佛言。憍尸迦。我家廣<a class="t" id="t0113c05"></a>大。此人現身亦當得漏盡。所作已辦更不<a class="t" id="t0113c06"></a>復受後有。佛種種因緣示教利喜。示教利<a class="t" id="t0113c07"></a>喜已默然。釋提桓因聞佛示教利喜已。頭面<a class="t" id="t0113c08"></a>禮佛足右繞而去。釋去不久。佛入自房敷<a class="t" id="t0113c09"></a>坐床坐。是夜過已。以是因緣集比丘僧。種種<a class="t" id="t0113c10"></a>因緣訶責象守比丘言。癡人。云何能恐怖如<a class="t" id="t0113c11"></a>來佛世尊。汝癡人。佛者。無怖畏衣毛不<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。爾<a class="t" id="t0113c12"></a>時佛說偈言。</p>
<a class="t" id="t0113c13"></a>
<blockquote class="gatha">
<p>
<a class="sc" id="2"></a>
佛於自法中　　通達無礙智<a class="t" id="t0113c14"></a><br>
有人可以此　　婆俱夜叉恐<a class="t" id="t0113c15"></a><br>
佛於自法中　　通達無礙智<a class="t" id="t0113c16"></a><br>
是故能過度　　生老病死苦<a class="t" id="t0113c17"></a><br>
佛於自法中　　通達無礙智<a class="t" id="t0113c18"></a><br>
是故能除滅　　諸結使煩惱</p>
<a class="t" id="t0113c19"></a>
</blockquote>
<p>
<a class="sc" id="3"></a>
<a class="t-linehead" id="t-linehead0113c19"></a>
佛種種因緣訶責象守比丘已。語諸比丘。以<a class="t" id="t0113c20"></a>十利故與比丘結戒。從今是戒應如是說。若<a class="t" id="t0113c21"></a>比丘自恐怖他比丘。若教他恐怖。乃至戲笑<a class="t" id="t0113c22"></a>波逸提。波逸提者。煮燒覆障。若不悔過。能<a class="t" id="t0113c23"></a>障礙道。是中犯者。有六種。色聲香味觸法。<a class="t" id="t0113c24"></a>色者。若比丘作象色。若作馬色羝羊色水牛<a class="t" id="t0113c25"></a>色。作如是等可畏色恐怖比丘。若能令怖若<a class="t" id="t0113c26"></a>不能。皆波逸提。是名色。聲者。若比丘作象<a class="t" id="t0113c27"></a>聲馬聲車聲步聲羝羊聲水牛聲。作如是等<a class="t" id="t0113c28"></a>可畏聲恐怖他比丘。若能令恐怖若不能。皆<a class="t" id="t0113c29"></a>波逸提。是名聲。香者。若比丘作好香。若作<a class="t" id="t0114a01"></a>臭若等分香若作希有香。作如是等香恐<a class="t" id="t0114a02"></a>怖他比丘。若能令恐怖若不能。皆波逸提。<a class="t" id="t0114a03"></a>是名香。味者。若比丘問他比丘。汝今日用何<a class="t" id="t0114a04"></a>物噉飯。答言。用酪酥。又言。若用酪酥噉飯<a class="t" id="t0114a05"></a>者。是人得癩癬病。若能令恐怖若不能。皆<a class="t" id="t0114a06"></a>波逸提。若比丘復問他比丘。汝今日以何物<a class="t" id="t0114a07"></a>噉飯。答言。用酪酥毘羅漿。又言。若人用酪<a class="t" id="t0114a08"></a>酥毘羅漿噉飯者。是人得癩癬病。若能令恐<a class="t" id="t0114a09"></a>怖若不能。皆波逸提。又比丘問餘比丘。汝今<a class="t" id="t0114a10"></a>日以何物噉飯。答言。以酥<span class="gaiji">猪<!--gaiji,豬,1[狂-王+者],2&#x732A;,3-->
</span>肉。又言。若人<a class="t" id="t0114a11"></a>用酥<span class="gaiji">猪<!--gaiji,豬,1[狂-王+者],2&#x732A;,3-->
</span>肉噉飯者。是人得癩癬病。若能令恐<a class="t" id="t0114a12"></a>怖若不能。皆波逸提。是名味。觸者。若比丘<a class="t" id="t0114a13"></a>持身令堅。若<span class="gaiji">麁<!--gaiji,麤,1[色-巴+鹿],2&#x9E81;,3-->
</span>若軟若細滑若<span class="gaiji">澁<!--gaiji,澀,1[澀-(刃*刃)+止],2&#x6F81;,3-->
</span>。令身皆異。<a class="t" id="t0114a14"></a>以觸他比丘。若能令恐怖若不能。皆波逸<a class="t" id="t0114a15"></a>提。是名觸。法者。若比丘語餘比丘。汝莫於<a class="t" id="t0114a16"></a>生草中大小便。當墮地獄餓鬼畜生。是比丘<a class="t" id="t0114a17"></a>答言。我自知是法。又言。若比丘生草中大<a class="t" id="t0114a18"></a>小便者。是比丘便墮地獄餓鬼畜生。若能令<a class="t" id="t0114a19"></a>恐怖若不能。皆波逸提。是名法。若比丘以是<a class="t" id="t0114a20"></a>六事恐怖比丘波逸提。除是六事。以餘事恐<a class="t" id="t0114a21"></a>怖比丘突吉羅。若以六事及餘事。恐怖餘<a class="t" id="t0114a22"></a>人突吉羅。<span class="rule-number">六十六竟</span></p>
<a class="t" id="t0114a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>