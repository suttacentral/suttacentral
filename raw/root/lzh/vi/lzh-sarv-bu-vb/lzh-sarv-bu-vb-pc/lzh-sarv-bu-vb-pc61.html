<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc61">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 61</span>
<span class="mirror-right">波夜提之六十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0110b28"></a>
佛在維耶離國爾時維耶離國諸王子。出園<a class="t" id="t0110b29"></a>林中學射。門扇孔仰射空中。筈筈相拄。爾時<a class="t" id="t0110c01"></a>迦留陀夷。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。遙見諸<a class="t" id="t0110c02"></a>王子作如是射。見已便笑。諸王子言。何以故<a class="t" id="t0110c03"></a>笑。我等射不好耶。答言不好。問言汝能不。<a class="t" id="t0110c04"></a>答言能。若能便射。迦留陀夷言。我等法不<a class="t" id="t0110c05"></a>應捉弓箭。諸王子言。此有木弓可用。即<a class="t" id="t0110c06"></a>與木弓。張時有飛鳥空中迴旋。迦留陀夷<a class="t" id="t0110c07"></a>放箭。圍繞不令得出。諸王子言。何故不著。<a class="t" id="t0110c08"></a>答言。射著何足為難。諸王子言。不爾。若能<a class="t" id="t0110c09"></a>著者。便應令著。莫但虛語。即憍慢言。汝等<a class="t" id="t0110c10"></a>欲令射著何處。王子言。欲令著右眼。即著<a class="t" id="t0110c11"></a>右眼。是鳥即死。爾時諸王子皆慚愧<span class="gaiji">妬<!--gaiji,妒,1[女*石],2&#x59AC;,3-->
</span>瞋<a class="t" id="t0110c12"></a>恨言。沙門釋子能故奪畜生命。是中有比<a class="t" id="t0110c13"></a>丘。少欲知足行頭陀聞是事心不喜。種種因<a class="t" id="t0110c14"></a>緣訶責。云何名比丘。故奪畜生命。種種因緣<a class="t" id="t0110c15"></a>訶已。向佛廣說。佛以是事集比丘僧。知而故<a class="t" id="t0110c16"></a>問。迦留陀夷。汝實作是事不。答言。實作世<a class="t" id="t0110c17"></a>尊。佛以種種因緣訶責。云何名比丘。故奪<a class="t" id="t0110c18"></a>畜生命。種種訶已。語諸比丘。以十利故與<a class="t" id="t0110c19"></a>比丘結戒。從今是戒應如是說。若比丘故奪<a class="t" id="t0110c20"></a>畜生命波逸提。奪命者。若自奪若教他奪。波<a class="t" id="t0110c21"></a>逸提者。煮燒覆障。若不悔過能障礙道。是中<a class="t" id="t0110c22"></a>犯者。有三種。奪畜生命得波逸提。自教遣使。<a class="t" id="t0110c23"></a>自者。若比丘自作自奪畜生命。教者。語他言。<a class="t" id="t0110c24"></a>是畜生捉縛打殺。若他受教殺者。是比丘<a class="t" id="t0110c25"></a>得波逸提。遣使者。若比丘語人言。汝識某<a class="t" id="t0111a01"></a>畜生不。答言識。汝往捉縛打殺。使往捉縛<a class="t" id="t0111a02"></a>打殺者。比丘得波逸提。又比丘有三種。奪<a class="t" id="t0111a03"></a>畜生命得波逸提。一者用受色。二者用不<a class="t" id="t0111a04"></a>受色。三者用受不受色。受色者。若比丘以手<a class="t" id="t0111a05"></a>打畜生。若足若頭若餘身分。念欲令死。死者<a class="t" id="t0111a06"></a>波逸提。若不即死。後因死者波逸提。若不<a class="t" id="t0111a07"></a>即死後不因死突吉羅。不受色者。若比丘以<a class="t" id="t0111a08"></a>木瓦石刀<span class="gaiji">矟<!--gaiji,槊,1[矛*肖],2&#x77DF;,3-->
</span>弓箭若木段白鑞段鉛錫段遙擲<a class="t" id="t0111a09"></a>畜生。念欲令死。死者波逸提。若不即死。<a class="t" id="t0111a10"></a>後因是死亦波逸提。若不即死後不因死突<a class="t" id="t0111a11"></a>吉羅。受不受色者。若以手捉木瓦石刀<span class="gaiji">矟<!--gaiji,槊,1[矛*肖],2&#x77DF;,3-->
</span>弓<a class="t" id="t0111a12"></a>箭木段白鑞段鉛錫段就打。念欲令死。死者<a class="t" id="t0111a13"></a>波逸提。若不即死。後因是死波逸提。若不即<a class="t" id="t0111a14"></a>死後不因死突吉羅。若比丘不以受色不受<a class="t" id="t0111a15"></a>色受不受色。為殺故。以毒藥著畜生眼中耳<a class="t" id="t0111a16"></a>中鼻中口中身上瘡中。著飲食中臥處行<a class="t" id="t0111a17"></a>處。念欲令死。死者波逸提。若不即死後因<a class="t" id="t0111a18"></a>是死亦波逸提。若不即死後不因死突吉<a class="t" id="t0111a19"></a>羅。若比丘不以受色不受色受不受色。不以<a class="t" id="t0111a20"></a>毒藥。為殺故。作憂多殺頭多殺。作弶網撥<a class="t" id="t0111a21"></a>毘陀羅殺。似毘陀羅殺。斷命殺墮胎殺按腹<a class="t" id="t0111a22"></a>殺。推著水火中殺。推著坑中殺。遣令道中<a class="t" id="t0111a23"></a>死。乃至母胎中初受二根。身根命根。於中<a class="t" id="t0111a24"></a>起方便。念欲令死。死者波逸提。若不即死後<a class="t" id="t0111a25"></a>因是死波逸提。若不即死後不因死。突吉<a class="t" id="t0111a26"></a>羅。<span class="rule-number">六十一竟</span></p>
<a class="t" id="t0111a27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>