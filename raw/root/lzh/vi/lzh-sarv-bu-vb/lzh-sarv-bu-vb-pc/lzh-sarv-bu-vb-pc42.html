<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc42">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 42</span>
<span class="mirror-right">波夜提之四十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0097c01"></a>
佛在舍衛國。爾時跋難陀釋子。常出入一家。<a class="t" id="t0097c02"></a>時跋難陀。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>到是家。坐已問訊<a class="t" id="t0097c03"></a>樂不樂。是居士娶婦未久欲手摩觸。婦<a class="t" id="t0097c04"></a>言。莫爾比丘在此。居士自念。若我住者比<a class="t" id="t0097c05"></a>丘終不時去。居士語婦。與比丘食。答言爾。<a class="t" id="t0097c06"></a>居士即出。婦語比丘言。受是飯<span class="gaiji">麨<!--gaiji,,1[麩-夫+少],2&#x9EA8;,3-->
</span>。跋難陀<a class="t" id="t0097c07"></a>言。日早小住。時到當受。居士意謂比丘已<a class="t" id="t0097c08"></a>去。入欲近婦。見比丘故在。居士作是念。若<a class="t" id="t0097c09"></a>我在者比丘不去。語婦言。與比丘食。答言<a class="t" id="t0097c10"></a>爾。居士即出。婦復持飯<span class="gaiji">麨<!--gaiji,,1[麩-夫+少],2&#x9EA8;,3-->
</span>與語比丘受。跋<a class="t" id="t0097c11"></a>難陀言。小住日時早。時到當受。居士復<a class="t" id="t0097c12"></a>念。比丘必去。入已故見。即發瞋言。用是<a class="t" id="t0097c13"></a>比丘為。我於家中自所欲作不得自在。跋難<a class="t" id="t0097c14"></a>陀如是惱居士已。便出去。食後向諸比丘說。<a class="t" id="t0097c15"></a>我今日故惱是居士。是中有比丘。少欲知足<a class="t" id="t0097c16"></a>行頭陀。聞是事心不喜。種種因緣訶責。云<a class="t" id="t0097c17"></a>何名比丘。有食家中強坐。種種因緣訶已<a class="t" id="t0097c18"></a>向佛廣說。佛以是事集比丘僧知而故問跋<a class="t" id="t0097c19"></a>難陀。汝實作是事不。答言。實作世尊。佛以<a class="t" id="t0097c20"></a>種種因緣訶責。云何名比丘。有食家中強<a class="t" id="t0097c21"></a>坐。種種因緣訶已語諸比丘。以十利故與<a class="t" id="t0097c22"></a>諸比丘結戒。從今是戒應如是說。若比丘有<a class="t" id="t0098a01"></a>食家中強坐者波逸提。有食者。女人名男<a class="t" id="t0098a02"></a>子食。家者白衣房舍。波逸提者。煮燒覆障。<a class="t" id="t0098a03"></a>若不悔過。能障礙道。是中犯者。若比丘有<a class="t" id="t0098a04"></a>食家中強坐。波逸提。若起還坐。隨得爾所<a class="t" id="t0098a05"></a>波逸提。不犯者。若斷婬欲家。若受齋家。若<a class="t" id="t0098a06"></a>更有所尊重人在座。若是舍多人出入不犯<a class="t" id="t0098a07"></a>。<span class="rule-number">四十二竟</span></p>
<a class="t" id="t0098a08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>