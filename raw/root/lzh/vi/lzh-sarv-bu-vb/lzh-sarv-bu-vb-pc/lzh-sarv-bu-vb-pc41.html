<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc41">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 41</span>
<span class="mirror-right">波夜提之四十一</span> </h1>
</div>
<a class="t-juannumber" id="juan-14"></a>
<a class="t" id="t0097b01"></a><a class="t" id="t0097b02"></a>
<p class="suttainfo">
<span class="t-juanname">十誦律卷第十四<span class="t-note">（第三誦之一）</span></span><a class="t" id="t0097b03"></a><a class="t" id="t0097b04"></a><br>
<span class="t-byline">後秦北印度三藏弗若多羅譯</span><a class="t" id="t0097b05"></a><br>
<span class="t-headname">九十波逸提之六</span></p>
<a class="t" id="t0097b06"></a>
<p>
<a class="sc" id="1"></a>
<a class="t-linehead" id="t-linehead0097b06"></a>
佛在拘睒彌國。爾時長老闡那用有蟲水。<a class="t" id="t0097b07"></a>諸比丘語闡那言。莫用有蟲水。多少蟲<a class="t" id="t0097b08"></a>死。闡那言。我用水不用蟲。諸比丘言。汝知<a class="t" id="t0097b09"></a>水有蟲不。答言知。若知者何以用。答言。<a class="t" id="t0097b10"></a>我自用水不用蟲。是中有比丘。少欲知<a class="t" id="t0097b11"></a>足行頭陀。聞是事心不喜。種種因緣訶責。<a class="t" id="t0097b12"></a>云何名比丘。於眾生中無憐愍心。種種因<a class="t" id="t0097b13"></a>緣訶已。向佛廣說。佛以是事集比丘僧。知而<a class="t" id="t0097b14"></a>故問闡那。汝實作是事不。答言。實作世尊佛<a class="t" id="t0097b15"></a>以種種因緣訶責闡那。云何名比丘。知水<a class="t" id="t0097b16"></a>有蟲故自取用。於眾生中無憐愍心。種種<a class="t" id="t0097b17"></a>因緣訶已語諸比丘。以十利故與諸比丘<a class="t" id="t0097b18"></a>結戒。從今是戒應如是說。若比丘知水有蟲。<a class="t" id="t0097b19"></a>用者波逸提。知者。若自知若從他聞。蟲者。<a class="t" id="t0097b20"></a>若眼所見若漉水囊所得。波逸提者。煮燒覆<a class="t" id="t0097b21"></a>障。若不悔過。能障礙道。是中犯者。若比丘知<a class="t" id="t0097b22"></a>水有蟲用者。隨所有蟲死。一一波逸提。若<a class="t" id="t0097b23"></a>比丘用有蟲水煮飯羹粥湯染。隨爾所蟲死。<a class="t" id="t0097b24"></a>一一波逸提。若用有蟲水洗手洗<span class="gaiji">脚<!--gaiji,腳,1[腳-谷+去],2&#x811A;,3-->
</span>洗<a class="t" id="t0097b25"></a>口面目洗身。隨爾所蟲死。一一波逸提。若<a class="t" id="t0097b26"></a>有蟲水中有蟲想用波逸提。有蟲水中無蟲<a class="t" id="t0097b27"></a>想用波逸提。有蟲水中疑用波逸提。無蟲<a class="t" id="t0097b28"></a>水中有蟲想用突吉羅。無蟲水中疑用突吉<a class="t" id="t0097b29"></a>羅。無蟲水中無蟲想用不犯。<span class="rule-number">四十一竟</span></p>
<a class="t" id="t0097c01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>