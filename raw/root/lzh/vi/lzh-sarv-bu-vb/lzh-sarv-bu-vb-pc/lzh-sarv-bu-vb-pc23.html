<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc23">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 23</span>
<span class="mirror-right">波夜提之二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0082c01"></a>
佛在王舍城。爾時六群比丘。自知不復得教<a class="t" id="t0082c02"></a>誡比丘尼。<span class="gaiji">妬<!--gaiji,妒,1[女*石],2&#x59AC;,3-->
</span>瞋作是言。諸比丘為利養故教<a class="t" id="t0082c03"></a>誡比丘尼。謂衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥夜分藥七日藥<a class="t" id="t0082c04"></a>終身藥。以是利故。諸比丘教誡比丘尼。不為<a class="t" id="t0082c05"></a>善好法。是中有比丘。少欲知足行頭陀聞<a class="t" id="t0082c06"></a>是事心不喜。種種因緣訶責。云何名比丘。<a class="t" id="t0082c07"></a>作是言。諸比丘為財利故教誡比丘尼。種種<a class="t" id="t0082c08"></a>因緣訶已。向佛廣說。佛以是事集比丘僧。知<a class="t" id="t0082c09"></a>而故問六群比丘。汝實作是事不。答言。實作<a class="t" id="t0082c10"></a>世尊。佛以種種因緣訶責。云何名比丘。作<a class="t" id="t0082c11"></a>是言。諸比丘為財利故。教誡比丘尼。種種因<a class="t" id="t0082c12"></a>緣訶已。語諸比丘。以十利故。與諸比丘結<a class="t" id="t0082c13"></a>戒。從今是戒應如是說。若比丘作是言。諸比<a class="t" id="t0082c14"></a>丘為財利故。教誡比丘尼。波逸提。波逸提<a class="t" id="t0082c15"></a>者。煮燒覆障。若不悔過。能障礙道。是中犯<a class="t" id="t0082c16"></a>者。若比丘言。諸比丘為<span class="gaiji">鉢<!--gaiji,缽,1[金*本],2&#x9262;,3-->
</span>故教誡比丘尼<a class="t" id="t0082c17"></a>者。波逸提若為衣戶鉤時藥夜分藥七日<a class="t" id="t0082c18"></a>藥終身藥故。教誡比丘尼。皆波逸提。隨所說<a class="t" id="t0082c19"></a>隨得爾所波逸提。<span class="rule-number">二十三竟</span></p>
<a class="t" id="t0082c20"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>