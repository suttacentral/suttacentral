<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc72">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 72</span>
<span class="mirror-right">波夜提之七十二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0116b07"></a>
佛在王舍城。爾時王舍城中。十七群年少富<a class="t" id="t0116b08"></a>貴家子。柔軟樂人和提等。未滿二十歲。長老<a class="t" id="t0116b09"></a>目揵連與受具戒。是人晡時飢急故。於僧坊<a class="t" id="t0116b10"></a>內發大音聲。作小兒啼。佛聞僧坊內小兒啼<a class="t" id="t0116b11"></a>聲。知而故問阿難。何故僧坊內有小兒啼聲。<a class="t" id="t0116b12"></a>阿難答言。世尊。是王舍城中。有十七群年少<a class="t" id="t0116b13"></a>富貴家子。柔軟樂人未滿二十歲。長老目揵<a class="t" id="t0116b14"></a>連與受具戒。晡時飢急。是故僧坊內發大音<a class="t" id="t0116b15"></a>聲作小兒啼。佛以是事集比丘僧。知而故問<a class="t" id="t0116b16"></a>大目揵連。汝實作是事不。答言。實作世尊。<a class="t" id="t0116b17"></a>佛種種因緣訶責目揵連。汝不知時不知量。<a class="t" id="t0116b18"></a>趣得便與受具足戒。汝云何不滿二十歲<a class="t" id="t0116b19"></a>人與受具戒。何以故。不滿二十歲人。不能<a class="t" id="t0116b20"></a>堪忍寒熱飢渴。蚊虻風雨蛇毒所螫。他人惡<a class="t" id="t0116b21"></a>口苦急奪命重病。皆不能堪忍。是不滿二十<a class="t" id="t0116b22"></a>歲人未成就故。佛言。滿二十歲人。能堪忍<a class="t" id="t0116b23"></a>寒熱飢渴。蚊虻風雨蛇毒所螫。他人惡口<a class="t" id="t0116b24"></a>苦急奪命重病。皆能堪忍。以成就故。佛種<a class="t" id="t0116b25"></a>種因緣訶已語諸比丘。以十利故與比丘結<a class="t" id="t0116b26"></a>戒。從今是戒應如是說。若比丘未滿二十歲<a class="t" id="t0116b27"></a>人。與受具足戒波逸提。是人不得具足戒。<a class="t" id="t0116b28"></a>諸比丘亦可訶。是事應爾。波逸提者。煮<a class="t" id="t0116b29"></a>燒覆障。若不悔過能障礙道。是中犯者。若人<a class="t" id="t0116c01"></a>不滿二十歲。自想不滿。僧中問。汝滿二十<a class="t" id="t0116c02"></a>不。答言。不滿。若僧與受具足戒。是人不<a class="t" id="t0116c03"></a>得戒。諸比丘得罪。共事共住者亦得罪又人<a class="t" id="t0116c04"></a>不滿二十歲。自想不滿。僧中問。汝滿二十<a class="t" id="t0116c05"></a>不。答言滿。若僧與受具足戒。是人得戒。共<a class="t" id="t0116c06"></a>事共住無犯。諸比丘得罪。又人不滿二十歲。<a class="t" id="t0116c07"></a>自想不滿。僧中問。汝滿二十不。答言。不知<a class="t" id="t0116c08"></a>不憶疑。若僧不審諦問。便與受具足戒。是<a class="t" id="t0116c09"></a>人得戒。共事共住無罪。諸比丘得罪。若人不<a class="t" id="t0116c10"></a>滿二十歲。忘不知不滿。僧中問。汝滿二十<a class="t" id="t0116c11"></a>不。答言。不滿。若僧與受具足戒。是人不<a class="t" id="t0116c12"></a>得戒。諸比丘得罪。共事共住亦得罪。又人不<a class="t" id="t0116c13"></a>滿二十歲。忘不知不滿。僧中問汝滿二十<a class="t" id="t0116c14"></a>不。答言滿。若僧與受具戒。是人得戒。共事<a class="t" id="t0116c15"></a>共住無罪。諸比丘得罪。又人不滿二十歲。忘<a class="t" id="t0116c16"></a>不知不滿。僧中問。汝滿二十不。答言。不知<a class="t" id="t0116c17"></a>不憶疑。若僧不審諦問。便與受具戒。是人得<a class="t" id="t0116c18"></a>戒。共事共住無罪。諸比丘得罪。若人不滿二<a class="t" id="t0116c19"></a>十歲。不自知不滿。僧中問。汝滿二十不。答<a class="t" id="t0116c20"></a>言。不滿。若僧與受具足戒。是人不得戒。諸<a class="t" id="t0116c21"></a>比丘得罪。共事共住者亦得罪。又人不滿二<a class="t" id="t0116c22"></a>十歲。不自知不滿。僧中問。汝滿二十不。答<a class="t" id="t0116c23"></a>言滿。若僧與受具足戒。是人得戒。共事共<a class="t" id="t0116c24"></a>住無罪。諸比丘得罪。又人不滿二十歲。不自<a class="t" id="t0116c25"></a>知不滿。僧中問。汝滿二十不。答言。不知<a class="t" id="t0116c26"></a>不憶疑。若僧不審諦問。便與受具足戒。是<a class="t" id="t0116c27"></a>人得戒。共事共住無罪。諸比丘得罪。</p>
<a class="t" id="t0116c28"></a>
<p>
<a class="sc" id="2"></a>
<a class="t-linehead" id="t-linehead0116c28"></a>
若人不滿二十歲。自疑為滿不滿。僧中問。汝<a class="t" id="t0116c29"></a>滿二十不。答言。不滿。若僧與受具足戒。是<a class="t" id="t0117a01"></a>人不得戒。諸比丘得罪。共事共住者亦得罪。<a class="t" id="t0117a02"></a>又人不滿二十歲。自疑為滿不滿。僧中問。汝<a class="t" id="t0117a03"></a>滿二十不。答言滿。若僧與受具足戒。是<a class="t" id="t0117a04"></a>人得戒。共事共住者無罪。諸比丘得罪。又<a class="t" id="t0117a05"></a>人不滿二十歲。自疑為滿不滿。僧中問。汝<a class="t" id="t0117a06"></a>滿二十不。答言。我不知不憶疑。若僧不審<a class="t" id="t0117a07"></a>諦問。便與受具足戒。是人得戒。共事共住<a class="t" id="t0117a08"></a>者無罪。諸比丘得罪。若人滿二十歲。自想<a class="t" id="t0117a09"></a>滿二十。僧中問。汝滿二十不。答言滿。若僧<a class="t" id="t0117a10"></a>與受具足戒。是人得戒。諸比丘無罪。共事<a class="t" id="t0117a11"></a>共住者亦無罪。又人滿二十歲。自想滿二十。<a class="t" id="t0117a12"></a>僧中問。汝滿二十不。答言。不滿。若僧與受<a class="t" id="t0117a13"></a>具戒。是人不得戒。諸比丘得罪。共事共住者<a class="t" id="t0117a14"></a>亦得罪。又人滿二十。自想滿二十。僧中問。<a class="t" id="t0117a15"></a>汝滿二十不。答言。不知不憶疑。若僧不審諦<a class="t" id="t0117a16"></a>問。便與受具戒。是人得戒。共事共住無罪。<a class="t" id="t0117a17"></a>諸比丘得罪。若人滿二十歲。忘不自知滿。<a class="t" id="t0117a18"></a>僧中問。汝滿二十不。答言滿。若僧與受具<a class="t" id="t0117a19"></a>戒。是人得戒。諸比丘無罪。共事共住亦無<a class="t" id="t0117a20"></a>罪。又人滿二十。忘不自知滿。僧中問。汝<a class="t" id="t0117a21"></a>滿二十不。答言。不滿。若僧與受具戒。是人<a class="t" id="t0117a22"></a>不得戒。共事共住得罪。諸比丘亦得罪。<a class="t" id="t0117a23"></a>又人滿二十。忘不自知滿。僧中問。汝滿<a class="t" id="t0117a24"></a>二十不。答言。不知不憶疑。若僧不審諦問。<a class="t" id="t0117a25"></a>便與受具戒。是人得戒。共事共住無罪。諸<a class="t" id="t0117a26"></a>比丘得罪。</p>
<a class="t" id="t0117a27"></a>
<p>
<a class="sc" id="3"></a>
<a class="t-linehead" id="t-linehead0117a27"></a>
若人滿二十歲。不自知滿。僧中問。汝滿二<a class="t" id="t0117a28"></a>十不。答言滿。若僧與受具戒。是人得戒。諸<a class="t" id="t0117a29"></a>比丘無罪。共事共住亦無罪。又人滿二十歲。<a class="t" id="t0117b01"></a>不自知滿。僧中問。汝滿二十不。答言。不滿<a class="t" id="t0117b02"></a>若僧與受具戒。是人不得戒。共事共住得<a class="t" id="t0117b03"></a>罪。諸比丘亦得罪。又人滿二十歲。不自知<a class="t" id="t0117b04"></a>滿。僧中問。汝滿二十不。答言。不知不憶疑。<a class="t" id="t0117b05"></a>若僧不審諦問。便與受具戒。是人得戒共事<a class="t" id="t0117b06"></a>共住無罪。諸比丘得罪。若人滿二十歲。自疑<a class="t" id="t0117b07"></a>為滿不滿。僧中問。汝滿二十不。答言滿。若<a class="t" id="t0117b08"></a>僧與受具戒。是人得戒。諸比丘無罪。共事<a class="t" id="t0117b09"></a>共住亦無罪。又人滿二十歲。自疑為滿不滿。<a class="t" id="t0117b10"></a>僧中問。汝滿二十不。答言。不滿。若僧與受具<a class="t" id="t0117b11"></a>戒。是人不得戒。諸比丘得罪。共事共住<a class="t" id="t0117b12"></a>亦得罪。又人滿二十歲。自疑為滿不滿。僧<a class="t" id="t0117b13"></a>中問。汝滿二十不。答言。我不知不憶疑。若<a class="t" id="t0117b14"></a>僧不審諦問。便與受具戒。是人得戒。共事共<a class="t" id="t0117b15"></a>住無罪。諸比丘得罪。<span class="rule-number">七十二竟</span></p>
<a class="t" id="t0117b16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>