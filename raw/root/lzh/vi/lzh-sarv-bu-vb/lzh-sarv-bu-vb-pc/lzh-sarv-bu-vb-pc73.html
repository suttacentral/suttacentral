<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc73">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 73</span>
<span class="mirror-right">波夜提之七十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0117b16"></a>
佛在阿羅毘國。爾時阿羅毘比丘。自手掘<a class="t" id="t0117b17"></a>地。作牆基。掘渠池井。掘泥處。有居士。是<a class="t" id="t0117b18"></a>外道弟子。說地中有命根。是人以嫉心故。訶<a class="t" id="t0117b19"></a>責言。沙門釋子自言。善好有功德。而奪一根<a class="t" id="t0117b20"></a>眾生命。是中有比丘。少欲知足行頭陀。聞是<a class="t" id="t0117b21"></a>事心不喜。向佛廣說。佛以是事集比丘僧。知<a class="t" id="t0117b22"></a>而故問阿羅毘比丘言。汝實作是事不。答<a class="t" id="t0117b23"></a>言。實作世尊。佛以種種因緣訶責。云何名<a class="t" id="t0117b24"></a>比丘。自手掘地。掘作牆基。掘渠池井。掘泥<a class="t" id="t0117b25"></a>處。種種因緣訶已語諸比丘。以十利故與諸<a class="t" id="t0117b26"></a>比丘結戒。從今是戒應如是說。若比丘自手<a class="t" id="t0117b27"></a>掘地。若教他掘。作是言。汝掘是處波逸提。<a class="t" id="t0117b28"></a>地者。有二種。生地不生地。頹牆土石底蟻<a class="t" id="t0117b29"></a>封土聚。生地者。若多雨國土八月地生。若少<a class="t" id="t0117c01"></a>雨國土四月地生。是名生地。除是名不生<a class="t" id="t0117c02"></a>地。自掘者。手自掘。教他掘者。教他人掘。<a class="t" id="t0117c03"></a>波逸提者。煮燒覆障。若不悔過能障礙道。<a class="t" id="t0117c04"></a>是中犯者。若比丘掘不生地。隨一一掘突吉<a class="t" id="t0117c05"></a>羅。若頹牆土石底蟻封土聚。若掘者隨一一<a class="t" id="t0117c06"></a>掘突吉羅。若比丘掘生地。隨一一掘波逸提。<a class="t" id="t0117c07"></a>若掘作牆基。若掘渠池井。隨一一掘波逸<a class="t" id="t0117c08"></a>提。若掘泥處。乃至沒膝處掘取。隨一一掘<a class="t" id="t0117c09"></a>突吉羅。若手畫地。乃至沒芥子。一一畫突<a class="t" id="t0117c10"></a>吉羅。若比丘作師匠。欲新起佛圖僧坊。畫<a class="t" id="t0117c11"></a>地作模像處所。不犯餘比丘<span class="gaiji">畵<!--gaiji,畫,1[書-曰+(凵@田)],2&#x7575;,3-->
</span>者犯罪。若生<a class="t" id="t0117c12"></a>金銀硨<span class="gaiji">璩<!--gaiji,璩,1[(王*巨)/木],2&#x249B2;,3-->
</span>瑪瑙朱砂<span class="gaiji">鑛<!--gaiji,礦,1[金*廣],2&#x945B;,3-->
</span>處。若掘是處不犯。<a class="t" id="t0117c13"></a>若生鐵<span class="gaiji">鑛<!--gaiji,礦,1[金*廣],2&#x945B;,3-->
</span>處。銅白鑞鉛錫<span class="gaiji">鑛<!--gaiji,礦,1[金*廣],2&#x945B;,3-->
</span>處。若雌黃赭<a class="t" id="t0117c14"></a>土白墡處。若生石處生黑石處。沙處鹽地。<a class="t" id="t0117c15"></a>掘者不犯。<span class="rule-number">七十三竟</span></p>
<a class="t" id="t0117c16"></a>
<p class="endsection">
<span class="t-juanname">十誦律卷第十六</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>