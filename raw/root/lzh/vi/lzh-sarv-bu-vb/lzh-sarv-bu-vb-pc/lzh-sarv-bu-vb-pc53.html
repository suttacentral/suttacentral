<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc53">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 53</span>
<span class="mirror-right">波夜提之五十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0105a05"></a>
佛在舍衛國。爾時諸比丘欲羯磨擯跋難陀。<a class="t" id="t0105a06"></a>時六群比丘在眾中遮不得成羯磨。異時六<a class="t" id="t0105a07"></a>群比丘餘處行去。諸比丘言。我等今當與跋<a class="t" id="t0105a08"></a>難陀作擯羯磨。有比丘言。六群比丘當來更<a class="t" id="t0105a09"></a>遮。諸比丘言。六群比丘今遠去至餘聚落。多<a class="t" id="t0105a10"></a>事未還。有比丘佐助六群比丘。時住不去。諸<a class="t" id="t0105a11"></a>六群比丘懈怠懶惰。說戒自恣僧羯磨時不<a class="t" id="t0105a12"></a>來。但與欲清淨。諸比丘念。莫令佐助六群<a class="t" id="t0105a13"></a>比丘來眾中作遮。但取欲來。即打揵椎集<a class="t" id="t0105a14"></a>比丘僧遣人到彼比丘所索欲來。彼問言。欲<a class="t" id="t0105a15"></a>作何事。答言有僧事。彼比丘即與欲爾時僧<a class="t" id="t0105a16"></a>一心和合。與跋難陀作擯羯磨。後日大唱言。<a class="t" id="t0105a17"></a>僧已與跋難陀作擯羯磨。彼比丘言。是羯磨<a class="t" id="t0105a18"></a>不應如是作。不可我意故。諸比丘言。汝已與<a class="t" id="t0105a19"></a>欲。彼比丘言。我不知僧與跋難陀釋子作擯<a class="t" id="t0105a20"></a>羯磨故。若知者不與欲。自言。我不是有過不<a class="t" id="t0105a21"></a>應與欲。是中有比丘。少欲知足行頭陀。聞是<a class="t" id="t0105a22"></a>事心不喜。種種因緣訶責。云何名比丘。如法<a class="t" id="t0105a23"></a>僧事中與欲。後悔種種因緣訶已。向佛廣說。<a class="t" id="t0105a24"></a>佛以是事集比丘僧。知而故問是比丘。汝實<a class="t" id="t0105a25"></a>作是事不。答言。實作世尊。佛以種種因緣訶<a class="t" id="t0105a26"></a>責。云何名比丘。與欲已後悔。種種因緣訶<a class="t" id="t0105a27"></a>已語諸比丘。以十利故與諸比丘結戒。從今<a class="t" id="t0105a28"></a>是戒應如是說。若比丘如法僧事與欲竟後<a class="t" id="t0105a29"></a>悔言。我不應與波逸提。僧事者。所有僧事。<a class="t" id="t0105b01"></a>若白羯磨。白二羯磨。白四羯磨。若布薩自<a class="t" id="t0105b02"></a>恣。若羯磨十四人。波逸提者。煮燒覆障。若<a class="t" id="t0105b03"></a>不悔過。能障礙道。是中犯者。若比丘如法<a class="t" id="t0105b04"></a>僧事與欲竟。後悔言。我不應與波逸提若比<a class="t" id="t0105b05"></a>丘僧如法事。若白羯磨。白二羯磨。白四羯<a class="t" id="t0105b06"></a>磨。布薩自恣。十四人羯磨。與欲竟後悔言。<a class="t" id="t0105b07"></a>我不應與欲。波逸提。隨心悔言。一一波逸提<a class="t" id="t0105b08"></a>。<span class="rule-number">五十三竟</span></p>
<a class="t" id="t0105b09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>