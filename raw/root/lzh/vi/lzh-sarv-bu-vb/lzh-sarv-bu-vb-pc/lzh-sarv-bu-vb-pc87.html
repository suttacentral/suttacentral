<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc87">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 87</span>
<span class="mirror-right">波夜提之八十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0128a11"></a>
佛在舍衛國。爾時毘舍佉鹿子母。往詣佛所<a class="t" id="t0128a12"></a>頭面禮足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛以種種因緣說法示<a class="t" id="t0128a13"></a>教利喜。示教利喜已默然。知佛說法示教利<a class="t" id="t0128a14"></a>喜默然已。從坐起偏袒右肩合掌白佛言。世<a class="t" id="t0128a15"></a>尊。願佛及僧受我明日請。佛默然受之。知佛<a class="t" id="t0128a16"></a>默然受已。頭面禮佛足右繞而去。還自舍通<a class="t" id="t0128a17"></a>夜辦種種多美飲食。佛是夜共阿難露地遊<a class="t" id="t0128a18"></a>行。佛看星宿相。語阿難言。若今有人問知<a class="t" id="t0128a19"></a>星宿相者。何時當雨。彼必言七歲當雨。佛語<a class="t" id="t0128a20"></a>阿難。初夜過已至中夜。是星相滅。更有異<a class="t" id="t0128a21"></a>相出。若爾時有人問知相者。何時當雨。彼<a class="t" id="t0128a22"></a>必言過七月當雨。又語阿難。中夜已過至<a class="t" id="t0128a23"></a>後夜。是星相滅更有異相出。若爾時問知<a class="t" id="t0128a24"></a>相者。何時當雨。彼必言七日當雨。是夜已<a class="t" id="t0128a25"></a>過地了時。東方有雲出。形如圓<span class="gaiji">椀<!--gaiji,碗,1[木*宛],2&#x6900;,3-->
</span>遍滿空中。<a class="t" id="t0128a26"></a>是雲能作大雨滿諸坑坎。爾時佛語阿難。語<a class="t" id="t0128a27"></a>諸比丘。是<span class="gaiji">椀<!--gaiji,碗,1[木*宛],2&#x6900;,3-->
</span>雲雨有功德。能除病。若諸比<a class="t" id="t0128a28"></a>丘欲洗者。當露地立洗。阿難受教語諸比<a class="t" id="t0128a29"></a>丘。是<span class="gaiji">椀<!--gaiji,碗,1[木*宛],2&#x6900;,3-->
</span>雲雨有功德。能除病。若諸比丘欲<a class="t" id="t0128a30"></a>洗者。聽露地立洗。時諸比丘隨意露地立<a class="t" id="t0128b01"></a>洗。爾時毘舍佉鹿子母。辦飲食已早起敷座<a class="t" id="t0128b02"></a>處。遣婢使白佛時到。食具已辦佛自知時。婢<a class="t" id="t0128b03"></a>受教往詣祇洹。覓諸比丘不見。於門孔間<a class="t" id="t0128b04"></a>看。見裸形露洗。見已心不喜。作是念。是中<a class="t" id="t0128b05"></a>都無比丘。盡是裸形外道無慚愧人。作是念<a class="t" id="t0128b06"></a>已。即還語毘舍佉鹿子母言。祇洹中無一<a class="t" id="t0128b07"></a>比丘。盡是裸形外道。是毘舍佉母智慧利<a class="t" id="t0128b08"></a>根。知今日雨墮。諸比丘必當露地裸形洗<a class="t" id="t0128b09"></a>浴。是婢癡無所知故作是言。祇洹中無一<a class="t" id="t0128b10"></a>比丘。盡是裸形外道。即便喚餘婢往詣祇<a class="t" id="t0128b11"></a>洹。打門作聲白言。時到食具已辨。即受教<a class="t" id="t0128b12"></a>去。往到祇洹打門作聲白言。時到食具已<a class="t" id="t0128b13"></a>辦佛自知時。爾時佛與大眾。著衣持<span class="gaiji">鉢<!--gaiji,缽,1[金*本],2&#x9262;,3-->
</span>眾僧<a class="t" id="t0128b14"></a>圍繞俱詣其舍。佛在僧中坐。毘舍佉母自行<a class="t" id="t0128b15"></a>澡水。自手與多美飲食。食已自手行水。知<a class="t" id="t0128b16"></a>收<span class="gaiji">鉢<!--gaiji,缽,1[金*本],2&#x9262;,3-->
</span>已。持小床坐佛前聽說法。白佛言。世<a class="t" id="t0128b17"></a>尊。與我願。佛言。諸多陀阿伽度阿羅呵三<a class="t" id="t0128b18"></a>藐三佛陀。不得與汝過願。毘舍佉言。與我可<a class="t" id="t0128b19"></a>得願。佛言。與汝可得願。汝欲得何願。毘舍<a class="t" id="t0128b20"></a>佉言。一者我欲與比丘僧雨浴衣。二者與<a class="t" id="t0128b21"></a>比丘尼僧浴衣。三者客比丘來我與食。四<a class="t" id="t0128b22"></a>者遠行比丘我與食。五者病比丘我與飲食。<a class="t" id="t0128b23"></a>六者看病比丘我與飲食。七者我常與比丘<a class="t" id="t0128b24"></a>僧粥。八者多知識少知識比丘。我與病緣湯<a class="t" id="t0128b25"></a>藥及所須物。佛言。汝見何因緣故。欲與比丘<a class="t" id="t0128b26"></a>僧雨浴衣。答言。大德。我今日早起敷座已。<a class="t" id="t0128b27"></a>遣婢使詣祇洹白佛時到婢至門間見諸比丘<a class="t" id="t0128b28"></a>露地雨中裸形洗浴。婢還言。祇洹中無一比<a class="t" id="t0128b29"></a>丘。但諸外道無慚愧人。大德。比丘裸形在<a class="t" id="t0128c01"></a>佛前和上阿闍梨一切上座前。則為無羞。是<a class="t" id="t0128c02"></a>故欲與比丘僧雨浴衣。著自在露地雨中洗<a class="t" id="t0128c03"></a>浴。毘舍佉。汝見何因緣故。欲與比丘尼僧<a class="t" id="t0128c04"></a>浴衣。答言。大德。我一時與諸居士婦共至<a class="t" id="t0128c05"></a>阿耆羅河中洗浴。時諸比丘尼亦入河中<a class="t" id="t0128c06"></a>裸形洗浴。諸居士婦見已心不喜。呵責言。是<a class="t" id="t0128c07"></a>輩薄福德不吉<span class="gaiji">麁<!--gaiji,麤,1[色-巴+鹿],2&#x9E81;,3-->
</span>身大腹垂乳。何用學梵行<a class="t" id="t0128c08"></a>為。大德。女人裸形醜惡。是故我欲與浴衣。<a class="t" id="t0128c09"></a>毘舍佉。汝見何因緣故。欲與客來比丘飲食。<a class="t" id="t0128c10"></a>答言。大德。客來比丘不知何處可去不可去。<a class="t" id="t0128c11"></a>道路疲極未得休息。是故我欲與飲食後。隨<a class="t" id="t0128c12"></a>知可去不可去處。毘舍佉。汝見何因緣故。欲<a class="t" id="t0128c13"></a>與遠行比丘食。答言。大德。遠行比丘。若待<a class="t" id="t0128c14"></a>食時怛<span class="gaiji">鉢<!--gaiji,缽,1[金*本],2&#x9262;,3-->
</span>那時。若行乞食則伴捨去。或夜中<a class="t" id="t0128c15"></a>入嶮道。或獨行曠野。我與食故。不失伴不入<a class="t" id="t0128c16"></a>嶮道。是故我與飲食。毘舍佉。汝見何因緣<a class="t" id="t0128c17"></a>故。欲與病比丘飲食。答言。大德。病比丘不<a class="t" id="t0128c18"></a>得隨病飲食。則病難差。是故我與隨病飲食。<a class="t" id="t0128c19"></a>則病易差。毘舍佉。汝見何因緣故。欲與看病<a class="t" id="t0128c20"></a>比丘飲食。答言。大德。看病比丘。若待僧中<a class="t" id="t0128c21"></a>食後食。若行乞食去。是病比丘瞻養事闕。若<a class="t" id="t0128c22"></a>煮飯作粥作羹。煮魚肉煮湯藥。出內大小<a class="t" id="t0128c23"></a>便不淨器若棄唾器。是故我與看病比丘<a class="t" id="t0128c24"></a>飲食。瞻養不闕。便得煮飯作粥作羹煮肉及<a class="t" id="t0128c25"></a>煮湯藥。出內大小便器棄唾器。毘舍佉。汝<a class="t" id="t0128c26"></a>見何因緣故。欲常與比丘僧粥。答言。大德<a class="t" id="t0128c27"></a>若比丘不食粥。有飢渴惱。或時腹內風起。<a class="t" id="t0128c28"></a>我常與粥故則無眾惱。毘舍佉。汝見何因緣<a class="t" id="t0128c29"></a>故。欲與多知識少知識比丘病緣湯藥及所<a class="t" id="t0129a01"></a>須。物答言。病比丘必欲得湯藥所須諸物。<a class="t" id="t0129a02"></a>以是故我與。復次大德。我若聞某比丘彼<a class="t" id="t0129a03"></a>住處死。佛記彼比丘三結斷得須陀洹。不墮<a class="t" id="t0129a04"></a>惡道必得涅槃極至七生天人中往返得盡<a class="t" id="t0129a05"></a>眾苦。大德。我當問。是長老曾來舍衛國不。<a class="t" id="t0129a06"></a>若我聞是比丘曾來舍衛國。我思惟。是長老<a class="t" id="t0129a07"></a>或受我雨浴衣。或受客比丘飲食。或遠行飲<a class="t" id="t0129a08"></a>食。或隨病飲食。或看病飲食。或常與粥。或<a class="t" id="t0129a09"></a>病比丘湯藥諸物。大德。我以是因緣故覺意<a class="t" id="t0129a10"></a>滿。大德。我若聞某比丘彼住處死。佛記彼比<a class="t" id="t0129a11"></a>丘三結盡三毒薄得斯陀含一來是世得盡<a class="t" id="t0129a12"></a>苦際。我當問。是長老曾來舍衛國不。若我聞<a class="t" id="t0129a13"></a>是比丘曾來舍衛國。大德。我如是思惟。是長<a class="t" id="t0129a14"></a>老或受我雨浴衣。或受客比丘飲食。或受遠<a class="t" id="t0129a15"></a>行飲食。或隨病飲食。或看病飲食。或常與<a class="t" id="t0129a16"></a>粥。或病比丘湯藥諸物。大德。我以是因緣故<a class="t" id="t0129a17"></a>覺意滿。大德。我若聞某比丘彼住處死。佛<a class="t" id="t0129a18"></a>記彼比丘得阿那含五下結盡便於天上般涅<a class="t" id="t0129a19"></a>槃不還是間。大德。我當問。是長老曾來舍<a class="t" id="t0129a20"></a>衛國不。若我聞是比丘曾來。我思惟。是長老<a class="t" id="t0129a21"></a>或受我雨浴衣。或受客比丘飲食。或遠行<a class="t" id="t0129a22"></a>飲食隨病飲食。看病飲食或常與粥。病比<a class="t" id="t0129a23"></a>丘湯藥諸物。大德。我以是因緣故覺意滿。大<a class="t" id="t0129a24"></a>德。我若聞某比丘彼住處死。佛記彼比丘得<a class="t" id="t0129a25"></a>阿羅漢我生已盡梵行已立所作已辦自知<a class="t" id="t0129a26"></a>作證。我當問。是長老曾來舍衛國不。若我聞<a class="t" id="t0129a27"></a>是比丘曾來。我思惟。是長老或受我雨浴<a class="t" id="t0129a28"></a>衣。或受客比丘飲食遠行飲食。隨病飲食<a class="t" id="t0129a29"></a>看病飲食。或常與粥病比丘湯藥諸物。我以<a class="t" id="t0129b01"></a>是因緣故覺意滿。大德。如是我財福德成就。<a class="t" id="t0129b02"></a>以是因緣攝法福德。佛言。善哉善哉毘舍佉。<a class="t" id="t0129b03"></a>我聽汝是諸願。汝與比丘僧雨浴衣。比丘尼<a class="t" id="t0129b04"></a>僧浴衣。客比丘飲食。遠行比丘飲食。隨病比<a class="t" id="t0129b05"></a>丘飲食。看病比丘飲食。比丘僧常與粥。多知<a class="t" id="t0129b06"></a>識少知識比丘與病緣湯藥諸物。毘舍佉。是<a class="t" id="t0129b07"></a>財福德成就。以是因緣攝法福德。佛為毘舍<a class="t" id="t0129b08"></a>佉說種種因緣示教利喜已從坐起去。佛以<a class="t" id="t0129b09"></a>是事集比丘僧。語諸比丘。從今聽諸比丘畜<a class="t" id="t0129b10"></a>雨浴衣隨意露地洗。是諸比丘。知佛聽畜<a class="t" id="t0129b11"></a>雨浴衣廣長大作。是中有比丘。少欲知足行<a class="t" id="t0129b12"></a>頭陀。聞是事心不喜。種種因緣呵責。云何名<a class="t" id="t0129b13"></a>比丘。知佛聽畜雨浴衣。便廣長大作。種種<a class="t" id="t0129b14"></a>因緣呵已向佛廣說。佛以是事集比丘僧。知<a class="t" id="t0129b15"></a>而故問諸比丘。汝實作是事不。答言。實作<a class="t" id="t0129b16"></a>世尊。佛以種種因緣呵責。云何名比丘。知<a class="t" id="t0129b17"></a>我聽畜雨浴衣。便廣長大作畜。種種因緣<a class="t" id="t0129b18"></a>呵已語諸比丘。以十利故與比丘結戒。從今<a class="t" id="t0129b19"></a>是戒應如是說。若比丘欲作雨浴衣。當應<a class="t" id="t0129b20"></a>量作。量者。長佛六<span class="gaiji">搩<!--gaiji,,1[打-丁+桀],2&#x6429;,3-->
</span>手廣二<span class="gaiji">搩<!--gaiji,,1[打-丁+桀],2&#x6429;,3-->
</span>手半。過是<a class="t" id="t0129b21"></a>作者波逸提。波逸提者。煮燒覆障。若不悔過<a class="t" id="t0129b22"></a>能障礙道。是中犯者。若比丘過量長作雨<a class="t" id="t0129b23"></a>浴衣波逸提。若過量廣作波逸提。若過量廣<a class="t" id="t0129b24"></a>長作波逸提。若比丘過量廣長作雨浴衣。是<a class="t" id="t0129b25"></a>衣應截斷。入僧中作是言。我過量廣長作雨<a class="t" id="t0129b26"></a>浴衣。得波逸提罪。今發露悔過不覆藏。僧<a class="t" id="t0129b27"></a>應問。汝截斷未。若言已截。僧應問。汝見<a class="t" id="t0129b28"></a>罪不。若言見罪。應語言。汝如法悔過後莫<a class="t" id="t0129b29"></a>復作。若言未截。僧應約<span class="gaiji">勅<!--gaiji,敕,1[束*力],2&#x52C5;,3-->
</span>令截。若僧不<a class="t" id="t0129c01"></a>約<span class="gaiji">勅<!--gaiji,敕,1[束*力],2&#x52C5;,3-->
</span>。僧得突吉羅。若僧約<span class="gaiji">勅<!--gaiji,敕,1[束*力],2&#x52C5;,3-->
</span>不受。是比丘得<a class="t" id="t0129c02"></a>突吉羅。<span class="rule-number">八十七事</span></p>
<a class="t" id="t0129c03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>