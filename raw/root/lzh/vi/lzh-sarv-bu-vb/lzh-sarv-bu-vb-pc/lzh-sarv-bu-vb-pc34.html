<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc34">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 34</span>
<span class="mirror-right">波夜提之三十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0091a16"></a>
佛在舍衛國。爾時長老迦留陀夷。於夜闇時<a class="t" id="t0091a17"></a>有小雨墮雷聲電光中。入白衣舍乞食。時是<a class="t" id="t0091a18"></a>家中。有一洗器女人出於電光中。遙見迦留<a class="t" id="t0091a19"></a>陀夷身黑。見已驚怖身毛皆<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。即大喚言。鬼<a class="t" id="t0091a20"></a>來鬼來。以怖畏故即便墮胎。迦留陀夷言。姊<a class="t" id="t0091a21"></a>妹。我是比丘非鬼也。乞食故來。時女人瞋。<a class="t" id="t0091a22"></a>以惡語<span class="gaiji">麁<!--gaiji,麤,1[色-巴+鹿],2&#x9E81;,3-->
</span>語不淨語苦語語比丘言。使<a class="t" id="t0091a23"></a>汝父死母死種姓皆死。使是沙門腹破禿<a class="t" id="t0091a24"></a>沙門斷種人著黑弊衣。何不以利牛舌刀自<a class="t" id="t0091a25"></a>破汝腹。乃於是夜闇黑雷電中乞食。汝沙門<a class="t" id="t0091a26"></a>乃作爾許惡。我兒墮死令我身壞。迦留陀<a class="t" id="t0091a27"></a>夷。於是家起如是過罪故。即便出去。以是<a class="t" id="t0091a28"></a>事向諸比丘說。諸比丘以是事向佛廣說。佛<a class="t" id="t0091a29"></a>以是事集比丘僧。知而故問迦留陀夷。汝實<a class="t" id="t0091b01"></a>作是事不。答言。實作世尊。佛以種種因緣<a class="t" id="t0091b02"></a>訶責。云何名比丘。非時入白衣家乞食。佛<a class="t" id="t0091b03"></a>言。若比丘非時入白衣家。何但得如是過<a class="t" id="t0091b04"></a>罪。當復更得過於是罪。從今諸比丘應一食。<a class="t" id="t0091b05"></a>爾時諸比丘以一食故。羸瘦無色無力。佛見<a class="t" id="t0091b06"></a>諸比丘羸瘦無色無力。知而故問阿難。諸比<a class="t" id="t0091b07"></a>丘何故羸瘦無色無力。阿難答言。世尊結<a class="t" id="t0091b08"></a>戒。諸比丘應一食。一食故。諸比丘羸瘦無<a class="t" id="t0091b09"></a>色無力。佛以是事集比丘僧。種種因緣讚<a class="t" id="t0091b10"></a>戒讚持戒。讚戒讚持戒已。語諸比丘。從今聽<a class="t" id="t0091b11"></a>噉五種佉陀尼自恣食。五種者。謂根莖葉磨<a class="t" id="t0091b12"></a>果。爾時諸比丘入王舍城乞食。時有白衣。<a class="t" id="t0091b13"></a>以蘆蔔葉胡荽葉羅勒葉雜食與諸比丘。<a class="t" id="t0091b14"></a>諸比丘不食故。不得飽滿。復更羸瘦無色無<a class="t" id="t0091b15"></a>力。佛知故問阿難。何以故。諸比丘羸瘦<a class="t" id="t0091b16"></a>無色無力。阿難答言。世尊。聽諸比丘噉五<a class="t" id="t0091b17"></a>種佉陀尼食自恣受。諸比丘入王舍城乞食。<a class="t" id="t0091b18"></a>時有白衣。以蘆蔔葉胡荽葉羅勒葉雜食<a class="t" id="t0091b19"></a>與諸比丘。諸比丘不食不得飽滿故。羸瘦<a class="t" id="t0091b20"></a>無色無力。佛聞已語諸比丘。從今聽食五<a class="t" id="t0091b21"></a>種蒲闍尼食。謂飯<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚肉。五種食自恣<a class="t" id="t0091b22"></a>受。是諸比丘入王舍城乞食。時諸白衣以蘆<a class="t" id="t0091b23"></a>蔔葉胡荽葉羅勒葉雜食與諸比丘。諸比<a class="t" id="t0091b24"></a>丘不食復不飽故。羸瘦無色無力。佛見諸比<a class="t" id="t0091b25"></a>丘羸瘦無色無力。知而故問阿難。何故諸比<a class="t" id="t0091b26"></a>丘羸瘦無色無力。阿難答言。世尊。聽食五種<a class="t" id="t0091b27"></a>食。諸比丘入城乞食時。得蘆蔔葉胡荽葉<a class="t" id="t0091b28"></a>羅。勒葉雜食與諸比丘。諸比丘不食復不<a class="t" id="t0091b29"></a>飽滿故。羸瘦無色無力。佛言。從今聽食<a class="t" id="t0091c01"></a>五種似食自恣隨所雜。謂糜粟穬麥莠子<a class="t" id="t0091c02"></a>迦師飯。</p>
<a class="t" id="t0091c03"></a>
<p>
<a class="sc" id="2"></a>
<a class="t-linehead" id="t-linehead0091c03"></a>
佛在維耶離。爾時有一居士。到佛所頭面禮<a class="t" id="t0091c04"></a>足一面坐。佛見居士一面坐已。與說種種法<a class="t" id="t0091c05"></a>示教利喜。示教利喜已默然。是居士聞佛種<a class="t" id="t0091c06"></a>種因緣示教利喜已。從坐起合掌言。願佛及<a class="t" id="t0091c07"></a>僧受我明日食。佛默然受。居士知佛默然受<a class="t" id="t0091c08"></a>已。即禮佛足右繞而去。還歸自舍。通夜辦<a class="t" id="t0091c09"></a>種種多美飲食。晨起敷座處。遣使白佛。食具<a class="t" id="t0091c10"></a>已辦佛自知時。諸比丘僧往居士舍。佛自住<a class="t" id="t0091c11"></a>房迎食分。居士知眾僧坐已。自手行水。自與<a class="t" id="t0091c12"></a>種種多美飯食。自恣飽滿。爾時維耶離諸比<a class="t" id="t0091c13"></a>丘多病。有看病比丘。先於僧中食竟。迎病比<a class="t" id="t0091c14"></a>丘食分去。諸病比丘。有食者。有不食者。有<a class="t" id="t0091c15"></a>少食者。是看病比丘先已食。從坐處起更不<a class="t" id="t0091c16"></a>得食。諸病比丘多有殘食。棄僧坊內是時多<a class="t" id="t0091c17"></a>有烏鳥。來噉是食作大音聲。佛聞寺內多<a class="t" id="t0091c18"></a>烏鳥聲。知而故問阿難。何故僧坊內多有<a class="t" id="t0091c19"></a>烏鳥聲。阿難答言。世尊。是維耶離諸比丘<a class="t" id="t0091c20"></a>多病。有看病比丘。先於僧中食竟。迎病比丘<a class="t" id="t0091c21"></a>食分來。諸病比丘。有食者。有不食者。有少<a class="t" id="t0091c22"></a>食者。是看病比丘先已食。從坐處起更不得<a class="t" id="t0092a01"></a>食。諸病比丘多有殘食。棄僧坊內。有烏鳥來<a class="t" id="t0092a02"></a>噉是食故作大音聲。佛以是事集比丘僧。種<a class="t" id="t0092a03"></a>種因緣讚戒讚持戒。讚戒讚持戒已。語諸比<a class="t" id="t0092a04"></a>丘。從今以二利故。聽受殘食法。一者看病<a class="t" id="t0092a05"></a>比丘因緣故。二者比丘有因緣食不足故。以<a class="t" id="t0092a06"></a>十利故與比丘結戒。從今是戒應如是說。若<a class="t" id="t0092a07"></a>比丘食竟有從坐處起去。不受殘食法若噉<a class="t" id="t0092a08"></a>食者。波逸提。噉者五種佉陀尼。食者五種<a class="t" id="t0092a09"></a>蒲闍尼五種似食。波逸提者。煮燒覆障。若<a class="t" id="t0092a10"></a>不悔過。能障礙道。是中犯者。若比丘食竟<a class="t" id="t0092a11"></a>從坐起去。不受殘食法。若噉根食波逸提。<a class="t" id="t0092a12"></a>若噉莖葉磨果。皆波逸提。若比丘食竟起去。<a class="t" id="t0092a13"></a>不受殘食法。若食飯者波逸提。若食<span class="gaiji">麨<!--gaiji,,1[麩-夫+少],2&#x9EA8;,3-->
</span>糒魚<a class="t" id="t0092a14"></a>肉。皆波逸提。若比丘食竟從坐起去。不受<a class="t" id="t0092a15"></a>殘食法。若食糜飯粟飯穬麥飯莠子飯迦師<a class="t" id="t0092a16"></a>飯。皆波逸提。從今聽受殘食法者。諸比丘<a class="t" id="t0092a17"></a>不知云何受。佛語諸比丘。欲受殘食法者。隨<a class="t" id="t0092a18"></a>所能食多少。盡著<span class="gaiji">鉢<!--gaiji,缽,1[金*本],2&#x9262;,3-->
</span>中。知餘比丘食未竟<a class="t" id="t0092a19"></a>未起者。從是人邊偏袒胡跪捉<span class="gaiji">鉢<!--gaiji,缽,1[金*本],2&#x9262;,3-->
</span>言。長老憶<a class="t" id="t0092a20"></a>念。與我作殘食法。若前比丘不少多取是食<a class="t" id="t0092a21"></a>者。不名作殘食法。若用是受殘食法。若噉<a class="t" id="t0092a22"></a>若食波逸提。若持<span class="gaiji">鉢<!--gaiji,缽,1[金*本],2&#x9262;,3-->
</span>著地受殘食法者。不名<a class="t" id="t0092a23"></a>為受殘食法。若用是受殘食法。若噉若食<a class="t" id="t0092a24"></a>波逸提。若以<span class="gaiji">鉢<!--gaiji,缽,1[金*本],2&#x9262;,3-->
</span>著膝上受殘食法者。不名為<a class="t" id="t0092a25"></a>受。若用是受殘食法者。若噉若食波逸提。<a class="t" id="t0092a26"></a>若相去遠手不相及受殘食法者。不名為受<a class="t" id="t0092a27"></a>殘食法。若用是受殘食法者。若噉若食波逸<a class="t" id="t0092a28"></a>提。若以不淨食受殘食法者。不名為受殘食<a class="t" id="t0092a29"></a>法。若用是受殘食法。若噉若食波逸提。若<a class="t" id="t0092b01"></a>以不淨肉受殘食法者。不名為受。若用是受<a class="t" id="t0092b02"></a>殘食法者。若噉若食波逸提。若比丘欲噉五<a class="t" id="t0092b03"></a>種佉陀尼時。用五種蒲闍尼受殘食法者。<a class="t" id="t0092b04"></a>不名為受。若用是受殘食法者。若噉若食<a class="t" id="t0092b05"></a>波逸提。若欲食五種蒲闍尼時。用五種佉<a class="t" id="t0092b06"></a>陀尼受殘食法者。不名為受。若用是受殘食<a class="t" id="t0092b07"></a>法。若噉若食波逸提。若欲食五種似食時。<a class="t" id="t0092b08"></a>用五種蒲闍尼受殘食法者。不名為受。若<a class="t" id="t0092b09"></a>用是受殘食法。若噉若食波逸提。若比丘<a class="t" id="t0092b10"></a>受殘食法。坐食餘五種食來。若噉一一突吉<a class="t" id="t0092b11"></a>羅。長老優波離問佛言。世尊。比丘有幾處<a class="t" id="t0092b12"></a>行時自恣幾住幾坐幾臥。佛告優波離。五<a class="t" id="t0092b13"></a>處比丘行時自恣。五處立五處坐五處臥。行<a class="t" id="t0092b14"></a>有五處者。知行知供養知遮食知種種食壞<a class="t" id="t0092b15"></a>威儀。立有五者。知立知供養知遮食知種種<a class="t" id="t0092b16"></a>食壞威儀。坐有五種。知坐知供養知遮食<a class="t" id="t0092b17"></a>知種種食壞威儀。臥有五者。知臥知供養<a class="t" id="t0092b18"></a>知遮食知種種食壞威儀。佛語優波離。若比<a class="t" id="t0092b19"></a>丘行洗口。時有檀越與五種食。比丘應噉應<a class="t" id="t0092b20"></a>食。應行受殘食法。不應立不應坐不應臥。若<a class="t" id="t0092b21"></a>立坐臥。當知壞威儀。不應受殘食法。若受者<a class="t" id="t0092b22"></a>不名為受。若用是受殘食法。若噉若食皆波<a class="t" id="t0092b23"></a>逸提。若比丘彼行洗口已。有檀越與五種<a class="t" id="t0092b24"></a>食。比丘應噉應食。應行受殘食法。不應立不<a class="t" id="t0092b25"></a>應坐不應臥。若立坐臥。當知壞威儀。不應受<a class="t" id="t0092b26"></a>殘食法。若受者不名為受。若用是受殘食法。<a class="t" id="t0092b27"></a>若噉若食波逸提。若比丘彼行食時。有檀<a class="t" id="t0092b28"></a>越與五種食。比丘應噉應食。應行受殘食法。<a class="t" id="t0092b29"></a>不應立不應坐不應臥。若立坐臥。當知壞威<a class="t" id="t0092c01"></a>儀。不應受殘食法。若受者不名為受。若用是<a class="t" id="t0092c02"></a>受殘食法。若噉若食波逸提。若比丘彼行<a class="t" id="t0092c03"></a>食已。有檀越與五種食。比丘應噉應食。應行<a class="t" id="t0092c04"></a>受殘食法。不應立不應坐不應臥。若立坐<a class="t" id="t0092c05"></a>臥。當知壞威儀。不應受殘食法。若受者不名<a class="t" id="t0092c06"></a>為受。若用是受殘食法。若噉若食皆波逸<a class="t" id="t0092c07"></a>提。若立坐臥亦如是。不犯者。若比丘言。小<a class="t" id="t0092c08"></a>住。若言日時早。若歠粥若飲。若一切先<a class="t" id="t0092c09"></a>囑食。不犯。<span class="rule-number">三十四事竟</span></p>
<a class="t" id="t0092c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>