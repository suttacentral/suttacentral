<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc11">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 11</span>
<span class="mirror-right">波夜提之十一</span> </h1>
</div>
<p>
<a class="sc" id="1"></a>
<a class="t-linehead" id="t-linehead0074c22"></a>
佛在阿羅毘國。爾時阿羅毘諸比丘。自手拔<a class="t" id="t0074c23"></a>寺中草經行處草經行兩頭處草。自手採<a class="t" id="t0074c24"></a>花。是時有居士。於草木中生有命想見以<span class="gaiji">妬<!--gaiji,妒,1[女*石],2&#x59AC;,3-->
</span>
<a class="t" id="t0074c25"></a>
嫉心言。沙門釋子是奪命人。殺一切眾生。<a class="t" id="t0074c26"></a>是中有比丘。少欲知足行頭陀。聞是事心不<a class="t" id="t0074c27"></a>喜。向佛廣說。佛以是事集比丘僧。知而故問<a class="t" id="t0074c28"></a>阿羅毘比丘。汝等實作是事不。答言。實作世<a class="t" id="t0074c29"></a>尊。佛以種種因緣呵責阿羅毘比丘。云何名<a class="t" id="t0075a01"></a>比丘。自手拔寺內草經行處草經行兩頭處<a class="t" id="t0075a02"></a>草。自手採花。佛但呵責而未結戒。佛在舍衛<a class="t" id="t0075a03"></a>國。爾時有一摩訶盧比丘。是木師種。斫大<a class="t" id="t0075a04"></a>畢撥樹起大房舍。是樹神後夜時。擔負小<a class="t" id="t0075a05"></a>兒。手復牽抱男女。圍遶往詣佛所。頭面禮足<a class="t" id="t0075a06"></a>一面立已。白佛言。世尊。云何有是法。我所住<a class="t" id="t0075a07"></a>所止所依所歸所趣房舍。有一摩訶盧比丘。<a class="t" id="t0075a08"></a>斫我樹取作大房舍。我兒子幼小眾多。冬<a class="t" id="t0075a09"></a>八夜時。寒風破竹<span class="gaiji">氷<!--gaiji,冰,1[洗-冼+水],2&#x6C37;,3-->
</span>凍寒甚。我當於何安隱<a class="t" id="t0075a10"></a>兒子。佛爾時<span class="gaiji">勅<!--gaiji,敕,1[束*力],2&#x52C5;,3-->
</span>餘鬼言。汝當安止與是住處。<a class="t" id="t0075a11"></a>諸鬼以佛語故。即與住處。是夜過已。佛以是<a class="t" id="t0075a12"></a>事集比丘僧。語諸比丘。昨夜有一鬼。擔負小<a class="t" id="t0075a13"></a>兒。手復牽抱男女。圍遶來至我所。頭面作<a class="t" id="t0075a14"></a>禮一面立言。云何有是法。我所住所止所依<a class="t" id="t0075a15"></a>所歸所趣房舍。有一摩訶盧比丘。斫我樹取<a class="t" id="t0075a16"></a>作大房舍。我兒子幼小眾多。冬八夜時。寒<a class="t" id="t0075a17"></a>風破竹<span class="gaiji">氷<!--gaiji,冰,1[洗-冼+水],2&#x6C37;,3-->
</span>凍寒甚。我當於何安隱兒子。佛語<a class="t" id="t0075a18"></a>諸比丘。是事非法不是不應爾。居士天神皆<a class="t" id="t0075a19"></a>嫌呵責。云何名比丘。自手拔寺內草經行處<a class="t" id="t0075a20"></a>草經行處兩頭草。自手採花。種種因緣呵<a class="t" id="t0075a21"></a>已。語諸比丘。以十利故。與諸比丘結戒。從<a class="t" id="t0075a22"></a>今是戒應如是說。若比丘斫拔鬼村種子。波<a class="t" id="t0075a23"></a>夜提。鬼村者。謂生草木眾生依住。眾生者。<a class="t" id="t0075a24"></a>謂樹神泉神河神舍神交道神市神都道神蚊<a class="t" id="t0075a25"></a>虻蛣蜣蛺蝶噉麻蟲蠍蟲蟻子。是眾生以<a class="t" id="t0075a26"></a>草木為舍。亦以為村聚落城邑。生者。謂根<a class="t" id="t0075a27"></a>含潤澤。若自斷若教人斷。自破教破。自燒<a class="t" id="t0075a28"></a>教燒。是名為斫。草木有五種子。根種子莖種<a class="t" id="t0075a29"></a>子節種子自落種子實種子。根種子者。謂藕<a class="t" id="t0075b01"></a>羅蔔蕪菁舍樓樓偷樓樓。如是比種根生<a class="t" id="t0075b02"></a>物。莖種子者。謂石榴葡萄楊柳沙勒。如是<a class="t" id="t0075b03"></a>比種莖生物。節種子者。謂甘蔗<span class="gaiji">麁<!--gaiji,麤,1[色-巴+鹿],2&#x9E81;,3-->
</span>竹細竹。如<a class="t" id="t0075b04"></a>是比種節生物。自落種子者。謂蓼阿修盧波<a class="t" id="t0075b05"></a>修盧修伽羅菩提那。如是比自零落生物。實<a class="t" id="t0075b06"></a>種子者。謂稻麻麥大豆小豆褊豆。如是比<a class="t" id="t0075b07"></a>種子生物。波夜提者。煮燒覆障。若不悔過。<a class="t" id="t0075b08"></a>能障礙道。是中犯者。若比丘根種子中。根<a class="t" id="t0075b09"></a>種子想。生中生想。若自斷教斷。自破教破。自<a class="t" id="t0075b10"></a>燒教燒。波夜提。又比丘根種子中。莖種子<a class="t" id="t0075b11"></a>想。枝種子想。自落種子想。實種子想。生中<a class="t" id="t0075b12"></a>生想。若自斷教斷。自破教破。自燒教燒。波<a class="t" id="t0075b13"></a>夜提。若比丘莖種子中。莖種子想。生中生<a class="t" id="t0075b14"></a>想。自斷教斷。自破教破。自燒教燒。波夜提。<a class="t" id="t0075b15"></a>又比丘莖種子中。枝種子想。自落種子想。實<a class="t" id="t0075b16"></a>種子想。根種子想。生中生想。自斷教斷。自<a class="t" id="t0075b17"></a>破教破。自燒教燒。波夜提。若比丘枝種子<a class="t" id="t0075b18"></a>中。枝種子想。生中生想。自斷教斷。自破教<a class="t" id="t0075b19"></a>破。自燒教燒。波夜提。又比丘枝種子中。自<a class="t" id="t0075b20"></a>落種子想。實種子想。根種子想。莖種子想。<a class="t" id="t0075b21"></a>生中生想。自斷教斷。自破教破。自燒教燒。波<a class="t" id="t0075b22"></a>夜提。若比丘自落種子中。自落種子想。生中<a class="t" id="t0075b23"></a>生想。自斷教斷。自破教破。自燒教燒。波夜<a class="t" id="t0075b24"></a>提。又比丘自落種子中。實種子想。根種子<a class="t" id="t0075b25"></a>想。莖種子想。枝種子想。生中生想。自斷教<a class="t" id="t0075b26"></a>斷。自破教破。自燒教燒。波夜提。若比丘實<a class="t" id="t0075b27"></a>種子中。實種子想。生中生想。自斷教斷。自<a class="t" id="t0075b28"></a>破教破。自燒教燒。波夜提。又比丘實種子<a class="t" id="t0075b29"></a>中。根種子想。莖種子想。枝種子想。自落種<a class="t" id="t0075c01"></a>子想。生中生想。自斷教斷。自破教破。自燒<a class="t" id="t0075c02"></a>教燒。波夜提。若比丘一時燒五種子。一時<a class="t" id="t0075c03"></a>犯五波夜提。一一燒一一波夜提。隨所燒得<a class="t" id="t0075c04"></a>爾所波夜提。若比丘自斷樹若教斷。波夜<a class="t" id="t0075c05"></a>提。隨所斷樹。得爾所波夜提。若比丘自斷<a class="t" id="t0075c06"></a>草教斷。波夜提。隨所斷草。得爾所波夜提。<a class="t" id="t0075c07"></a>生中生想。自斷教斷。波夜提。生中乾想。自<a class="t" id="t0075c08"></a>斷教斷波夜提。生中疑為乾為生。自斷教斷<a class="t" id="t0075c09"></a>波夜提。若乾中生想。自斷教斷突吉羅。乾中<a class="t" id="t0075c10"></a>疑為乾為生。自斷教斷突吉羅。乾中乾想。自<a class="t" id="t0075c11"></a>斷教斷不犯。<span class="rule-number">十一事竟</span></p>
<a class="t" id="t0075c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>