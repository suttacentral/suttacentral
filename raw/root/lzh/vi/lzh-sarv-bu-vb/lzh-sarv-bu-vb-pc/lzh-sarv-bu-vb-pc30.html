<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc30">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 30</span>
<span class="mirror-right">波夜提之三十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0085b08"></a>
佛在舍衛國。爾時有一居士。請佛四大弟<a class="t" id="t0085b09"></a>子大迦葉舍利弗目揵連阿那律明日食。皆<a class="t" id="t0085b10"></a>默然受。居士知諸比丘默然受已。從坐起頭<a class="t" id="t0085b11"></a>面作禮右繞而去。即還自舍。通夜辦種種多<a class="t" id="t0085b12"></a>美飲食。是夜辦多美飲食已。晨朝敷雜色坐<a class="t" id="t0085b13"></a>具。自往白四大比丘言時到。偷蘭難陀比丘<a class="t" id="t0085b14"></a>尼先在是家出入。是比丘尼早起著衣入是<a class="t" id="t0085b15"></a>居士舍。見辦多美飲食敷雜色坐具。時比丘<a class="t" id="t0085b16"></a>尼問居士婦。辦多美飲食敷雜色坐具請比<a class="t" id="t0085b17"></a>丘耶。答言請。請誰耶。答言。請大迦葉舍<a class="t" id="t0085b18"></a>利弗目揵連阿那律。是比丘尼語居士婦言。<a class="t" id="t0085b19"></a>請是小小比丘。若問我者。當請大龍比丘。居<a class="t" id="t0085b20"></a>士婦言。何者是大龍。答言。大德提婆達多俱<a class="t" id="t0085b21"></a>伽離騫陀達多三文達多迦留盧提捨是。<a class="t" id="t0085b22"></a>比丘尼共居士婦語時。大迦葉在前行。聞是<a class="t" id="t0085b23"></a>語作是念。我等若不即入者。是比丘尼當作<a class="t" id="t0085b24"></a>大罪。即作聲。比丘尼聞聲即默然。迴面即見<a class="t" id="t0085b25"></a>便語居士婦言。汝請是大龍。居士婦言。誰是<a class="t" id="t0085b26"></a>大龍。答言。大迦葉舍利弗目揵連阿那律<a class="t" id="t0085b27"></a>是。時居士隨後來至。聞比丘尼作二種語。語<a class="t" id="t0085b28"></a>偷蘭難陀比丘尼言。汝弊惡賊比丘尼一頭<a class="t" id="t0085b29"></a>兩舌。適言小小比丘。復言大龍。若更入我<a class="t" id="t0085c01"></a>舍者。當如賊法治汝。復語其婦言。汝若更<a class="t" id="t0085c02"></a>前是比丘尼者。我當唱言。汝非我婦當棄汝<a class="t" id="t0085c03"></a>去。爾時居士令諸比丘坐雜色坐具。自行水。<a class="t" id="t0085c04"></a>自與多美飲食。與多美飲食自恣飽滿已。居<a class="t" id="t0085c05"></a>士行水。諸比丘攝<span class="gaiji">鉢<!--gaiji,缽,1[金*本],2&#x9262;,3-->
</span>已。取小卑床在諸比<a class="t" id="t0085c06"></a>丘前坐。欲聽說法。大迦葉說法已。與諸比<a class="t" id="t0085c07"></a>丘俱從坐起去。往詣佛所頭面禮足一面立<a class="t" id="t0085c08"></a>笑。佛知故問大迦葉。汝何因緣笑。答言世<a class="t" id="t0085c09"></a>尊。我等今日為偷蘭難陀比丘尼所見字名。<a class="t" id="t0085c10"></a>謂為小小比丘。復言大龍。佛言。何因緣故<a class="t" id="t0085c11"></a>爾。大迦葉向佛廣說如上因緣。佛知故問阿<a class="t" id="t0085c12"></a>難。有諸比丘食比丘尼作因緣食耶。答言實<a class="t" id="t0085c13"></a>爾。佛以是事集比丘僧。種種因緣訶責。云<a class="t" id="t0085c14"></a>何名比丘。知比丘尼作因緣得食便食。種種<a class="t" id="t0085c15"></a>因緣訶已。語諸比丘。以十利故與比丘結<a class="t" id="t0085c16"></a>戒。從今是戒應如是說。若比丘知比丘尼讚<a class="t" id="t0085c17"></a>歎因緣得食食者。波逸提知者。若自知若<a class="t" id="t0085c18"></a>從他知。若比丘尼自說讚歎者。比丘尼讚<a class="t" id="t0085c19"></a>歎。波逸提者。煮燒覆障。若不悔過。能障礙<a class="t" id="t0085c20"></a>道。是中犯者。若比丘尼往語居士婦。當請<a class="t" id="t0085c21"></a>比丘。為請誰耶。答言請某。居士婦言爾。<a class="t" id="t0085c22"></a>比丘尼言。為辦粳米飯。是比丘食者波逸<a class="t" id="t0085c23"></a>提。有比丘尼。往語居士婦言。當請比丘為<a class="t" id="t0085c24"></a>請誰耶。答言請某。居士婦言爾。比丘尼言。<a class="t" id="t0085c25"></a>與辦酥豆羹。比丘食者波逸提又比丘尼往<a class="t" id="t0086a01"></a>語居士婦言。當請比丘。為請誰耶。答言請<a class="t" id="t0086a02"></a>某。居士婦言爾。比丘尼言。為辦雉肉鵽肉鶉<a class="t" id="t0086a03"></a>肉。比丘食者波逸提。乃至教辦少薑著食中。<a class="t" id="t0086a04"></a>比丘食者突吉羅。又比丘尼往語居士婦言。<a class="t" id="t0086a05"></a>當請比丘。為請誰耶。答言請某。居士婦言。<a class="t" id="t0086a06"></a>我已先請。問飯何似。答言<span class="gaiji">麁<!--gaiji,麤,1[色-巴+鹿],2&#x9E81;,3-->
</span>飯。比丘尼言。與<a class="t" id="t0086a07"></a>辦粳米飯。比丘食者波逸提。又比丘尼往<a class="t" id="t0086a08"></a>語居士婦言。當請比丘。為請誰耶。答言請<a class="t" id="t0086a09"></a>某。居士婦言。我已先請。問羹何似。答言。為<a class="t" id="t0086a10"></a>作浮陵伽豆羹。比丘尼言。為辦酥豆羹。比<a class="t" id="t0086a11"></a>丘食者波逸提。有比丘尼往語居士婦言。當<a class="t" id="t0086a12"></a>請比丘。為請誰耶。答言請某。居士婦言。我<a class="t" id="t0086a13"></a>已先請。問作何食。答言牛肉。莫與牛肉。為<a class="t" id="t0086a14"></a>辦雉肉鵽肉鶉肉。比丘食者波逸提。乃至教<a class="t" id="t0086a15"></a>以少薑著食。中比丘食者突吉羅。佛在舍衛<a class="t" id="t0086a16"></a>國。爾時有居士。先有心欲請佛及僧設會。時<a class="t" id="t0086a17"></a>世飢儉飲食難得。是居士既不大富。少於田<a class="t" id="t0086a18"></a>宅人民作使。夏月欲末。是居士憂愁言。奈何<a class="t" id="t0086a19"></a>辛苦。我先有心欲請佛及僧設會。今世飢<a class="t" id="t0086a20"></a>儉飲食難得。我不大富。少於田宅人民作使。<a class="t" id="t0086a21"></a>夏月欲末。莫令我於福德空過。若不能都請<a class="t" id="t0086a22"></a>僧。當於僧中請少多比丘。作是念已。往詣祇<a class="t" id="t0086a23"></a>桓打揵搥。諸比丘問居士。汝何因緣故打<a class="t" id="t0086a24"></a>揵搥。答言。我欲僧中請爾所比丘明日到<a class="t" id="t0086a25"></a>我舍食。諸比丘言爾。是居士請僧已。爾時更<a class="t" id="t0086a26"></a>有急因緣事。須出城行。便約<span class="gaiji">勅<!--gaiji,敕,1[束*力],2&#x52C5;,3-->
</span>婦言。我有<a class="t" id="t0086a27"></a>急事須自行去。汝當請爾所比丘能辦如是<a class="t" id="t0086a28"></a>如是飲食不。時婦信樂福德故答言。我能如<a class="t" id="t0086a29"></a>教。即辦種種多美飲食。敷雜色坐具。無人可<a class="t" id="t0086b01"></a>遣請比丘。時有一比丘尼。先出入是家。是<a class="t" id="t0086b02"></a>比丘尼早起著衣往其舍。見辦多美飲食敷<a class="t" id="t0086b03"></a>雜色坐具。見已問言。請比丘耶。答言欲請。<a class="t" id="t0086b04"></a>如夫所教我盡辦已。無人可往請比丘。汝能<a class="t" id="t0086b05"></a>往請比丘來者。并在此食。答言能請。時諸<a class="t" id="t0086b06"></a>比丘置衣<span class="gaiji">鉢<!--gaiji,缽,1[金*本],2&#x9262;,3-->
</span>。空地經行立待請至。時比丘尼<a class="t" id="t0086b07"></a>出城。見諸比丘各已莊嚴。語諸比丘言。受某<a class="t" id="t0086b08"></a>居士請者。飲食已辦自知時到。諸比丘作是<a class="t" id="t0086b09"></a>念。佛結戒。若比丘尼作因緣食不應噉。今比<a class="t" id="t0086b10"></a>丘尼使來。是比丘尼必作食因緣。諸比丘不<a class="t" id="t0086b11"></a>往。失是請故是日斷食。時居士行還問婦言。<a class="t" id="t0086b12"></a>汝請諸比丘。好供養耶。婦言。如夫所教。我<a class="t" id="t0086b13"></a>辦多美飲食。敷雜色坐具。遣比丘尼往喚<a class="t" id="t0086b14"></a>諸比丘。不來。當何所供養。居士聞已瞋恚言。<a class="t" id="t0086b15"></a>若諸比丘不飲食者。何以受我請。諸比丘不<a class="t" id="t0086b16"></a>知。今世飢儉飲食難得。諸人妻子尚乏飲食。<a class="t" id="t0086b17"></a>況與乞人。是居士不能忍瞋故。入祇桓詣佛<a class="t" id="t0086b18"></a>所言。諸比丘。是居士欲入祇桓時。見所請<a class="t" id="t0086b19"></a>比丘謂言。汝等若不飲食者。何以受我請。汝<a class="t" id="t0086b20"></a>寧不知。今世飢儉飲食難得。諸人妻子尚<a class="t" id="t0086b21"></a>乏飲食。況與乞人。諸比丘言。居士莫愁憂。<a class="t" id="t0086b22"></a>佛為我等結戒。不得食比丘尼作因緣食。今<a class="t" id="t0086b23"></a>日比丘尼作使來故。我等謂是比丘尼因緣<a class="t" id="t0086b24"></a>飲食。是以不往。朝來我等斷食。是居士聞<a class="t" id="t0086b25"></a>比丘斷食故。瞋即除滅。語諸比丘言。我先有<a class="t" id="t0086b26"></a>心欲請佛及僧設食。今世飢儉飲食難得。我<a class="t" id="t0086b27"></a>不大富。少於田宅人民作使。夏月欲末。我不<a class="t" id="t0086b28"></a>欲於福德中空過。若不能都請者。當於僧中<a class="t" id="t0086b29"></a>請少多比丘明日食。汝等當知我自發心。非<a class="t" id="t0086c01"></a>比丘尼作因緣。汝等明日來食噉冷食。諸比<a class="t" id="t0086c02"></a>丘不知云何。以是事白佛。佛以是事集比丘<a class="t" id="t0086c03"></a>僧。種種因緣讚戒讚持戒。讚戒讚持戒已。語<a class="t" id="t0086c04"></a>諸比丘。從今是戒應如是說。若比丘知比丘<a class="t" id="t0086c05"></a>尼讚歎得食食。波逸提。除檀越先請。先請<a class="t" id="t0086c06"></a>者。檀越先自發心思惟。欲請比丘僧。是中不<a class="t" id="t0086c07"></a>犯者。若比丘尼往語居士婦言。當請比丘。為<a class="t" id="t0086c08"></a>請誰耶。答言請某。居士婦言。我已先請。比<a class="t" id="t0086c09"></a>丘尼言。為辦粳米飯。若為家屬作。比丘食者<a class="t" id="t0086c10"></a>不犯。又比丘尼往語居士婦言。當請比丘。<a class="t" id="t0086c11"></a>為請誰耶。答言請某。居士婦言。我先已請。<a class="t" id="t0086c12"></a>比丘尼言。為辦酥豆羹。若為家屬作。比丘<a class="t" id="t0086c13"></a>食者不犯。又比丘尼往語居士婦言。當請比<a class="t" id="t0086c14"></a>丘。為請誰耶。答言請某。居士婦言。我已<a class="t" id="t0086c15"></a>先請。比丘尼言。為辦雉肉鵽肉鶉肉。若為家<a class="t" id="t0086c16"></a>屬作。比丘食者不犯。乃至教以少薑著食中。<a class="t" id="t0086c17"></a>若為家屬作。比丘食者不犯。若比丘尼往語<a class="t" id="t0086c18"></a>居士婦言。當請比丘。為請誰耶。答言請某。<a class="t" id="t0086c19"></a>居士婦言。我已先請。比丘尼言。為辦粳米<a class="t" id="t0086c20"></a>飯。若先為比丘作。比丘食者不犯。又比丘<a class="t" id="t0086c21"></a>尼往語居士婦言。當請比丘。為請誰耶。答言<a class="t" id="t0086c22"></a>請某。居士婦言。我已先請。比丘尼言。為辦<a class="t" id="t0086c23"></a>酥豆羹若先為比丘作。比丘食者不犯。又比<a class="t" id="t0086c24"></a>丘尼往語居士婦言。當請比丘。為請誰耶。答<a class="t" id="t0086c25"></a>言請某。居士婦言。我已先請。比丘尼言。為<a class="t" id="t0086c26"></a>辦雉肉鵽肉鶉肉。若先為比丘作。比丘食者<a class="t" id="t0086c27"></a>不犯。乃至教以少薑著食中。若先為比丘作。<a class="t" id="t0086c28"></a>比丘食者不犯。<span class="rule-number">三十竟</span></p>
<a class="t" id="t0086c29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>