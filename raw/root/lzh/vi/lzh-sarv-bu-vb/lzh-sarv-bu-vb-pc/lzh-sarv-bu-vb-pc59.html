<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc59">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 59</span>
<span class="mirror-right">波夜提之五十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0108c28"></a>
佛在王舍城。爾時王舍城人。以龍雹因緣<a class="t" id="t0108c29"></a>故。作一月會。最後日設會。伎兒作伎。應多<a class="t" id="t0109a01"></a>與價直。爾時六群比丘共相謂言。往看去<a class="t" id="t0109a02"></a>來。皆言隨意。即便俱往在一面立。遣人語伎<a class="t" id="t0109a03"></a>人言。是中有所得物。與我等分。若不與者<a class="t" id="t0109a04"></a>我壞汝會。便即往語。汝所得物與我等分。<a class="t" id="t0109a05"></a>若不與者當壞汝會。問誰作是語。答言沙<a class="t" id="t0109a06"></a>門。問何沙門。答言。釋子沙門。伎人共相謂<a class="t" id="t0109a07"></a>言。我等今牽觀者心伎樂已調。若有大樂師<a class="t" id="t0109a08"></a>尚不能壞。何況釋子沙門。不與汝分。使即<a class="t" id="t0109a09"></a>還報。不肯與汝分。聞不與已。即張異衣作<a class="t" id="t0109a10"></a>幔。異衣作障。異衣作敷。是中著白衣服結<a class="t" id="t0109a11"></a>加趺坐。辯才莊嚴讚佛讚法讚僧聖戒。是中<a class="t" id="t0109a12"></a>有人。從大眾中起。試往看之。如是第二第<a class="t" id="t0109a13"></a>三。會處皆空。來就比丘聞法得味不復還去。<a class="t" id="t0109a14"></a>是中即空。爾時伎人應大得價。即不復得。<a class="t" id="t0109a15"></a>共相問言。彼中是誰。答言。沙門釋子。即訶<a class="t" id="t0109a16"></a>責言。是失沙門法。燒沙門法。盡奪我等所<a class="t" id="t0109a17"></a>得財物。是中有比丘。少欲知足行頭陀。聞<a class="t" id="t0109a18"></a>是事心不喜。向佛廣說。佛以是事集比丘僧。<a class="t" id="t0109a19"></a>知而故問六群比丘。汝實作是事不。答言。實<a class="t" id="t0109a20"></a>作世尊。佛以種種因緣訶責六群比丘。云何<a class="t" id="t0109a21"></a>名比丘。不作淨染衣著。佛但訶責而未結戒。<a class="t" id="t0109a22"></a>佛在舍衛國。爾時諸比丘。從憍薩羅國遊行<a class="t" id="t0109a23"></a>向舍衛國。與估客眾俱欲度險道。時有賊來<a class="t" id="t0109a24"></a>劫估客物。裸形放去。諸比丘亦失衣服。復有<a class="t" id="t0109a25"></a>餘出家人。亦在此中俱失衣服。時賊收衣<a class="t" id="t0109a26"></a>聚在一處。是賊愛佛法故。語諸比丘。汝等各<a class="t" id="t0109a27"></a>各還自取衣。餘出家人亦有染衣。諸比丘<a class="t" id="t0109a28"></a>疑惑。謂是他衣。竟不敢取。次第到舍衛國。<a class="t" id="t0109a29"></a>往詣佛所頭面作禮一面坐。諸佛常法。有客<a class="t" id="t0109b01"></a>比丘來。如是語勞問。可忍不足不。乞食<a class="t" id="t0109b02"></a>不難。道路不疲耶。佛以是語勞問諸比丘。可<a class="t" id="t0109b03"></a>忍不足不。乞食不難。道路不疲耶。諸比丘<a class="t" id="t0109b04"></a>言。忍足乞食不難道路不疲。以是事向佛廣<a class="t" id="t0109b05"></a>說。佛以是事集比丘僧。種種因緣讚戒讚持<a class="t" id="t0109b06"></a>戒。讚戒讚持戒已。語諸比丘。以十利故與<a class="t" id="t0109b07"></a>比丘結戒。從今是戒應如是說。若比丘得新<a class="t" id="t0109b08"></a>衣者。應三種色中。隨一一種。壞是衣色。若<a class="t" id="t0109b09"></a>青若泥若茜。若比丘不以三種壞衣色著新<a class="t" id="t0109b10"></a>衣者波逸提。新衣者。若比丘得他故衣。初得<a class="t" id="t0109b11"></a>故。亦名新衣。三種壞色者。若青若泥若茜。<a class="t" id="t0109b12"></a>若比丘得青衣者。應二種淨。若泥若茜。若得<a class="t" id="t0109b13"></a>泥衣者。亦二種淨。若青若茜。若得茜衣者。<a class="t" id="t0109b14"></a>亦二種淨。若青若泥。若得黃衣者。應三種<a class="t" id="t0109b15"></a>淨。青泥茜。得赤衣者。應三種淨。青泥茜。得<a class="t" id="t0109b16"></a>白衣者。亦三種淨。青泥茜。波逸提者。煮燒<a class="t" id="t0109b17"></a>覆障。若不悔過。能障礙道。是中犯者。若比<a class="t" id="t0109b18"></a>丘著不作淨衣波逸提。若作敷具波逸提。若<a class="t" id="t0109b19"></a>作枕波逸提。乃至少時試著突吉羅。若比丘<a class="t" id="t0109b20"></a>得作淨竟衣。以不淨段物補。<span class="gaiji">却<!--gaiji,卻,1[去*ㄗ],2&#x5374;,3-->
</span>刺縫一點作<a class="t" id="t0109b21"></a>淨。若直縫各各作淨。若比丘得淨染衣。<span class="gaiji">却<!--gaiji,卻,1[去*ㄗ],2&#x5374;,3-->
</span>刺<a class="t" id="t0109b22"></a>縫即是淨。不淨物補摘不淨物。還與僧淨<a class="t" id="t0109b23"></a>染者。如法壞色染也。不淨段物者。非如法<a class="t" id="t0109b24"></a>色。一尺二尺故。言不淨段。以此衣壞故。以<a class="t" id="t0109b25"></a>段補之。皆應<span class="gaiji">却<!--gaiji,卻,1[去*ㄗ],2&#x5374;,3-->
</span>刺。若直縫者。衣主命終。應<a class="t" id="t0109b26"></a>摘此直縫與僧。乃以此衣與看病人。一點<a class="t" id="t0109b27"></a>三點以淨。此不淨色故。淨而<span class="gaiji">却<!--gaiji,卻,1[去*ㄗ],2&#x5374;,3-->
</span>刺。是佛所<a class="t" id="t0109b28"></a>許如法畜用。直縫所以不得者。以是世人衣<a class="t" id="t0109b29"></a>法故。以<span class="gaiji">却<!--gaiji,卻,1[去*ㄗ],2&#x5374;,3-->
</span>刺異俗。<span class="rule-number">五十九竟</span></p>
<a class="t" id="t0109c01"></a>
<p class="endsection">
<span class="t-juanname">十誦律卷第十五</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>