<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc54">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 54</span>
<span class="mirror-right">波夜提之五十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0105b09"></a>
佛在阿羅毘國。爾時諸賢者。隨齋日至寺<a class="t" id="t0105b10"></a>中受齋法。通夜燃燈加趺而坐。為聽法故。<a class="t" id="t0105b11"></a>時諸上座比丘初夜大坐。至中夜時各各入<a class="t" id="t0105b12"></a>房。諸年少比丘及諸沙彌。在說法堂中宿不<a class="t" id="t0105b13"></a>一心臥鼾眠<span class="gaiji">寱<!--gaiji,寱,1[穴/(爿*臬)],2&#x41BF;,3-->
</span>語大喚掉臂諸賢者言看<a class="t" id="t0105b14"></a>是尊眾不一心眠臥。是中有比丘。少欲知足<a class="t" id="t0105b15"></a>行頭陀。聞是事心不喜。向佛廣說。佛以是<a class="t" id="t0105b16"></a>事集比丘僧。知而故問阿羅毘比丘。汝實作<a class="t" id="t0105b17"></a>是事不。答言。實作世尊。佛以種種因緣訶<a class="t" id="t0105b18"></a>責。云何名比丘。共未受具戒人宿。佛爾時但<a class="t" id="t0105b19"></a>訶責未結此戒。佛在舍衛國。爾時沙彌羅<span class="gaiji">睺<!--gaiji,,1[目*侯],2&#x777A;,3-->
</span>
<a class="t" id="t0105b20"></a>
羅。諸比丘驅出房不共宿。羅<span class="gaiji">睺<!--gaiji,,1[目*侯],2&#x777A;,3-->
</span>羅即去到邊<a class="t" id="t0105b21"></a>小房中住。時有客比丘來。作是念。大房中必<a class="t" id="t0105b22"></a>上座滿。我當向邊小房中。作是念已即向邊<a class="t" id="t0105b23"></a>小房中。到已謦欬打門問言。此中有誰。答<a class="t" id="t0105b24"></a>言。我是羅<span class="gaiji">睺<!--gaiji,,1[目*侯],2&#x777A;,3-->
</span>羅。比丘言出去。即便出去。到<a class="t" id="t0105b25"></a>第二房中。復更驅去。到第三房中。復更驅<a class="t" id="t0105b26"></a>去。羅<span class="gaiji">睺<!--gaiji,,1[目*侯],2&#x777A;,3-->
</span>羅作是念。我所至房舍皆驅出者。今<a class="t" id="t0105b27"></a>當往至佛廁屋中。即往廁屋中枕廁板臥。板<a class="t" id="t0105b28"></a>下有蛇。先出不在。後夜大風雨墮。蛇得苦惱<a class="t" id="t0105b29"></a>即還向窟。時佛憶羅<span class="gaiji">睺<!--gaiji,,1[目*侯],2&#x777A;,3-->
</span>羅臥。若我不覺者。正<a class="t" id="t0105c01"></a>爾當為蛇所害。佛即入三昧。自房內沒於廁<a class="t" id="t0105c02"></a>邊住。即以神力作龍聲。羅<span class="gaiji">睺<!--gaiji,,1[目*侯],2&#x777A;,3-->
</span>羅便覺。佛知而<a class="t" id="t0105c03"></a>故問。汝是誰耶。答言。我羅<span class="gaiji">睺<!--gaiji,,1[目*侯],2&#x777A;,3-->
</span>羅。何故在<a class="t" id="t0105c04"></a>此。答言臥。問何故此中臥。答言。餘無宿處。<a class="t" id="t0105c05"></a>佛言。汝出。即便出來。佛以右手摩羅<span class="gaiji">睺<!--gaiji,,1[目*侯],2&#x777A;,3-->
</span>羅<a class="t" id="t0105c06"></a>頭。說是偈言。</p>
<a class="t" id="t0105c07"></a>
<blockquote class="gatha">
<p>
汝不為貧窮　　亦不失富貴<a class="t" id="t0105c08"></a><br>
但為求道故　　出家應忍苦</p>
<a class="t" id="t0105c09"></a>
</blockquote>
<p>
<a class="sc" id="2"></a>
<a class="t-linehead" id="t-linehead0105c09"></a>
說是偈已。佛即捉臂將至自房。時佛獨坐床<a class="t" id="t0105c10"></a>上大座。佛竟夜入禪。用聖默然到地了已。以<a class="t" id="t0105c11"></a>是因緣集比丘僧。語諸比丘。是沙彌可憐愍。<a class="t" id="t0105c12"></a>無父母若不慈愍。何緣得活。若值惡獸得<a name="0105c13" id="0105c13"></a>大苦惱。是親里必瞋言。諸沙門釋子但能畜<a class="t" id="t0105c14"></a>沙彌。而不能守護。佛種種因緣訶已。語諸比<a class="t" id="t0105c15"></a>丘。從今為二事利故。聽未受大戒人二夜共<a class="t" id="t0105c16"></a>宿。一者為憐愍沙彌故。二者為有白衣來<a class="t" id="t0105c17"></a>至寺中應與房宿故。以十利故與比丘結<a class="t" id="t0105c18"></a>戒。從今是戒應如是說。若比丘與未受大戒<a class="t" id="t0105c19"></a>人共舍宿。過二夜波逸提。未受大戒人者。除<a class="t" id="t0105c20"></a>比丘比丘尼。餘一切人是。舍有四種。一者<a class="t" id="t0105c21"></a>一切覆一切障。二者一切障不覆。三者一切<a class="t" id="t0105c22"></a>覆半障。四者一切覆少障。波逸提者煮燒覆<a class="t" id="t0105c23"></a>障。若不悔過能障礙道。是中犯者。若比丘與<a class="t" id="t0105c24"></a>未受大戒人。四種舍中宿。過二夜波逸提。<a class="t" id="t0105c25"></a>起已還臥。隨起還臥。一一波逸提。若通夜坐<a class="t" id="t0105c26"></a>不犯。時有比丘病。使沙彌供給看病。是比<a class="t" id="t0105c27"></a>丘至第三夜驅沙彌去。是病比丘無人看故<a class="t" id="t0105c28"></a>垂死。諸比丘以是事白佛。佛以是事集比丘<a class="t" id="t0105c29"></a>僧。語諸比丘。應喚沙彌在病比丘所立莫令<a class="t" id="t0106a01"></a>臥。有病比丘沙彌小久立倒地便臥。佛言。<a class="t" id="t0106a02"></a>病比丘不犯。是中有不病比丘不應臥。<span class="rule-number">五十四竟</span></p>
<a class="t" id="t0106a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>