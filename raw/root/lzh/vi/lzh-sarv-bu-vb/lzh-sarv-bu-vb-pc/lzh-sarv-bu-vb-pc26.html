<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc26">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 26</span>
<span class="mirror-right">波夜提之二十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0084a07"></a>
佛在舍衛國。爾時諸比丘在屏處分衣。有一<a class="t" id="t0084a08"></a>比丘。是偷蘭難陀比丘尼知舊相識。數數<a class="t" id="t0084a09"></a>共語親善狎習。是比丘從分衣處出。偷蘭難<a class="t" id="t0084a10"></a>陀比丘尼見已問言。大德。從何處來。答言。<a class="t" id="t0084a11"></a>從某處分衣來。汝所得衣分何似。答言<a class="t" id="t0084a12"></a>好。比丘尼看已言實好問言。汝須是衣耶。比<a class="t" id="t0084a13"></a>丘尼言。正使須者。我是女人薄福當何從得。<a class="t" id="t0084a14"></a>時是比丘作是念是比丘尼作如是決定索。<a class="t" id="t0084a15"></a>云何不與。即以衣與偷蘭難陀比丘尼。時佛<a class="t" id="t0084a16"></a>夏末月遊行諸國。諸比丘皆著新衣。是比丘<a class="t" id="t0084a17"></a>獨著故衣。佛見已知而故問。汝何以獨著故<a class="t" id="t0084a18"></a>衣。比丘以是事向佛廣說。佛知故問阿難。是<a class="t" id="t0084a19"></a>比丘今與非親里比丘尼衣耶。答言。實與世<a class="t" id="t0084a20"></a>尊。佛以是事集比丘僧。種種因緣訶責。云何<a class="t" id="t0084a21"></a>名比丘。與非親里比丘尼衣。何以故。非親里<a class="t" id="t0084a22"></a>人不能問衣足不足。為更有無有得便直取。<a class="t" id="t0084a23"></a>若親里者。能問足不足。為更有無有。若無能<a class="t" id="t0084a24"></a>自與。何況從索。佛種種因緣訶已。語諸比<a class="t" id="t0084a25"></a>丘。以十利故。與諸比丘結戒。從今是戒應<a class="t" id="t0084a26"></a>如是說。若比丘與非親里比丘尼衣。波逸提。<a class="t" id="t0084a27"></a>非親里者。親里。名母姊妹若女乃至七世<a class="t" id="t0084a28"></a>因緣。異是名非親里。衣者麻衣白麻衣赤麻<a class="t" id="t0084a29"></a>衣芻摩衣翅夷羅衣憍施耶衣劫貝衣。波<a class="t" id="t0084b01"></a>逸提者。煮燒覆障。若不悔過。能障礙道。是<a class="t" id="t0084b02"></a>中犯者。若比丘有非親里比丘尼謂是親<a class="t" id="t0084b03"></a>里與衣。波逸提。若非親里比丘尼。謂是比丘<a class="t" id="t0084b04"></a>式叉摩尼沙彌沙彌尼出家出家尼與衣。波<a class="t" id="t0084b05"></a>逸提。若比丘。有非親里比丘尼。生疑。是親<a class="t" id="t0084b06"></a>里非親里與衣。波逸提。若比丘。有非親里<a class="t" id="t0084b07"></a>比丘尼。生疑。是比丘非比丘。是式叉摩尼非<a class="t" id="t0084b08"></a>式叉摩尼。是沙彌非沙彌。是沙彌尼非沙彌<a class="t" id="t0084b09"></a>尼。是出家非出家。是出家尼非出家尼與衣。<a class="t" id="t0084b10"></a>皆波逸提。若比丘有親里比丘尼。生非親里<a class="t" id="t0084b11"></a>想與衣。突吉羅。若親里比丘尼。生比丘想式<a class="t" id="t0084b12"></a>叉摩尼沙彌沙彌尼出家出家尼想與衣。突<a class="t" id="t0084b13"></a>吉羅。若比丘。有親里比丘尼。生疑。是親里<a class="t" id="t0084b14"></a>非親里與衣。突吉羅。若親里比丘尼。生疑。是<a class="t" id="t0084b15"></a>比丘非比丘。是式叉摩尼非式叉摩尼。是<a class="t" id="t0084b16"></a>沙彌非沙彌。是沙彌尼非沙彌尼。是出家非<a class="t" id="t0084b17"></a>出家。是出家尼非出家尼與衣。突吉羅。若比<a class="t" id="t0084b18"></a>丘。有親里比丘尼。若謂若疑。有非親里比<a class="t" id="t0084b19"></a>丘尼。若謂若不謂。若疑若不疑。與不淨衣。<a class="t" id="t0084b20"></a>謂駝毛衣牛毛衣羖羊毛衣雜毛織衣與。突<a class="t" id="t0084b21"></a>吉羅。<span class="rule-number">二十六竟</span></p>
<a class="t" id="t0084b22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>