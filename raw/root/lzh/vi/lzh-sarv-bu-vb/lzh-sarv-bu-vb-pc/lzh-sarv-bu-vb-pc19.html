<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc19">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 19</span>
<span class="mirror-right">波夜提之十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0079c03"></a>
佛在俱舍彌國。爾時長老闡那。用有蟲水<a class="t" id="t0079c04"></a>澆草和泥。諸比丘語闡那言。汝莫用有蟲水<a class="t" id="t0079c05"></a>澆草和泥殺諸小蟲。闡那答言。我用水和泥<a class="t" id="t0079c06"></a>不用蟲。諸比丘言。汝知是水有蟲。云何用和<a class="t" id="t0079c07"></a>泥。汝於畜生中無憐愍心。是中有比丘。少欲<a class="t" id="t0079c08"></a>知足行頭陀。聞是事心不喜。種種因緣訶<a class="t" id="t0079c09"></a>責。云何名比丘。知水有蟲用澆草和泥。種<a class="t" id="t0079c10"></a>種因緣訶已。向佛廣說。佛以是事集比丘僧。<a class="t" id="t0079c11"></a>知而故問闡那。汝實作是事不。答言。實作世<a class="t" id="t0079c12"></a>尊。佛以種種因緣訶責。云何名比丘。知水有<a class="t" id="t0079c13"></a>蟲用澆草和泥。種種因緣訶已。語諸比丘。以<a class="t" id="t0079c14"></a>十利故。與諸比丘結戒。從今是戒應如是說。<a class="t" id="t0079c15"></a>若比丘知水有蟲。自用澆草和泥。若使人用。<a class="t" id="t0079c16"></a>波逸提。知者。若自知若從他聞。蟲者。若眼<a class="t" id="t0079c17"></a>所見。若漉水囊所漉。澆草者自手澆。使澆者<a class="t" id="t0079c18"></a>教他澆。和泥者自手和。使和者教他和。波<a class="t" id="t0079c19"></a>逸提者。煮燒覆障。若不悔過。能障礙道。是中<a class="t" id="t0079c20"></a>犯者。若比丘知水有蟲用澆草。隨蟲死。一一<a class="t" id="t0079c21"></a>波逸提。若使他澆草。隨蟲死。一一波逸提。若<a class="t" id="t0079c22"></a>比丘知水有蟲用和泥。隨蟲死。一一波逸<a class="t" id="t0079c23"></a>提。若使他和泥。隨蟲死。一一波逸提。牛屎<a class="t" id="t0079c24"></a>乾土乃至以竹蘆葉著有蟲水中。隨蟲死。一<a class="t" id="t0079c25"></a>一波逸提。若比丘有蟲水中有蟲想用者。波<a class="t" id="t0079c26"></a>逸提。有蟲水中無蟲想用。波逸提。有蟲水疑<a class="t" id="t0079c27"></a>用。波逸提。無蟲水中有蟲想用。突吉羅。無<a class="t" id="t0079c28"></a>蟲水生疑用。突吉羅。無蟲水中無蟲想用不<a class="t" id="t0079c29"></a>犯。<span class="rule-number">十九竟</span></p>
<a class="t" id="t0080a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>