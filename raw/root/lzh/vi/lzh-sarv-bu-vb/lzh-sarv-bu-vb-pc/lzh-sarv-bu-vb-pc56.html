<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pc56">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 56</span>
<span class="mirror-right">波夜提之五十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0106b25"></a>
佛在王舍城。爾時六群比丘。知是人作如是<a class="t" id="t0106b26"></a>語。不如法除罪。不捨惡邪見。如法擯出。便<a class="t" id="t0106b27"></a>與共事共住共同室宿。是中有比丘。少欲知<a class="t" id="t0106b28"></a>足行頭陀。聞是事心不喜。種種因緣訶責六<a class="t" id="t0106b29"></a>群比丘。云何名比丘。知是人作如是語不如<a class="t" id="t0106c01"></a>法除罪不捨惡邪見如法擯出。便與共事共<a class="t" id="t0106c02"></a>住共同室宿。種種因緣訶已向佛廣說。佛以<a class="t" id="t0106c03"></a>是事集比丘僧。知而故間六群比丘。汝實作<a class="t" id="t0106c04"></a>是事不。答言。實作世尊。佛以種種因緣訶責<a class="t" id="t0106c05"></a>六群比丘。云何名比丘。知是人作如是語不<a class="t" id="t0106c06"></a>如法悔不捨惡邪見如法擯出。便與共事共<a class="t" id="t0106c07"></a>住共同室宿。種種因緣訶已語諸比丘以十<a class="t" id="t0106c08"></a>利故與比丘結戒。從今是戒應如是說。若比<a class="t" id="t0106c09"></a>丘知比丘作如是語不如法悔不捨惡邪見如<a class="t" id="t0106c10"></a>法擯出。便與共事共住共同室宿波逸提。知<a class="t" id="t0106c11"></a>者。若自知若從他聞若彼自說。如是語者。如<a class="t" id="t0106c12"></a>所見說。不如法悔者。未折伏心未破憍慢不<a class="t" id="t0106c13"></a>捨惡邪見者。是惡邪見未離心故。如法擯<a class="t" id="t0106c14"></a>出者。如佛法僧中擯出。共事者。有二種事。<a class="t" id="t0106c15"></a>法事財物事。共住者。共是人住。作白羯磨<a class="t" id="t0106c16"></a>白二白四羯磨布薩自恣。若作十四人羯磨<a class="t" id="t0106c17"></a>共舍宿者。舍有四種。一者一切覆一切障。二<a class="t" id="t0106c18"></a>者一切障不覆。三者一切覆半障。四者一切<a class="t" id="t0106c19"></a>覆少障。波逸提者。煮燒覆障。若不悔過。能<a class="t" id="t0106c20"></a>障礙道。是中犯者。若比丘共擯人作法事。若<a class="t" id="t0106c21"></a>教經法。若偈說。偈偈波逸提。若經說。章章<a class="t" id="t0106c22"></a>波逸提。若別句說句句波逸提。若從擯人問<a class="t" id="t0106c23"></a>誦受學亦如是。共財事者。若比丘與擯人<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0106c24"></a>
波逸提。與衣戶鉤時藥夜分藥七日藥盡形<a class="t" id="t0106c25"></a>藥。皆波逸提。若從擯人取衣<span class="gaiji">鉢<!--gaiji,缽,1[金*本],2&#x9262;,3-->
</span>波逸提。乃至<a class="t" id="t0106c26"></a>取盡形藥。皆波逸提。若四種舍中共宿臥者<a class="t" id="t0106c27"></a>波逸提。起已還臥隨起還臥。一一波逸提。若<a class="t" id="t0106c28"></a>通夜坐不臥。突吉羅。<span class="rule-number">五十六竟</span></p>
<a class="t" id="t0106c29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>