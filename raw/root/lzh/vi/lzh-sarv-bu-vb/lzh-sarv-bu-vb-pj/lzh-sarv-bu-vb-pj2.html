<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-pj2">
<article>
<a class="t" id="t0003b08"></a>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pārājika 2</span>
<span class="mirror-right">波羅夷法之二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0003b08"></a>
佛在王舍城。爾時眾多比丘共一處安居。少<a class="t" id="t0003b09"></a>於房舍。時諸比丘隨所知識乞索草木。各各<a class="t" id="t0003b10"></a>自作庵舍止住。是諸比丘入城乞食。有取薪<a class="t" id="t0003b11"></a>人。壞其庵舍持材木去。乞食還見即生憂愁。<a class="t" id="t0003b12"></a>作如是言。我等辛苦暫行乞食。諸年少輩便<a class="t" id="t0003b13"></a>壞我舍持材木去。當復更從知識乞索草木<a class="t" id="t0003b14"></a>作庵舍住。是時眾中有一比丘。名達尼迦。是<a class="t" id="t0003b15"></a>陶家子。自以巧便即作泥舍泥戶泥向。梁椽<a class="t" id="t0003b16"></a>牛頭象牙衣架皆用泥作。集諸草木以火燒<a class="t" id="t0003b17"></a>成。色赤嚴好。作是舍已囑諸比丘。二月遊行<a class="t" id="t0003b18"></a>乞索。欲作入舍飲食。爾時佛與阿難按行諸<a class="t" id="t0003b19"></a>房。遙見其舍色赤嚴好。佛知而故問阿難。是<a class="t" id="t0003b20"></a>何等物色赤嚴好。阿難答言。今王舍城眾多<a class="t" id="t0003b21"></a>比丘一處安居。其房舍少。是諸比丘隨所知<a class="t" id="t0003b22"></a>識乞索草木作庵舍住。入城乞食時。取薪人<a class="t" id="t0003b23"></a>便壞庵舍持材木去。乞食還見生愁憂言我<a class="t" id="t0003b24"></a>等辛苦暫行乞食。諸年少輩便壞我舍持材<a class="t" id="t0003b25"></a>木去。是中有比丘名達尼迦。陶家子。自以巧<a class="t" id="t0003b26"></a>便作是泥舍。集諸草木以火燒成。嚴好如是。<a class="t" id="t0003b27"></a>佛告阿難。汝破是達尼迦比丘赤色泥舍。莫<a class="t" id="t0003b28"></a>使外道譏嫌呵責。佛現在世出如是漏結因<a class="t" id="t0003b29"></a>緣法。阿難受教。即往破之。達尼迦比丘二月<a class="t" id="t0003c01"></a>遊行。還見舍破壞。問所囑比丘。誰壞我舍。比<a class="t" id="t0003c02"></a>丘答言。是佛大師教令破之。達尼迦心念。法<a class="t" id="t0003c03"></a>王教破不得有言。今王舍城諸材木師。是我<a class="t" id="t0003c04"></a>知識。可作木舍。過夜時到著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城<a class="t" id="t0003c05"></a>乞食。乞食已到木師所。汝今知不。摩竭國<a class="t" id="t0003c06"></a>主韋提希子阿闍世王。與我材木。木師答<a class="t" id="t0003c07"></a>言。若王與者隨意取之。是中有大重材中守<a class="t" id="t0003c08"></a>護城難持出入不應乞人者。即取斬截藏著<a class="t" id="t0003c09"></a>一處。時知城統。見大重材中守護城斬截覆<a class="t" id="t0003c10"></a>藏。見已驚怖毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>生念。得無怨賊將欲來耶。<a class="t" id="t0003c11"></a>若已得入往問木師。是大材木用守護城。誰<a class="t" id="t0003c12"></a>取斬截藏著一處。答言。有達尼迦比丘。來作<a class="t" id="t0003c13"></a>是言。阿闍世王與我材木。我時答言。若王與<a class="t" id="t0003c14"></a>者隨意取之。即便自取大材木斬截藏著一<a class="t" id="t0003c15"></a>處。城統心念。王今云何乃以大材與此比丘。<a class="t" id="t0003c16"></a>即到王所言。大王更有餘材。云何乃以守城<a class="t" id="t0003c17"></a>大材持與比丘。王言不與。城統言。王今已<a class="t" id="t0003c18"></a>與。誰言我與。答言。木師言與。王曰。將木師<a class="t" id="t0003c19"></a>來。即受教去將木師來。時木師中道見達尼<a class="t" id="t0003c20"></a>迦比丘語言。以汝因緣故我今有事。比丘言。<a class="t" id="t0003c21"></a>且去我隨後往。時城統即將木師到王所言。<a class="t" id="t0003c22"></a>大王。此是木師。時達尼迦比丘隨後來。王遙<a class="t" id="t0003c23"></a>見之便言。放木師去將比丘來。城統即放木<a class="t" id="t0003c24"></a>師將達尼迦比丘前到王所。王言。汝比丘法<a class="t" id="t0003c25"></a>云何不與而取。答言。大王。我非不與取。王<a class="t" id="t0003c26"></a>先與我。王言。我不憶與。比丘答言。今令王<a class="t" id="t0003c27"></a>憶。王言云何。答言。王當自念初登位時。作<a class="t" id="t0003c28"></a>如是言。若我國內草木及水。隨諸持戒沙門<a class="t" id="t0003c29"></a>婆羅門取用。王言。我謂無主草木故作是說。<a class="t" id="t0004a01"></a>王言。汝今墮大罪中。比丘答言。我出家人<a class="t" id="t0004a02"></a>寄住王國。云何殺我。王言。比丘去。勿復更<a class="t" id="t0004a03"></a>取如是大材。時眾人唱言。希有此比丘。決<a class="t" id="t0004a04"></a>定應死。呵責便放。是比丘從大罪中得出。到<a class="t" id="t0004a05"></a>眾僧中食。後語諸比丘。我今日垂為王所殺。<a class="t" id="t0004a06"></a>廣說上事諸比丘以種種因緣呵責。汝所作<a class="t" id="t0004a07"></a>事非沙門法。不隨順道無欲樂心作不清淨<a class="t" id="t0004a08"></a>行。出家之人所不應作。汝不知佛世尊以種<a class="t" id="t0004a09"></a>種因緣呵責偷奪法。種種因緣稱讚不偷奪<a class="t" id="t0004a10"></a>法。汝尚不應生心。亦不應說。何況能取。以種<a class="t" id="t0004a11"></a>種因緣呵已向佛廣說。佛以是事集比丘僧。<a class="t" id="t0004a12"></a>知而故問。汝達尼迦比丘。實作是事不。答<a class="t" id="t0004a13"></a>言。實作世尊。佛以種種因緣呵責。汝所作<a class="t" id="t0004a14"></a>事非沙門法。不隨順道無欲樂心作不清淨<a class="t" id="t0004a15"></a>行。出家之人所不應作。佛言。汝癡人。不知<a class="t" id="t0004a16"></a>我以種種因緣呵責偷奪法。種種因緣稱讚<a class="t" id="t0004a17"></a>不偷奪法。汝尚不應生心。口亦不應說。何況<a class="t" id="t0004a18"></a>乃取。種種因緣呵已語阿難。將一下坐比<a class="t" id="t0004a19"></a>丘入王舍城。街巷市里多人眾處。以問眾人。<a class="t" id="t0004a20"></a>若信不信者。若賢者非賢者。若大臣大官將<a class="t" id="t0004a21"></a>帥官屬。盜至幾許。摩竭國主阿闍世王與<a class="t" id="t0004a22"></a>其大罪。阿難受教。將一下坐比丘入王舍城。<a class="t" id="t0004a23"></a>街巷市里多人眾處。以問眾人。盜至幾許。摩<a class="t" id="t0004a24"></a>竭國主阿闍世王便與大罪。眾人答言。大德<a class="t" id="t0004a25"></a>阿難。盜至五錢若五錢直。便與大罪。阿難聞<a class="t" id="t0004a26"></a>已。還詣佛所作禮<span class="gaiji">却<!--gaiji,卻,1[去*ㄗ],2&#x5374;,3-->
</span>住向佛具說。盜至五錢<a class="t" id="t0004a27"></a>若五錢直。阿闍世王便與大罪。佛即語諸<a class="t" id="t0004a28"></a>比丘。以十利故與諸比丘結戒。從今是戒應<a class="t" id="t0004a29"></a>如是說。若比丘若聚落中若空地。物不與偷<a class="t" id="t0004b01"></a>取。以所偷物。若王王臣。若捉繫縛若殺若<a class="t" id="t0004b02"></a>擯若輸金罪。若作是言。汝小兒汝癡汝賊。比<a class="t" id="t0004b03"></a>丘如是不與取者。得波羅夷不應共住。不<a class="t" id="t0004b04"></a>與取者。他人不與是物。若男若女若黃門<a class="t" id="t0004b05"></a>若二根人不與盜取。是名不與取。王者剎<a class="t" id="t0004b06"></a>利種身受王職吉水灌頂。是名為王。亦名國<a class="t" id="t0004b07"></a>主。亦名灌頂。若婆羅門居士若女人身受<a class="t" id="t0004b08"></a>王職。亦名為王國主灌頂。殺者名為奪命。<a class="t" id="t0004b09"></a>繫者。若著杻械枷鎖在獄。皆名為繫。擯者。<a class="t" id="t0004b10"></a>驅出國界。輸金者。輸金等物贖罪。賊者有<a class="t" id="t0004b11"></a>二種。若劫若盜。汝小兒者。未知法故。癡<a class="t" id="t0004b12"></a>者。無所知故。波羅夷者名墮不如。是罪極惡<a class="t" id="t0004b13"></a>深重。作是罪者。不名比丘。非沙門非釋子。<a class="t" id="t0004b14"></a>失比丘法不共住者。不共作比丘法。所謂白<a class="t" id="t0004b15"></a>羯磨白二羯磨白四羯磨說戒自恣。不得入<a class="t" id="t0004b16"></a>十四人數。是名波羅夷不共住。是中犯者有<a class="t" id="t0004b17"></a>三種。取人重物犯波羅夷。一者自取。二者<a class="t" id="t0004b18"></a>教他人。三者遣使。自取者。手自取自手舉<a class="t" id="t0004b19"></a>離本處波羅夷。教他者。若比丘教人盜他物。<a class="t" id="t0004b20"></a>是人隨語即偷奪取離本處。是時。比丘得波<a class="t" id="t0004b21"></a>羅夷。遣使者。若比丘語人言。汝知某甲重<a class="t" id="t0004b22"></a>物處不。若言知處遣往盜取。是人隨語即偷<a class="t" id="t0004b23"></a>奪。取離本處時。比丘得波羅夷。復有三種。<a class="t" id="t0004b24"></a>取人重物波羅夷。一者用心。二者用身。三<a class="t" id="t0004b25"></a>者離本處。用心者。發心思惟欲偷奪取。用<a class="t" id="t0004b26"></a>身者。若手若<span class="gaiji">脚<!--gaiji,腳,1[腳-谷+去],2&#x811A;,3-->
</span>若頭若餘身分取他人物。離<a class="t" id="t0004b27"></a>本處者。隨物所在處舉著餘處。復有三種。取<a class="t" id="t0004b28"></a>人重物波羅夷。一者他不與。二者重物。三者<a class="t" id="t0004b29"></a>離本處。他不與者。若男若女若黃門若二根<a class="t" id="t0004c01"></a>人不與。重物者。物直五錢若過五錢。離本處<a class="t" id="t0004c02"></a>者。隨物所在處舉著餘處。復有三種。取人<a class="t" id="t0004c03"></a>重物波羅夷。一者盜心。二者重物。三者離<a class="t" id="t0004c04"></a>本處。盜心者。他不與自盜心取。重物離本<a class="t" id="t0004c05"></a>處亦如上說。復有三種。取人重物波羅夷。一<a class="t" id="t0004c06"></a>者是物屬他。二者重物。三者離本處。屬他者。<a class="t" id="t0004c07"></a>是物有主。若男若女若黃門若二根人。重物<a class="t" id="t0004c08"></a>離本處如上說。復有三種。取人重物波羅夷。<a class="t" id="t0004c09"></a>一者屬他想。二者重物。三者離本處。屬他<a class="t" id="t0004c10"></a>想者。知是物有主人。重物離本處如上說。<a class="t" id="t0004c11"></a>若男若女黃門二根人。重物離本處如上說<a class="t" id="t0004c12"></a>復有四種。取人重物波羅夷。一者他不與二<a class="t" id="t0004c13"></a>者偷奪心取。三者重物。四者離本處。皆如上<a class="t" id="t0004c14"></a>說。復有四種。取人重物波羅夷。是物屬他偷<a class="t" id="t0004c15"></a>奪心取。重物離本處波羅夷。知物屬他偷奪<a class="t" id="t0004c16"></a>心取。重物離本處。皆如上說。復有四種。取人<a class="t" id="t0004c17"></a>重物波羅夷。一者有守護。二者有主。三者<a class="t" id="t0004c18"></a>重物。四者離本處。有守護者。如人有象馬牛<a class="t" id="t0004c19"></a>羊妻子奴婢。若在自國若在他國有人守護。<a class="t" id="t0004c20"></a>有我所心誰為我所心隨誰物。復有田甘蔗<a class="t" id="t0004c21"></a>田稻田麥田麻田豆田葡萄田有人守護。有<a class="t" id="t0004c22"></a>我所心誰為我所心隨誰物。復有象<span class="gaiji">廐<!--gaiji,廄,1[序-予+既],2&#x5ED0;,3-->
</span>馬<span class="gaiji">廐<!--gaiji,廄,1[序-予+既],2&#x5ED0;,3-->
</span>
<a class="t" id="t0004c23"></a>
門間食<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>。有人藏物在中。是名守護。有我所<a class="t" id="t0004c24"></a>心誰為我所心隨誰物。重物離本處如上說。<a class="t" id="t0004c25"></a>復有四種。取人重物波羅夷。是物無守護有<a class="t" id="t0004c26"></a>我所心重物離本處。無守護者。如人有象有<a class="t" id="t0004c27"></a>馬妻子。若在自國若在他國。是物無人守<a class="t" id="t0004c28"></a>護。有我所心誰為我所心隨誰物。復有田地。<a class="t" id="t0004c29"></a>場上有穀。是物無人守護。有我所心誰為我<a class="t" id="t0004c30"></a>所心隨誰物。復有五寶若似五寶。藏著地中<a class="t" id="t0005a01"></a>無人守護。但有我所心。誰有我所心。謂隨<a class="t" id="t0005a02"></a>所屬主有我所心。是名有主無人守護。重物<a class="t" id="t0005a03"></a>離本處如上說。復有四種。取他重物波羅夷。<a class="t" id="t0005a04"></a>是物有守護無我所心重物離本處。有守護<a class="t" id="t0005a05"></a>無我所心者。如群賊破他城邑多得財物。若<a class="t" id="t0005a06"></a>以王力若聚落力還破是賊。賊捨物走。是物<a class="t" id="t0005a07"></a>主不守護無我所心。已失故。賊亦不守護無<a class="t" id="t0005a08"></a>我所心。已奪故。有守護無我所心。誰守護<a class="t" id="t0005a09"></a>無我所心。奪得者。又如比丘失諸衣<span class="gaiji">鉢<!--gaiji,缽,1[金*本],2&#x9262;,3-->
</span>。有知<a class="t" id="t0005a10"></a>識比丘在餘處見。便即奪取。是失衣<span class="gaiji">鉢<!--gaiji,缽,1[金*本],2&#x9262;,3-->
</span>比丘<a class="t" id="t0005a11"></a>不守護無我所心。已失故。賊不守護無我所<a class="t" id="t0005a12"></a>心。已奪故。有守護無我所心。誰守護無我<a class="t" id="t0005a13"></a>所心。奪得者。重物離本處如上說。處者。地<a class="t" id="t0005a14"></a>處上處虛空處。乘處車處船處。水中田地<a class="t" id="t0005a15"></a>僧坊處。身上處關稅處共期處。無足二足四<a class="t" id="t0005a16"></a>足多足。地處者。如人有五寶若似五寶在地。<a class="t" id="t0005a17"></a>比丘以偷奪心取離本處波羅夷。若選擇時<a class="t" id="t0005a18"></a>偷蘭遮。選擇已取五錢直波羅夷。若以木瓦<a class="t" id="t0005a19"></a>石舉取。雖墮本處波羅夷。若拽取未出界偷<a class="t" id="t0005a20"></a>蘭遮。又如鐵瓶銅瓶鐵甕銅甕。以五寶若似<a class="t" id="t0005a21"></a>五寶著此器中。比丘以偷奪心取離本處<a class="t" id="t0005a22"></a>波羅夷。若選擇時偷蘭遮。選擇已取五錢直波<a class="t" id="t0005a23"></a>羅夷。若取瓶底物轉出近口波羅夷。近瓶口<a class="t" id="t0005a24"></a>物轉著瓶底亦波羅夷。若穿瓶取五錢直波<a class="t" id="t0005a25"></a>羅夷。若比丘偷奪心。在器不在物。若心在<a class="t" id="t0005a26"></a>物不在器。或心兩在。取五錢直波羅夷。是名<a class="t" id="t0005a27"></a>地處。上處者。若細陛繩床<span class="gaiji">麁<!--gaiji,麤,1[色-巴+鹿],2&#x9E81;,3-->
</span>陛繩床。蓐囊<a class="t" id="t0005a28"></a>蓐薄蓐厚蓐蓐覆雜色蓐雜色綬緣。薄被厚<a class="t" id="t0005a29"></a>被表<span class="gaiji">［革＊茸］<!--gaiji,,1［革＊茸］,2&#x4A78;,3-->
</span>被表裏<span class="gaiji">［革＊茸］<!--gaiji,,1［革＊茸］,2&#x4A78;,3-->
</span>被緣<span class="gaiji">［革＊茸］<!--gaiji,,1［革＊茸］,2&#x4A78;,3-->
</span>被。地敷具樹上處<a class="t" id="t0005b01"></a>屋上處。細陛繩床處者。謂<span class="gaiji">脚<!--gaiji,腳,1[腳-谷+去],2&#x811A;,3-->
</span>處足處環處床<a class="t" id="t0005b02"></a>陛處上繩床足處上頭處。若以繩織異繩名<a class="t" id="t0005b03"></a>異處。若皮若衣覆。一色名一處。異色名異處。<a class="t" id="t0005b04"></a>如是諸處有五寶若似五寶。比丘以偷奪心<a class="t" id="t0005b05"></a>取五錢直波羅夷。若選擇時偷蘭遮。選擇已<a class="t" id="t0005b06"></a>取五錢直波羅夷。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>梐繩床處者。若一板<a class="t" id="t0005b07"></a>名一處。若皮若繩若衣覆。異繩名異處。餘<a class="t" id="t0005b08"></a>如上說。蓐者一種毛一種名一處。表處裏<a class="t" id="t0005b09"></a>處一色名一處。異色名異處。是諸處有五寶<a class="t" id="t0005b10"></a>若似五寶。比丘以偷奪心取五錢直波羅夷。<a class="t" id="t0005b11"></a>若選擇時偷蘭遮。選擇已取五錢直波羅夷。<a class="t" id="t0005b12"></a>囊蓐薄蓐厚蓐蓐覆雜色蓐雜色綬緣薄被厚<a class="t" id="t0005b13"></a>被表<span class="gaiji">［革＊茸］<!--gaiji,,1［革＊茸］,2&#x4A78;,3-->
</span>被表裏<span class="gaiji">［革＊茸］<!--gaiji,,1［革＊茸］,2&#x4A78;,3-->
</span>被緣<span class="gaiji">［革＊茸］<!--gaiji,,1［革＊茸］,2&#x4A78;,3-->
</span>被地敷具處者。一<a class="t" id="t0005b14"></a>種毛名一處。一色名一處。異色名異處。餘如<a class="t" id="t0005b15"></a>上說。樹處者。根處莖處枝處葉處華處果<a class="t" id="t0005b16"></a>處乃至根鬚處。是諸處有五寶若似五寶。比<a class="t" id="t0005b17"></a>丘以偷奪心取五錢直波羅夷。若選擇時偷<a class="t" id="t0005b18"></a>蘭遮。選擇已取五錢直波羅夷。屋上處者。謂<a class="t" id="t0005b19"></a>門間處向處門關處戶橝處牛頭象牙衣架<a class="t" id="t0005b20"></a>梁椽重閣梯梐處。一桄名一處。欄楯處一鉤<a class="t" id="t0005b21"></a>名一處。若未泥舍一墼名一處。若草覆舍一<a class="t" id="t0005b22"></a>重名一處。若木覆舍一木名一處。若仰泥舍<a class="t" id="t0005b23"></a>一畫色名一處。是諸處有五寶若似五寶。比<a class="t" id="t0005b24"></a>丘以偷奪心取五錢直波羅夷。若選擇時偷<a class="t" id="t0005b25"></a>蘭遮。選擇已取五錢直波羅夷。是名上處。虛<a class="t" id="t0005b26"></a>空處者。如人房舍殿堂諸欄楯上。有貴價衣<a class="t" id="t0005b27"></a>波頭摩衣頭求羅衣鳩羅闍衣懸是諸處。風<a class="t" id="t0005b28"></a>吹在空衣未墮地。比丘以偷奪心接取波羅<a class="t" id="t0005b29"></a>夷。又如比丘和上阿闍梨衣。從下至上從<a class="t" id="t0005c01"></a>上墮下衣未至地。比丘以偷奪心接取波羅<a class="t" id="t0005c02"></a>夷。又如人門中向中閣上簷下樓觀處屋間<a class="t" id="t0005c03"></a>閣上。以內外莊嚴身具在是諸處。有有主鳥<a class="t" id="t0005c04"></a>鵝鴈孔雀鸚鵡猩猩<span class="gaiji">銜<!--gaiji,銜,1[口*銜],2&#x3605;,3-->
</span>是物去。比丘以偷奪<a class="t" id="t0005c05"></a>心奪是鳥取波羅夷。若待鳥時偷蘭遮。鳥隨<a class="t" id="t0005c06"></a>比丘所欲至處波羅夷。若至餘處偷蘭遮。若<a class="t" id="t0005c07"></a>有野鳥謂諸鷹鷲<span class="gaiji">銜<!--gaiji,銜,1[口*銜],2&#x3605;,3-->
</span>是物去。比丘以偷奪心<a class="t" id="t0005c08"></a>奪是鳥取偷蘭遮。若待鳥時突吉羅。鳥隨比<a class="t" id="t0005c09"></a>丘所欲至處偷蘭遮。若至餘處突吉羅。又諸<a class="t" id="t0005c10"></a>野鳥持是物去。諸有主鳥奪野鳥取。比丘以<a class="t" id="t0005c11"></a>偷奪心奪是有主鳥波羅夷。若待鳥時偷蘭<a class="t" id="t0005c12"></a>遮。鳥隨比丘所欲至處波羅夷。若至餘處偷<a class="t" id="t0005c13"></a>蘭遮。諸有主鳥持是物去為野鳥所奪。比丘<a class="t" id="t0005c14"></a>以偷奪心奪野鳥取偷蘭遮。若待鳥時突吉<a class="t" id="t0005c15"></a>羅。鳥隨比丘所欲至處偷蘭遮。若至餘處突<a class="t" id="t0005c16"></a>吉羅。是名虛空處。乘處者。象乘馬乘。象乘<a class="t" id="t0005c17"></a>處者。謂<span class="gaiji">脚<!--gaiji,腳,1[腳-谷+去],2&#x811A;,3-->
</span>處膝處髀處胯處肋處脊處胸處<a class="t" id="t0005c18"></a>頸處頭處耳處鼻處口處牙處尾處。如是諸<a class="t" id="t0005c19"></a>處有五寶若似五寶。比丘以偷奪心取波羅<a class="t" id="t0005c20"></a>夷。若選擇時偷蘭遮。選擇已取五錢直波羅<a class="t" id="t0005c21"></a>夷。馬乘處者。謂<span class="gaiji">脚<!--gaiji,腳,1[腳-谷+去],2&#x811A;,3-->
</span>處膝處髀處胯處肋處<a class="t" id="t0005c22"></a>脊處胸處頸處頭處耳處鼻處口處騣毛處<a class="t" id="t0005c23"></a>尾處。餘如上說。車處者。犢車鹿車<span class="gaiji">麞<!--gaiji,獐,1[鹿/章],2&#x9E9E;,3-->
</span>車步挽<a class="t" id="t0005c24"></a>車輦車。犢車處者。謂輻輞轅轂箱處欄楯處。<a class="t" id="t0005c25"></a>是諸處有五寶若似五寶。比丘以偷奪心取<a class="t" id="t0005c26"></a>波羅夷。若選擇時偷蘭遮。選擇已取五錢直<a class="t" id="t0005c27"></a>波羅夷。鹿車<span class="gaiji">麞<!--gaiji,獐,1[鹿/章],2&#x9E9E;,3-->
</span>車步挽車亦如是。輦車處者。<a class="t" id="t0005c28"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>處<span class="gaiji">脚<!--gaiji,腳,1[腳-谷+去],2&#x811A;,3-->
</span>重環處坐處板橙處柱處覆處。若繩<a class="t" id="t0005c29"></a>索覆若衣覆。一色名一處。異色名異處。是諸<a class="t" id="t0006a01"></a>處有五寶若似五寶。比丘以偷奪心取波羅<a class="t" id="t0006a02"></a>夷。若選擇時偷蘭遮。選擇已取五錢直波羅<a class="t" id="t0006a03"></a>夷。是名乘處。船處者。單槽船舫船舍船瓶<a class="t" id="t0006a04"></a>船浮囊船板船木<span class="gaiji">栰<!--gaiji,,1[木*伐],2&#x6830;,3-->
</span>草<span class="gaiji">栰<!--gaiji,,1[木*伐],2&#x6830;,3-->
</span>。單槽船處者。兩舷<a class="t" id="t0006a05"></a>處兩頭處底處兩箱處<span class="gaiji">竪<!--gaiji,豎,1[豎-豆+立],2&#x7AEA;,3-->
</span>桅處柁樓處。是諸<a class="t" id="t0006a06"></a>處有五寶若似五寶。比丘以偷奪心取波羅<a class="t" id="t0006a07"></a>夷。選擇時偷蘭遮。選擇已取五錢直波羅夷。<a class="t" id="t0006a08"></a>舫船處者。謂橫梁處繩縛處。餘如上說。舍船<a class="t" id="t0006a09"></a>處者。謂板壁處瓶處甕處安瓶甕蓋處柱處<a class="t" id="t0006a10"></a>梁處。若以草覆。一重草名一處。若木枝覆<a class="t" id="t0006a11"></a>若板覆。一覆名一處。異色名異處。是諸處有<a class="t" id="t0006a12"></a>五寶若似五寶。比丘以偷奪心取波羅夷。瓶<a class="t" id="t0006a13"></a>船處者。一切瓶一切繩縛處一切皮縛處。浮<a class="t" id="t0006a14"></a>囊船處者。一切囊處一切縛處。板船者。一切<a class="t" id="t0006a15"></a>板處。木<span class="gaiji">栰<!--gaiji,,1[木*伐],2&#x6830;,3-->
</span>者。一切木處。草<span class="gaiji">栰<!--gaiji,,1[木*伐],2&#x6830;,3-->
</span>處者。一切草<a class="t" id="t0006a16"></a>處一切縛處。是諸處有五寶。若似五寶。比丘<a class="t" id="t0006a17"></a>以偷奪心取波羅夷。若選擇時偷蘭遮。選擇<a class="t" id="t0006a18"></a>已取五錢直波羅夷。是名船處。水處者。如人<a class="t" id="t0006a19"></a>為舍故車故薪故水中浮物來下。比丘以偷<a class="t" id="t0006a20"></a>奪心取波羅夷。若選擇時偷蘭遮。選擇已取<a class="t" id="t0006a21"></a>五錢直離本處波羅夷。若從捉留住後水到<a class="t" id="t0006a22"></a>前波羅夷。若沈著水底波羅夷。若舉離水亦<a class="t" id="t0006a23"></a>波羅夷。復次有主池中諸有主鳥。比丘以<a class="t" id="t0006a24"></a>偷奪心取是諸鳥波羅夷。若選擇時偷蘭遮。<a class="t" id="t0006a25"></a>選擇已取五錢直波羅夷。若沈著水底偷蘭<a class="t" id="t0006a26"></a>遮。若舉離水波羅夷。復有無主池中諸有<a class="t" id="t0006a27"></a>主鳥。比丘以偷奪心取波羅夷。若選擇時偷<a class="t" id="t0006a28"></a>蘭遮。選擇已取五錢直波羅夷。若沈著水底<a class="t" id="t0006a29"></a>波羅夷。若舉離水亦波羅夷。是名水處。田處<a class="t" id="t0006b01"></a>者。有二因緣奪他田地。一者相言。二者作<a class="t" id="t0006b02"></a>相。比丘為地故言他得勝者波羅夷。不如者<a class="t" id="t0006b03"></a>偷蘭遮。若作異相過分得勝。地直五錢波羅<a class="t" id="t0006b04"></a>夷。僧坊舍亦如是。是名田處。身上處者。如<a class="t" id="t0006b05"></a>比丘與和上阿闍梨持衣行。是比丘身上諸<a class="t" id="t0006b06"></a>處。謂<span class="gaiji">脚<!--gaiji,腳,1[腳-谷+去],2&#x811A;,3-->
</span>處<span class="corr" title="[[跳-兆+尃]&gt;［跳－兆＋專］]"><span class="gaiji">［跳－兆＋專］<!--gaiji,,1［跳－兆＋專］,2&#x28114;,3-->
</span></span>處膝處髀處胯處臗處肋處<a class="t" id="t0006b07"></a>脊處腹處胸處手處肘處臂處肩處頸處頭<a class="t" id="t0006b08"></a>處。比丘以偷奪心取是衣囊。從此處移著彼<a class="t" id="t0006b09"></a>處波羅夷。是名身上處。關稅處者。比丘度關<a class="t" id="t0006b10"></a>應輸稅物而不輸稅直五錢波羅夷。復有賈<a class="t" id="t0006b11"></a>客至關稅處語比丘言。與我過是物。比丘與<a class="t" id="t0006b12"></a>過稅直五錢波羅夷。復有賈客至關稅處語<a class="t" id="t0006b13"></a>比丘言。與我過是物與汝半稅。比丘與過得<a class="t" id="t0006b14"></a>稅物直五錢波羅夷。復有賈客至關稅處語<a class="t" id="t0006b15"></a>比丘言。與我過是物盡與汝稅。比丘與過若<a class="t" id="t0006b16"></a>稅物直五錢波羅夷。復有賈客來至關稅處。<a class="t" id="t0006b17"></a>比丘示異道過失所稅物。物直五錢波羅夷。<a class="t" id="t0006b18"></a>復有賈客未至稅處。比丘示異道過失所稅<a class="t" id="t0006b19"></a>物。五錢直偷蘭遮。若稅處有賊若惡獸若飢<a class="t" id="t0006b20"></a>餓故。比丘示異道不犯。是名關稅處。共期處<a class="t" id="t0006b21"></a>者。比丘與賊共期。破諸村落得物與比丘分。<a class="t" id="t0006b22"></a>得五錢直波羅夷。是名共期處。無足眾生<a class="t" id="t0006b23"></a>者。<span class="gaiji">蛭<!--gaiji,蛭,1[虫*質],2&#x274F3;,3-->
</span>蟲千頭羅蟲有人取之舉著器中。比丘<a class="t" id="t0006b24"></a>以偷奪心取波羅夷。若選擇時偷蘭遮。選擇<a class="t" id="t0006b25"></a>已取五錢直波羅夷。若穿器取蟲直五錢波<a class="t" id="t0006b26"></a>羅夷。若比丘偷心在器不在蟲。若心在蟲不<a class="t" id="t0006b27"></a>在器。若心兩在。以偷奪心取得五錢直波羅<a class="t" id="t0006b28"></a>夷。是名無足處。二足處者。如鵝鴈孔雀鸚鵡<a class="t" id="t0006b29"></a>舍利鳥拘耆羅鳥狌狌及人。有人取是物舉<a class="t" id="t0006c01"></a>著籠中。比丘以偷奪心取得波羅夷。若選擇<a class="t" id="t0006c02"></a>時偷蘭遮。選擇已取五錢直波羅夷。若穿籠<a class="t" id="t0006c03"></a>取鳥直五錢波羅夷。若比丘偷心在籠不在<a class="t" id="t0006c04"></a>鳥。若心在鳥不在籠。若心兩在。以偷奪心取<a class="t" id="t0006c05"></a>得五錢直波羅夷。偷人有二種。一者擔去。二<a class="t" id="t0006c06"></a>者共要。若比丘以人著脊上過二踔波羅夷。<a class="t" id="t0006c07"></a>若共期處行過二踔波羅夷。是名二足處。四<a class="t" id="t0006c08"></a>足處者。象馬牛羊驢騾。有人以繩繫在一處。<a class="t" id="t0006c09"></a>比丘以偷奪心解繩牽去過四踔波羅夷。若<a class="t" id="t0006c10"></a>在牆壁籬障內。比丘以偷奪心驅出過四踔<a class="t" id="t0006c11"></a>波羅夷。有諸四足共一處臥。比丘以偷奪心<a class="t" id="t0006c12"></a>驅一令起出過四踔波羅夷。若在外放。比丘<a class="t" id="t0006c13"></a>心念。是放牧人入村去時我當盜取偷蘭遮。<a class="t" id="t0006c14"></a>若殺者波夜提。殺已取肉直五錢波羅夷。是<a class="t" id="t0006c15"></a>名四足處。多足處者。蜈蚣百足蛣蜣。有人舉<a class="t" id="t0006c16"></a>著器中。比丘偷奪心取波羅夷。若選擇時<a class="t" id="t0006c17"></a>偷蘭遮。選擇已取五錢直波羅夷。若穿器取<a class="t" id="t0006c18"></a>蟲直五錢波羅夷。若偷心在器不在蟲。若心<a class="t" id="t0006c19"></a>在蟲不在器。若心兩在。以偷心取直五錢<a class="t" id="t0006c20"></a>波羅夷。是名多足處。又有七種。取人重物<a class="t" id="t0006c21"></a>波羅夷。一非己想。二不同意。三不暫用。四<a class="t" id="t0006c22"></a>知有主。五不狂。六不心亂。七不病壞心。又<a class="t" id="t0006c23"></a>七種取人重物無犯。一者己想。二者同意。三<a class="t" id="t0006c24"></a>者暫用。四者謂無主。五者狂。六者心亂。七<a class="t" id="t0006c25"></a>者病壞心。又七種取非人重物偷蘭遮。一非<a class="t" id="t0006c26"></a>己想。二不同意想。三不暫用。四知有主。五<a class="t" id="t0006c27"></a>不狂。六不心亂。七不病壞心。又七種取非人<a class="t" id="t0006c28"></a>重物無犯己想同意取暫用謂無主狂心亂心<a class="t" id="t0006c29"></a>病壞心。又有七種取人輕物偷蘭遮。非己<a class="t" id="t0007a01"></a>想不同意不暫用知有主不狂不心亂不病壞<a class="t" id="t0007a02"></a>心。又有七種取人輕物無犯。己想同意取<a class="t" id="t0007a03"></a>暫用謂無主狂心亂心病壞心。又有七種取<a class="t" id="t0007a04"></a>非人輕物突吉羅。非己想不同意不暫用知<a class="t" id="t0007a05"></a>有主不狂心不心亂不病壞心。又有七種<a class="t" id="t0007a06"></a>取非人輕物無犯。己想同意取暫用謂無主<a class="t" id="t0007a07"></a>狂心亂心病壞心。有比丘尼名施越。多知識<a class="t" id="t0007a08"></a>謂有福德人。喜供養與油酥蜜石。蜜有一賈<a class="t" id="t0007a09"></a>客見是比丘尼。信敬心喜作如是言。善女所<a class="t" id="t0007a10"></a>須酥油蜜石蜜至我舍取。答言如是。時有比<a class="t" id="t0007a11"></a>丘尼聞是語。過後數日便往到其舍言。施越<a class="t" id="t0007a12"></a>比丘尼須胡麻油五升。賈客問言。用作何等。<a class="t" id="t0007a13"></a>答言。我持是至比丘尼寺中。賈客即與。是<a class="t" id="t0007a14"></a>比丘尼持至寺中便自服。過之後數日。賈客<a class="t" id="t0007a15"></a>見施越比丘尼言。善女何以但索麻油不索<a class="t" id="t0007a16"></a>餘物。比丘尼言。何以說是。答言。有一比丘尼<a class="t" id="t0007a17"></a>來言。汝須胡麻油。我即與之。施越言善。若索<a class="t" id="t0007a18"></a>餘物汝亦當與。施越即往語彼比丘尼言。汝<a class="t" id="t0007a19"></a>是弊惡比丘尼下賤比丘尼。汝得波羅夷。彼<a class="t" id="t0007a20"></a>比丘尼言。何以爾。施越言。賈客不與。詐取<a class="t" id="t0007a21"></a>他油。彼比丘尼言。我非不與取。我以汝名<a class="t" id="t0007a22"></a>字故取。即自生疑。我將無得波羅夷耶。是<a class="t" id="t0007a23"></a>事白佛。佛知故問。汝以何心取。答言。我以施<a class="t" id="t0007a24"></a>越名字取。佛言。不得波羅夷。但故妄語得波<a class="t" id="t0007a25"></a>夜提。從今日不得詐稱他名取。若取犯罪。<a class="t" id="t0007a26"></a>復有東方比丘尼。與波利比丘尼共一道行。<a class="t" id="t0007a27"></a>時波利比丘尼在前遺失衣去東方比丘尼在<a class="t" id="t0007a28"></a>後得之。共會一處時。東方比丘尼唱言。誰失<a class="t" id="t0007a29"></a>是衣我今地得。波利比丘尼言。汝取是衣耶。<a class="t" id="t0007b01"></a>答言我取。波利言。汝得波羅夷罪。問言何<a class="t" id="t0007b02"></a>故。答言。汝以盜心取故。是比丘尼心疑。我<a class="t" id="t0007b03"></a>將無得波羅夷耶。是事白佛。佛言無犯。有一<a class="t" id="t0007b04"></a>居士近祇桓耕地放衣一面。時有比丘求糞<a class="t" id="t0007b05"></a>掃衣。見是地衣四顧無人便取持去。耕人遙<a class="t" id="t0007b06"></a>見語比丘言。莫取我衣。比丘不聞。耕人即<a class="t" id="t0007b07"></a>往捉比丘言。汝比丘法不與取耶。比丘答言。<a class="t" id="t0007b08"></a>我謂糞掃無主故取。耕人言。此是我衣。比丘<a class="t" id="t0007b09"></a>言。是汝衣者便自持去。比丘心疑。我將無<a class="t" id="t0007b10"></a>得波羅夷耶。是事白佛。佛知故問。汝以何心<a class="t" id="t0007b11"></a>取。比丘言。我謂無主故取。佛言無犯。從今取<a class="t" id="t0007b12"></a>衣當善籌量。此是他衣物。雖無人守。必自有<a class="t" id="t0007b13"></a>主。<span class="rule-number">盜竟</span></p>
<a class="t" id="t0007b14"></a>
<p class="endsection">
<span class="t-juanname">十誦律卷第一</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>