<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-ss3">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十 誦 律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 3</span>
<span class="mirror-right">僧伽婆尸沙之三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0015c19"></a>
佛在舍衛國。爾時長老迦留陀夷。晨朝時到<a class="t" id="t0015c20"></a>著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。食已還房。取戶鉤在門<a class="t" id="t0015c21"></a>間立。作如是念。若有女人欲來看者。我當示<a class="t" id="t0015c22"></a>諸房處。爾時迦留陀夷遙見諸女。便言。姊妹<a class="t" id="t0015c23"></a>來。我當示汝諸房舍處。少多示已。將至自<a class="t" id="t0015c24"></a>房作不淨惡語是諸女中有喜者默然。不<a class="t" id="t0015c25"></a>喜者出外語諸比丘。大德法應爾耶。此安隱<a class="t" id="t0015c26"></a>處更有恐怖。諸比丘言。云何安隱處更有恐<a class="t" id="t0015c27"></a>怖。諸女廣說上事。諸比丘言。如汝所說。時<a class="t" id="t0015c28"></a>諸比丘以種種因緣。為眾女說法示教利喜。<a class="t" id="t0015c29"></a>頭面禮足還去。不久諸比丘以是因緣向佛<a class="t" id="t0016a01"></a>廣說。佛以是事集比丘僧。知而故問迦留陀<a class="t" id="t0016a02"></a>夷。汝實作是事不。答言。實作世尊。佛以種種<a class="t" id="t0016a03"></a>因緣呵責迦留陀夷。汝所作事非沙門法。不<a class="t" id="t0016a04"></a>隨順道不清淨行。出家之人所不應作。汝癡<a class="t" id="t0016a05"></a>人不知。我以種種因緣呵責諸欲欲想。種種<a class="t" id="t0016a06"></a>因緣稱讚離欲除滅欲熱。我常說法教人離<a class="t" id="t0016a07"></a>欲。汝尚不應生心。何況乃至起欲恚癡結縛<a class="t" id="t0016a08"></a>根本不淨惡業。佛種種因緣呵已語諸比丘。<a class="t" id="t0016a09"></a>以十利故與諸比丘結戒。從今是戒應如是<a class="t" id="t0016a10"></a>說。若比丘欲盛變心在女人前。作不淨惡語<a class="t" id="t0016a11"></a>隨婬欲法說者。僧伽婆尸沙。不淨惡語者。<a class="t" id="t0016a12"></a>隨波羅夷隨僧伽婆尸沙事。雖一切罪皆名為<a class="t" id="t0016a13"></a>惡。但此是重罪因緣故。名為惡語。隨婬欲法<a class="t" id="t0016a14"></a>者。二身共會。說者。如年少男女。婬欲盛故。<a class="t" id="t0016a15"></a>具說惡語。是中犯者有九種。讚毀乞願問反<a class="t" id="t0016a16"></a>問辦教罵。讚者。比丘在女人前讚歎三瘡門。<a class="t" id="t0016a17"></a>形色端正不大不小不<span class="gaiji">麁<!--gaiji,麤,1[色-巴+鹿],2&#x9E81;,3-->
</span>不細乃至百語。一一<a class="t" id="t0016a18"></a>語中僧伽婆尸沙。毀者。比丘在女人前毀呰<a class="t" id="t0016a19"></a>三瘡門。形色不好或大或小或<span class="gaiji">麁<!--gaiji,麤,1[色-巴+鹿],2&#x9E81;,3-->
</span>或細乃至<a class="t" id="t0016a20"></a>百語。一一語中僧伽婆尸沙。乞者。比丘在女<a class="t" id="t0016a21"></a>人前乞言。汝三瘡門中隨意與我。我於三瘡<a class="t" id="t0016a22"></a>門中隨汝意作。乃至百語。一一語中僧伽婆<a class="t" id="t0016a23"></a>尸沙。願者。比丘在女人前願言。若人得汝三<a class="t" id="t0016a24"></a>瘡門者。是福德樂人。汝能三瘡門中隨汝意<a class="t" id="t0016a25"></a>作。乃至百語。一一語中僧伽婆尸沙。問者。比<a class="t" id="t0016a26"></a>丘問女人言。汝夫三瘡門中幾種作幾時作。<a class="t" id="t0016a27"></a>乃至百語。一一語中僧伽婆尸沙。反問者。比<a class="t" id="t0016a28"></a>丘問女人言。汝夫於三瘡門中不如是作耶。<a class="t" id="t0016a29"></a>乃至百語。一一語中僧伽婆尸沙。辦者。比丘<a class="t" id="t0016b01"></a>在女人前言。我辦酒食槃案華香瓔珞末香塗<a class="t" id="t0016b02"></a>香敷好床褥。汝若來者。我於三瘡門中隨汝<a class="t" id="t0016b03"></a>意作。乃至百語。一一語中僧伽婆尸沙。教者。<a class="t" id="t0016b04"></a>比丘教女人言。汝三瘡門中隨意與男子者。<a class="t" id="t0016b05"></a>則為男子所愛。乃至百語。一一語中僧伽婆<a class="t" id="t0016b06"></a>尸沙。罵者。比丘罵女人有二種。<span class="gaiji">麁<!--gaiji,麤,1[色-巴+鹿],2&#x9E81;,3-->
</span>罵細罵乃<a class="t" id="t0016b07"></a>至百語。一一語中僧伽婆尸沙。若女人在比<a class="t" id="t0016b08"></a>丘前讚三瘡門。形色端正乃至百語。是中比<a class="t" id="t0016b09"></a>丘隨順其心少多語出。一一語中僧伽婆尸<a class="t" id="t0016b10"></a>沙。若女人在比丘前毀呰三瘡門。形色不好<a class="t" id="t0016b11"></a>乃至百語。是中比丘隨順其心少多語出。一<a class="t" id="t0016b12"></a>一語中僧伽婆尸沙。若女人在比丘前乞。三<a class="t" id="t0016b13"></a>瘡門中隨我意作。我隨汝意與。乃至百語。是<a class="t" id="t0016b14"></a>中比丘隨順其心。少多語出。一一語中僧伽<a class="t" id="t0016b15"></a>婆尸沙。若女人在比丘前願言。若人得我三<a class="t" id="t0016b16"></a>瘡門者。是福德樂人。我能隨意與乃至百語。<a class="t" id="t0016b17"></a>是中比丘隨順其心少多語出。一一語中僧<a class="t" id="t0016b18"></a>伽婆尸沙。若女人在比丘前問言。汝於三瘡<a class="t" id="t0016b19"></a>門中。能幾種作幾時作。乃至百語。是中比丘<a class="t" id="t0016b20"></a>隨順其心少多語出。一一語中僧伽婆尸沙。<a class="t" id="t0016b21"></a>若女人在比丘前反問言。汝於三瘡門中不<a class="t" id="t0016b22"></a>如是作耶。乃至百語。是中比丘隨順其心少<a class="t" id="t0016b23"></a>多語出。一一語中僧伽婆尸沙。若女人在比<a class="t" id="t0016b24"></a>丘前言。我辦酒食盤案香華瓔珞末香塗香<a class="t" id="t0016b25"></a>敷好床褥。汝能來者。三瘡門中隨汝意與。乃<a class="t" id="t0016b26"></a>至百語。是中比丘隨順其心少多語出。一一<a class="t" id="t0016b27"></a>語中僧伽婆尸沙。若女人在比丘前教言。汝<a class="t" id="t0016b28"></a>能三瘡門中隨意作者。則為女人所愛。乃至<a class="t" id="t0016b29"></a>百語。是中比丘隨順其心少多語出。一一語<a class="t" id="t0016c01"></a>中僧伽婆尸沙。若女人在比丘前罵是比丘。<a class="t" id="t0016c02"></a><span class="gaiji">麁<!--gaiji,麤,1[色-巴+鹿],2&#x9E81;,3-->
</span>罵細罵乃至百語。是中比丘隨順其心少多<a class="t" id="t0016c03"></a>語出。一一語中僧伽婆尸沙。若一比丘向一<a class="t" id="t0016c04"></a>女人。不淨惡語一僧伽婆尸沙。若一比丘向<a class="t" id="t0016c05"></a>二三四女人。不淨惡語僧伽婆尸沙。若二比<a class="t" id="t0016c06"></a>丘向二三四一女人。不淨惡語僧伽婆尸沙。若<a class="t" id="t0016c07"></a>三比丘向三四一二女人。不淨惡語僧伽婆尸<a class="t" id="t0016c08"></a>沙。若四比丘向四一二三女人。不淨惡語僧<a class="t" id="t0016c09"></a>伽婆尸沙。若比丘女人所女人想。不淨惡語<a class="t" id="t0016c10"></a>僧伽婆尸沙。女人所。男想黃門想二根想。不<a class="t" id="t0016c11"></a>淨惡語僧伽婆尸沙。男所男想黃門想二根<a class="t" id="t0016c12"></a>想女想。不淨惡語偷蘭遮。黃門所。黃門想<a class="t" id="t0016c13"></a>二根想女想男想不淨惡語偷蘭遮。二根所<a class="t" id="t0016c14"></a>男想女想黃門想二根想不淨惡語偷蘭遮。<a class="t" id="t0016c15"></a>若是事人女邊僧伽婆尸沙。即是事非人女<a class="t" id="t0016c16"></a>邊偷蘭遮。若是事人女邊偷蘭遮。即是事非<a class="t" id="t0016c17"></a>人女邊突吉羅。<span class="rule-number">三事竟</span></p>
<a class="t" id="t0016c18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>