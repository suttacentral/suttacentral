<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np28">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 28</span>
<span class="mirror-right">尼薩耆波夜提之二十八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0058c28"></a>
佛在王舍城。爾時六群比丘作是言。佛聽我<a class="t" id="t0058c29"></a>等畜雨浴衣。便春冬一切時畜。是中有比<a class="t" id="t0059a01"></a>丘。少欲知足行頭陀。聞是事心不喜種種因<a class="t" id="t0059a02"></a>緣呵責。云何名比丘。佛聽畜雨浴衣。故便冬<a class="t" id="t0059a03"></a>春一切時畜。佛聽畜三衣。雨浴衣乃是第四<a class="t" id="t0059a04"></a>衣。是諸比丘種種呵已。是事白佛。佛以是事<a class="t" id="t0059a05"></a>集比丘僧。知而故問六群比丘。汝實作是事<a class="t" id="t0059a06"></a>不。答言。實作世尊。佛以種種因緣呵責。云<a class="t" id="t0059a07"></a>何名比丘。我聽畜雨浴衣。便冬春一切時<a class="t" id="t0059a08"></a>畜。種種因緣呵已。語諸比丘。以十利故與<a class="t" id="t0059a09"></a>比丘結戒。從今是戒應如是說。若比丘春<a class="t" id="t0059a10"></a>殘一月。應求作雨浴衣。半月應受持。若比丘<a class="t" id="t0059a11"></a>未至春殘一月求作。過半月受持者。尼薩耆<a class="t" id="t0059a12"></a>波夜提。是中云何求。云何作。云何持。求者。<a class="t" id="t0059a13"></a>從他乞。是衣作者。若浣染割截<span class="gaiji">［打－丁＋替］<!--gaiji,,1[打-丁+替],2,3-->
</span>。縫持者<a class="t" id="t0059a14"></a>若是衣受用。尼薩耆波夜提者。是衣應捨。波<a class="t" id="t0059a15"></a>夜提罪應悔過。是中犯者。若比丘有閏月處<a class="t" id="t0059a16"></a>求雨浴衣。往無閏月處安居。是中從外求<a class="t" id="t0059a17"></a>來作來。皆突吉羅。從受持來。尼薩耆波<a class="t" id="t0059a18"></a>夜提。若有閏處比丘遣使往。語無閏處比丘<a class="t" id="t0059a19"></a>言。諸大德。小待共自恣。若無閏處比丘受<a class="t" id="t0059a20"></a>是語待者。是無閏處比丘從求來作皆突吉<a class="t" id="t0059a21"></a>羅。從受持來。尼薩耆波夜提。若比丘有閏<a class="t" id="t0059a22"></a>處求雨浴衣。有閏處安居。不犯。持竟。夏前<a class="t" id="t0059a23"></a>三月便捨之。無閏處者。已入八月。熱時已<a class="t" id="t0059a24"></a>過故犯。有閏者。謂此國晚熱。謂閏春末月。<a class="t" id="t0059a25"></a>則閏月內求之。若求得者。三月末便應受<a class="t" id="t0059a26"></a>持。不能得者。四月十六日應受持。即得不<a class="t" id="t0059a27"></a>應停過十五日。<span class="rule-number">二十八事竟</span></p>
<a class="t" id="t0059a28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>