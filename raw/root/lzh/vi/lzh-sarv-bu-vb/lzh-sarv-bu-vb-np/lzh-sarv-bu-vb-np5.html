<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np5">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 5</span>
<span class="mirror-right">尼薩耆波夜提之五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0043a26"></a>
佛在舍衛國。爾時長老迦留陀夷。與掘多比<a class="t" id="t0043a27"></a>丘尼舊相識。共語來往。時迦留陀夷二月遊<a class="t" id="t0043a28"></a>行他國。掘多比丘尼。聞長老迦留陀夷二月<a class="t" id="t0043a29"></a>遊行。掘多比丘尼。聞迦留陀夷二月遊行竟<a class="t" id="t0043b01"></a>還到舍衛國。掘多比丘尼。聞迦留陀夷二月<a class="t" id="t0043b02"></a>遊行還舍衛國已。洗身體莊嚴面目。香油塗<a class="t" id="t0043b03"></a>髮著輕染衣。到迦留陀夷所。頭面禮足在前<a class="t" id="t0043b04"></a>而坐。時迦留陀夷生染著心。諦視其面。比<a class="t" id="t0043b05"></a>丘尼亦生染心。視比丘面。比丘尼作是念。此<a class="t" id="t0043b06"></a>視我面必生染著。我何不在前起行。時迦留<a class="t" id="t0043b07"></a>陀夷單著泥洹僧。共行來往欲心動發。畏犯<a class="t" id="t0043b08"></a>戒故不敢相觸。諦相視面便失不淨。離急熱<a class="t" id="t0043b09"></a>已即還本坐。掘多比丘尼作是念。長老迦留<a class="t" id="t0043b10"></a>陀夷還坐本處。必失不淨。掘多比丘尼還著<a class="t" id="t0043b11"></a>上衣已。來近迦留陀夷。語迦留陀夷。持是<a class="t" id="t0043b12"></a>衣來。我當與浣。迦留陀夷更著餘衣。脫此<a class="t" id="t0043b13"></a>衣與比丘尼。比丘尼持是衣小<span class="gaiji">却<!--gaiji,卻,1[去*ㄗ],2&#x5374;,3-->
</span>一面。捩衣<a class="t" id="t0043b14"></a>取汁著小便處。即時有福德子。來受母胎。腹<a class="t" id="t0043b15"></a>漸長大。諸比丘尼驅出寺言。是弊惡比丘<a class="t" id="t0043b16"></a>尼。賊比丘尼。汝新外來耶。舊出家人云何<a class="t" id="t0043b17"></a>得娠。是比丘尼言。我不作婬欲。如是因緣<a class="t" id="t0043b18"></a>向諸比丘尼說。諸比丘尼不知云何。是事白<a class="t" id="t0043b19"></a>佛。佛言。汝等莫呵責此比丘尼。是不破梵<a class="t" id="t0043b20"></a>行。不犯婬欲。如是因緣故得娠。爾時佛以<a class="t" id="t0043b21"></a>是事集比丘僧。知而故問迦留陀夷。汝實作<a class="t" id="t0043b22"></a>是事不。答言。實作世尊。佛種種因緣呵責<a class="t" id="t0043b23"></a>迦留陀夷。云何名比丘。使非親里比丘尼浣<a class="t" id="t0043b24"></a>故衣。佛如是種種因緣呵已。語諸比丘。以<a class="t" id="t0043b25"></a>十利故。與諸比丘結戒。從今是戒應如是說。<a class="t" id="t0043b26"></a>若比丘使非親里比丘尼浣故衣。若染若打。<a class="t" id="t0043b27"></a>尼薩耆波逸提。非親里者。親里。名母姊妹<a class="t" id="t0043b28"></a>若女乃至七世因緣。故衣者。乃至一經身著。<a class="t" id="t0043b29"></a>皆名故衣。是中犯者。若比丘語非親里比丘<a class="t" id="t0043c01"></a>尼。為我浣是故衣。若染若打。若比丘尼為浣<a class="t" id="t0043c02"></a>是衣。比丘得尼薩耆波逸提。若染。尼薩耆波<a class="t" id="t0043c03"></a>逸提。若打。尼薩耆波逸提。若浣染若浣打。若<a class="t" id="t0043c04"></a>染打若浣染打。皆尼薩耆波逸提。又比丘語<a class="t" id="t0043c05"></a>非親里比丘尼。為我浣打是衣。莫染。若比丘<a class="t" id="t0043c06"></a>尼為浣。比丘得。尼薩耆波逸提。若打若染。<a class="t" id="t0043c07"></a>若浣染若浣打。若染打若浣染打。皆尼薩耆<a class="t" id="t0043c08"></a>波逸提。又比丘語非親里比丘尼。為我浣染<a class="t" id="t0043c09"></a>是衣。莫打。若為浣。尼薩耆波逸提。若染若<a class="t" id="t0043c10"></a>打。若浣染若浣打。若染打若浣染打。皆尼<a class="t" id="t0043c11"></a>薩耆波逸提。又比丘語非親里比丘尼。為<a class="t" id="t0043c12"></a>我染打是衣。莫浣。若為染。尼薩耆波逸<a class="t" id="t0043c13"></a>提。若打。尼薩耆波逸提。若浣若浣染。若浣<a class="t" id="t0043c14"></a>打若染打。若浣染打。皆尼薩耆波逸提。有<a class="t" id="t0043c15"></a>比丘語非親里比丘尼。為我浣打是衣。如染。<a class="t" id="t0043c16"></a>若為浣。尼薩耆波逸提。若打。尼薩耆波逸提。<a class="t" id="t0043c17"></a>若染若浣染。若浣打若染打。若浣染打。皆尼<a class="t" id="t0043c18"></a>薩耆波逸提。有比丘語非親里比丘尼。為我<a class="t" id="t0043c19"></a>浣染是衣。如打。若為浣。尼薩耆波逸提。若染<a class="t" id="t0043c20"></a>若打。尼薩耆波逸提。若浣染若浣打。若染<a class="t" id="t0043c21"></a>打若浣染打。皆尼薩耆波逸提。有比丘語非<a class="t" id="t0043c22"></a>親里比丘尼。為我染打是衣。若浣。若為染。<a class="t" id="t0043c23"></a>尼薩耆波逸提。若打。尼薩耆波逸提。若浣若<a class="t" id="t0043c24"></a>浣染。若浣打若染打。若浣染打。皆尼薩耆<a class="t" id="t0043c25"></a>波逸提。又比丘語非親里比丘尼。為我浣是<a class="t" id="t0043c26"></a>衣。莫染莫打。若為浣。尼薩耆波逸提。若染。<a class="t" id="t0043c27"></a>尼薩耆波逸提。若打若浣染。若浣打若染打。<a class="t" id="t0043c28"></a>若浣染打。皆尼薩耆波逸提。又比丘語非親<a class="t" id="t0043c29"></a>里比丘尼。為我染是衣。莫浣莫打。若為染。<a class="t" id="t0044a01"></a>尼薩耆波逸提。若浣若打。若浣染若浣打。若<a class="t" id="t0044a02"></a>染打若浣染打。皆尼薩耆波逸提。又比丘語<a class="t" id="t0044a03"></a>非親里比丘尼。為我打是衣。莫浣莫染。若<a class="t" id="t0044a04"></a>為打。尼薩耆波逸提。若浣若染。若浣染若<a class="t" id="t0044a05"></a>浣打。若染打若浣染打。皆尼薩耆波逸提。若<a class="t" id="t0044a06"></a>比丘有非親里比丘尼。謂是親里。作是言。為<a class="t" id="t0044a07"></a>我浣染打是衣。若為浣染打。比丘得尼薩耆<a class="t" id="t0044a08"></a>波逸提。若謂是比丘是式叉摩尼沙彌沙彌<a class="t" id="t0044a09"></a>尼出家出家尼。作是言。為我浣染打是衣。若<a class="t" id="t0044a10"></a>為浣染打。比丘得尼薩耆波逸提。若比丘有<a class="t" id="t0044a11"></a>非親里比丘尼。疑為親里非親里。語言。為我<a class="t" id="t0044a12"></a>浣染打是衣。若為浣染打。尼薩耆波逸提。若<a class="t" id="t0044a13"></a>疑是比丘非比丘式叉摩尼非式叉摩尼沙彌<a class="t" id="t0044a14"></a>非沙彌沙彌尼非沙彌尼出家非出家出家尼<a class="t" id="t0044a15"></a>非出家尼。語言。為我浣染打是衣。若為浣<a class="t" id="t0044a16"></a>染打。尼薩耆波逸提。若比丘有親里比丘尼。<a class="t" id="t0044a17"></a>謂非親里。語言。為我浣染打是衣。若為浣<a class="t" id="t0044a18"></a>染打。比丘得突吉羅。若謂是比丘式叉摩尼<a class="t" id="t0044a19"></a>沙彌沙彌尼出家出家尼。語言。為我浣染打<a class="t" id="t0044a20"></a>是衣。若為浣染打。是比丘得突吉羅。若比<a class="t" id="t0044a21"></a>丘有親里比丘尼。生疑是親里非親里。語言。<a class="t" id="t0044a22"></a>為我浣染打是衣。若為浣染打。突吉羅。若疑<a class="t" id="t0044a23"></a>是比丘非比丘式叉摩尼非式叉摩尼沙彌非<a class="t" id="t0044a24"></a>沙彌沙彌尼非沙彌尼出家非出家出家尼非<a class="t" id="t0044a25"></a>出家尼。語言。為我浣染打是衣。若為浣染<a class="t" id="t0044a26"></a>打。突吉羅。若比丘有親里非親里。若謂若<a class="t" id="t0044a27"></a>疑。以不淨衣。謂駱駝毛牛毛羖羊毛雜織衣。<a class="t" id="t0044a28"></a>使浣者。比丘皆得突吉羅。若親里不犯。<span class="rule-number">五事竟</span></p>
<a class="t" id="t0044a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>