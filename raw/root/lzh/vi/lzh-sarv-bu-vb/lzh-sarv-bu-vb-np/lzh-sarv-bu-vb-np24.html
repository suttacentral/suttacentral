<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np24">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 24</span>
<span class="mirror-right">尼薩耆波夜提之二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0055c10"></a>
佛在舍衛國。爾時有一居士。為跋難陀釋子<a class="t" id="t0055c11"></a>故。令織師織衣。跋難陀聞是事。往語織師<a class="t" id="t0055c12"></a>言。汝知不。是衣為我織。汝好織廣織極好<a class="t" id="t0055c13"></a>織淨潔織。我當少多利益汝。若食若似食若<a class="t" id="t0055c14"></a>食直。織師言。大德。我等學是者。欲得利故。<a class="t" id="t0055c15"></a>若與我少多利者。當為汝好織廣織極好織<a class="t" id="t0055c16"></a>淨潔織。跋難陀言善。時織師便為好織廣織<a class="t" id="t0055c17"></a>極好織淨潔織。多費經緯。居士覺已語織師<a class="t" id="t0055c18"></a>言。何以用經緯多。織師答言。我不減不偷。<a class="t" id="t0055c19"></a>織竟自共稱看今是衣好織廣織極好織淨<a class="t" id="t0055c20"></a>潔織故。多費經緯。居士言。誰約<span class="gaiji">勅<!--gaiji,敕,1[束*力],2&#x52C5;,3-->
</span>汝令如<a class="t" id="t0055c21"></a>是織。織師言。跋難陀釋子。居士言。但好<a class="t" id="t0055c22"></a>織是。居士先所辦縷。更再三倍用。乃得<a class="t" id="t0055c23"></a>成衣。與跋難陀釋子已瞋恚呵責。諸沙門釋<a class="t" id="t0055c24"></a>子自言。善好有功德。何以乃能不知時不<a class="t" id="t0055c25"></a>知量。若施者不知量。受者應知量。我先所辦<a class="t" id="t0055c26"></a>縷再三倍用。乃得成衣。此是我等衰惱失利。<a class="t" id="t0055c27"></a>何以供養是難滿難養不知猒足不少欲人。<a class="t" id="t0055c28"></a>是中有比丘。少欲知足行頭陀。聞是居士呵<a class="t" id="t0055c29"></a>責心不喜。向佛廣說。佛以是事集比丘僧。知<a class="t" id="t0056a01"></a>而故問跋難陀。汝實作是事不。答言。實作世<a class="t" id="t0056a02"></a>尊。佛以種種因緣呵責跋難陀。云何名比丘。<a class="t" id="t0056a03"></a>非親里人作同意。種種因緣呵已語諸比丘。<a class="t" id="t0056a04"></a>以十利故與比丘結戒。從今是戒應如是說。<a class="t" id="t0056a05"></a>若為比丘故。非親里居士居士婦。使織師<a class="t" id="t0056a06"></a>織衣。是比丘先不請。便往語織師言。汝知<a class="t" id="t0056a07"></a>不。是衣為我故織。汝好織。極好織廣織淨潔<a class="t" id="t0056a08"></a>織。我當多少益汝。是比丘若自語若使人語。<a class="t" id="t0056a09"></a>後時若與食若與食直。為好故。尼薩耆波夜<a class="t" id="t0056a10"></a>提。為比丘者。為跋難陀釋子。非親里者。親<a class="t" id="t0056a11"></a>里。名父母兄弟姊妹男女乃至七世因緣異<a class="t" id="t0056a12"></a>是名非親里。居士居士婦者。白衣男子名居<a class="t" id="t0056a13"></a>士。白衣女人名居士婦。織師者。男女黃門二<a class="t" id="t0056a14"></a>根。衣者。白麻衣赤麻衣翅夷羅衣芻摩衣憍<a class="t" id="t0056a15"></a>奢耶衣欽婆羅衣劫貝衣。先不請者。是居士<a class="t" id="t0056a16"></a>先不語。有所須來取。作同意者。信是居士隨<a class="t" id="t0056a17"></a>我所須不瞋。語織師好織者。使稍稍織。廣<a class="t" id="t0056a18"></a>織者。使極廣織。極好織者。使好緻織。淨潔<a class="t" id="t0056a19"></a>織者。使好淨潔織。與食若似食。食者五<a class="t" id="t0056a20"></a>種。謂飯<span class="gaiji">麨<!--gaiji,,1[麩-夫+少],2&#x9EA8;,3-->
</span>
<span class="gaiji">餅<!--gaiji,餅,1[麩-夫+并],2&#x4D35;,3-->
</span>魚肉。似食者。亦有五種。謂糜<a class="t" id="t0056a21"></a>食粟食<span class="gaiji">［麩－夫＋廣］<!--gaiji,,1[麩-夫+廣],2&#x2A37F;,3-->
</span>麥食莠子食迦師食。食直者。可買<a class="t" id="t0056a22"></a>食物。尼薩耆波夜提者。是衣應捨。波夜提<a class="t" id="t0056a23"></a>罪應悔過是。中犯者。若比丘往織師所言。是<a class="t" id="t0056a24"></a>衣為我故織。汝好織我當少多利益汝。尼薩<a class="t" id="t0056a25"></a>耆波夜提。若言廣織當多少益汝。尼薩耆波<a class="t" id="t0056a26"></a>夜提。若言極好織當多少益汝。尼薩耆波<a class="t" id="t0056a27"></a>夜提。若言淨潔織當少多益汝。尼薩耆波夜<a class="t" id="t0056a28"></a>提。若言好織廣織當少多益汝。尼薩耆波夜<a class="t" id="t0056a29"></a>提。若言好織極好織。若言好織淨織。若言<a class="t" id="t0056b01"></a>廣織極好織。若言廣織淨織。若言極好織<a class="t" id="t0056b02"></a>淨織當少多益汝。皆尼薩耆波夜提。若言<a class="t" id="t0056b03"></a>好織廣織極好織。若言好織廣織淨潔織。若<a class="t" id="t0056b04"></a>言廣織極好織淨潔織當多少益汝。皆尼薩<a class="t" id="t0056b05"></a>耆波夜提。若言好織廣織極好織淨潔織我<a class="t" id="t0056b06"></a>當多少益汝。皆尼薩耆波夜提。又比丘往語<a class="t" id="t0056b07"></a>織師。汝知不。是衣為我織。汝莫好織。我或<a class="t" id="t0056b08"></a>多少益汝。是比丘得尼薩耆波夜提。若比<a class="t" id="t0056b09"></a>丘往語織師言。是衣為我織。汝莫廣織。或<a class="t" id="t0056b10"></a>多少益汝。尼薩耆波夜提。若言莫極好織或<a class="t" id="t0056b11"></a>多少益汝。尼薩耆波夜提。若言莫淨織或<a class="t" id="t0056b12"></a>少多益汝。尼薩耆波夜提。若言莫好織莫廣<a class="t" id="t0056b13"></a>織。若言莫好織莫極好織。若言莫好織莫淨<a class="t" id="t0056b14"></a>織。若言莫廣織莫極好織。若言莫廣織莫<a class="t" id="t0056b15"></a>淨織。若言莫極好織莫淨織或少多益汝。<a class="t" id="t0056b16"></a>皆尼薩耆波夜提。若言莫好織莫廣織莫極<a class="t" id="t0056b17"></a>好織。若言莫好織莫廣織莫淨織。若言莫<a class="t" id="t0056b18"></a>廣織莫極好織莫淨潔織或少多益汝。皆尼<a class="t" id="t0056b19"></a>薩耆波夜提。若言莫好織莫廣織莫極好織<a class="t" id="t0056b20"></a>莫淨織或少多益汝。皆尼薩耆波夜提。又<a class="t" id="t0056b21"></a>比丘往語織師。汝知不。是衣為我織。汝好織<a class="t" id="t0056b22"></a>我不益汝。是比丘得突吉羅。若言廣織。若言<a class="t" id="t0056b23"></a>極好織。若言淨織不利益汝。皆突吉羅。若<a class="t" id="t0056b24"></a>言好織廣織。若言好織極好織。若言好織淨<a class="t" id="t0056b25"></a>織。若言廣織極好織。若言廣織淨潔織。若言<a class="t" id="t0056b26"></a>極好織淨織不益利汝。皆突吉羅。若言好<a class="t" id="t0056b27"></a>織廣織極好織。若言好織廣織淨潔織。若言<a class="t" id="t0056b28"></a>廣織極好織淨潔織不利益汝。皆突吉羅。若<a class="t" id="t0056b29"></a>言好織廣織極好織淨潔織不利益汝。皆突<a class="t" id="t0056c01"></a>吉羅。若比丘往語織師言。汝知不。是衣為<a class="t" id="t0056c02"></a>我織。汝莫好織我不益汝。突吉羅。若言莫<a class="t" id="t0056c03"></a>廣織。若言莫極好織。若言莫淨潔織我不<a class="t" id="t0056c04"></a>益汝。皆突吉羅。若言莫好織莫廣織。若言莫<a class="t" id="t0056c05"></a>好織莫極好織。若言莫好織莫淨潔織。若言<a class="t" id="t0056c06"></a>莫廣織莫極好織。若言莫廣織莫淨潔織。若<a class="t" id="t0056c07"></a>言莫極好織莫淨織。若言莫好織莫廣織莫<a class="t" id="t0056c08"></a>極好織。若言莫好織莫廣織莫淨織。若言<a class="t" id="t0056c09"></a>莫廣織莫極好織莫淨織。若言莫好織莫廣<a class="t" id="t0056c10"></a>織莫極好織莫淨織不利益汝。皆突吉羅。<a class="t" id="t0056c11"></a>若比丘自有物。令織師織不犯。<span class="rule-number">二十四事竟</span></p>
<a class="t" id="t0056c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>