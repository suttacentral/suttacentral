<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np25">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 25</span>
<span class="mirror-right">尼薩耆波夜提之二十五</span> </h1>
</div>
<p>
<a class="sc" id="1"></a>
<a class="t-linehead" id="t-linehead0056c12"></a>
佛在舍衛國。爾時跋難陀釋子。有共行弟子。<a class="t" id="t0056c13"></a>名達摩。善好有德。時跋難陀暫與割截衣<a class="t" id="t0056c14"></a>著。爾時佛自恣竟夏末月。欲二月遊行他國。<a class="t" id="t0056c15"></a>跋難陀釋子。聞佛夏末月欲二月遊行他國<a class="t" id="t0056c16"></a>聞已語弟子達摩。佛夏末月欲二月遊行他<a class="t" id="t0056c17"></a>國。今我共汝在佛前遊行他國。我等當多得<a class="t" id="t0056c18"></a>衣食諸臥具不闕。達摩言不能去。何以故。我<a class="t" id="t0056c19"></a>欲從佛遊行他國。得數見佛數見大德比丘。<a class="t" id="t0056c20"></a>因他故得聞法。跋難陀言。汝不欲共我去耶。<a class="t" id="t0056c21"></a>答言不去。跋難陀言。不去者還我衣來。弟子<a class="t" id="t0056c22"></a>言。和上衣已與我。跋難陀言。我不以他事<a class="t" id="t0056c23"></a>故與汝。與汝者為我事故。汝實不欲去耶。答<a class="t" id="t0056c24"></a>言。實不欲去。跋難陀即還奪衣取。是弟子<a class="t" id="t0056c25"></a>在祇陀槃那門間立啼。佛入祇陀槃那見達<a class="t" id="t0056c26"></a>摩。佛知而故問。達摩。汝何故啼耶。即向佛<a class="t" id="t0056c27"></a>廣說上事。佛以是事集比丘僧。知而故問跋<a class="t" id="t0056c28"></a>難陀釋子。汝實作是事不。答言。實作世尊。<a class="t" id="t0056c29"></a>佛以種種因緣呵責。云何名比丘。與他比丘<a class="t" id="t0057a01"></a>衣。後瞋恚嫌恨。便還奪取。種種呵已語諸比<a class="t" id="t0057a02"></a>丘。以十利故與比丘結戒。從今是戒應如<a class="t" id="t0057a03"></a>是說。若比丘與他比丘衣後瞋恚嫌恨。若自<a class="t" id="t0057a04"></a>奪若使人奪。還我衣來不與汝。得是衣者。尼<a class="t" id="t0057a05"></a>薩耆波夜提。自奪者。自身奪。使人奪者。令<a class="t" id="t0057a06"></a>他人奪。尼薩耆波夜提者。是衣應捨。波夜提<a class="t" id="t0057a07"></a>罪應悔過。是中犯者。若比丘與他比丘衣。後<a class="t" id="t0057a08"></a>瞋恚嫌恨便奪。若能奪得者。尼薩耆波夜提。<a class="t" id="t0057a09"></a>若不能得者。突吉羅。使人奪得者。尼薩耆<a class="t" id="t0057a10"></a>波夜提。不得者突吉羅。自以力<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍奪得者。<a class="t" id="t0057a11"></a>尼薩耆波夜提。不得者突吉羅。使他出力<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="t0057a12"></a>
諍。奪得者尼薩耆波夜提。不得者突吉羅。若<a class="t" id="t0057a13"></a>欲折伏彼故。暫奪不犯。<span class="rule-number">二十五事竟</span></p>
<a class="t" id="t0057a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>