<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np27">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 27</span>
<span class="mirror-right">尼薩耆波夜提之二十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0057b19"></a>
佛在舍衛國。爾時舍衛估客遊諸聚落。為市<a class="t" id="t0057b20"></a>利故。道中見一僧坊閑靜遠離。估客入中見<a class="t" id="t0057b21"></a>比丘僧少。問比丘言。此中比丘何以少。比<a class="t" id="t0057b22"></a>丘答言。汝不知耶。估客言云何比丘言。是<a class="t" id="t0057b23"></a>處無檀越供給衣食湯藥。是故比丘僧少。估<a class="t" id="t0057b24"></a>客言。我等欲修治是處供給衣食湯藥。是諸<a class="t" id="t0057b25"></a>估客即時留衣食湯藥直已便去。遊行諸<a class="t" id="t0057b26"></a>處。諸比丘夏初月。分是物去。餘處安居。是估<a class="t" id="t0057b27"></a>客得利行還。見是僧坊。作是念。此是我等所<a class="t" id="t0057b28"></a>供養處。當入中看。有幾人安居。或有所乏衣<a class="t" id="t0057b29"></a>食湯藥。當更供給。即入已見比丘轉少。問言。<a class="t" id="t0057c01"></a>此中比丘何以轉少。比丘言。汝不知乎。是<a class="t" id="t0057c02"></a>中無檀越供給衣食湯藥直。是故減少。估<a class="t" id="t0057c03"></a>客言。我等先所供給衣食湯藥直。是物那<a class="t" id="t0057c04"></a>去。比丘答言。是夏初月諸比丘分是物去餘<a class="t" id="t0057c05"></a>處安居。估客言。我等不為分故與使餘處安<a class="t" id="t0057c06"></a>居。我為住此處故與令受供養。是中有比丘<a class="t" id="t0057c07"></a>少欲知足行頭陀。聞是事心不喜。向佛廣說<a class="t" id="t0057c08"></a>佛以是事集比丘僧。佛以種種因緣呵責。云<a class="t" id="t0057c09"></a>何名比丘。夏初月分安居物。佛爾時但呵責<a class="t" id="t0057c10"></a>未結戒。</p>
<a class="t" id="t0057c11"></a>
<p>
<a class="sc" id="2"></a>
<a class="t-linehead" id="t-linehead0057c11"></a>
佛又在舍衛國。爾時波斯匿王有<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將千人<a class="t" id="t0057c12"></a>五百人作一營皆著弊壞垢衣無色無德。自<a class="t" id="t0057c13"></a>房舍中無好床榻臥具。諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將婦亦無好衣<a class="t" id="t0057c14"></a>服環釧瓔珞華鬘莊嚴身具。正使得官供給<a class="t" id="t0057c15"></a>廩食。又不充足是人喜飲食人客嗜酒<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。<a class="t" id="t0057c16"></a>或時啼哭。或時戲笑跳躑大喚。有達摩提那<a class="t" id="t0057c17"></a>比丘尼。近是處住。以是大音聲<span class="gaiji">閙<!--gaiji,鬧,1[門@市],2&#x9599;,3-->
</span>亂故。妨<a class="t" id="t0057c18"></a>是比丘尼坐禪讀經。時達摩提那比丘尼。往<a class="t" id="t0057c19"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將婦所問言。汝等夫。何以著弊壞垢衣。<a class="t" id="t0057c20"></a>無色無德。自房舍中。無好床榻臥具。汝等亦<a class="t" id="t0057c21"></a>無好衣服環釧瓔珞華鬘嚴具。設使得官<a class="t" id="t0057c22"></a>供給又不充足。汝夫。喜飲食人客嗜酒喜<a class="t" id="t0057c23"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。或啼哭戲笑。或跳躑大喚。妨我坐禪<a class="t" id="t0057c24"></a>讀經汝何不遮。答言。何能制之。設使遮者。<a class="t" id="t0057c25"></a>先所得飲食之餘。更不復得。善人若當呵者。<a class="t" id="t0057c26"></a>或能受用。達摩提那比丘尼。聞語已去乞覓<a class="t" id="t0057c27"></a>飲食。時時請諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將中大力勢者。與食誘之<a class="t" id="t0057c28"></a>知有信心能信受語。即便語言。諸聚落主。<a class="t" id="t0057c29"></a>汝等歸依佛歸依法歸依僧。是信受語故<a class="t" id="t0058a01"></a>即歸依佛法僧。歸依佛法僧故。不復喜飲<a class="t" id="t0058a02"></a>酒。亦不喜延致酒客。不喜<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍。不復喜啼<a class="t" id="t0058a03"></a>哭戲笑跳躑大喚。自房舍中。有好床榻衣服<a class="t" id="t0058a04"></a>臥具。諸婦皆有好衣服環釧瓔珞華鬘莊嚴<a class="t" id="t0058a05"></a>身具。官所給廩皆得充足。以是因緣故。諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="t0058a06"></a>
將漸漸大富。多饒金銀財寶奴婢人民種種<a class="t" id="t0058a07"></a>成就。波斯匿王以是富人圍繞故。王有威德<a class="t" id="t0058a08"></a>眾所敬仰。爾時波斯匿王。有小國反叛。語諸<a class="t" id="t0058a09"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將。汝等往彼折伏便還。是諸將中有深敬<a class="t" id="t0058a10"></a>佛者。弓頭著漉水囊。作是念。若值水有虫<a class="t" id="t0058a11"></a>者。當漉飲之。是中有不信佛法者。生嫉<span class="gaiji">妬<!--gaiji,妒,1[女*石],2&#x59AC;,3-->
</span>
<a class="t" id="t0058a12"></a>
心。往到波斯匿王所言。是中某甲諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將。<a class="t" id="t0058a13"></a>弓頭著漉水囊。作是念。值有虫水者。當漉<a class="t" id="t0058a14"></a>飲之。是等誑王。王言。云何是等於小虫中<a class="t" id="t0058a15"></a>有如是憐愍心。何況於人。王言喚來。即往<a class="t" id="t0058a16"></a>喚之。王言。汝等實以漉水囊繫弓頭。作是<a class="t" id="t0058a17"></a>念。值水有虫者。當漉飲之耶。答言實爾。王<a class="t" id="t0058a18"></a>言。汝等誑我。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將言。云何誑王。王言。汝於<a class="t" id="t0058a19"></a>小虫尚有憐愍心。何況於人。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將言。虫有<a class="t" id="t0058a20"></a>何過。於王若有過者。當知我等為王治之。王<a class="t" id="t0058a21"></a>作是念。或有人喜淨潔故。何必畏殺虫。王言。<a class="t" id="t0058a22"></a>將至陣前。即將至陣前。是諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將。或有得慈<a class="t" id="t0058a23"></a>心三昧。入慈心力故。破是賊陣即時折伏。王<a class="t" id="t0058a24"></a>聞破賊心大歡喜。爾時諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將破賊已。還到<a class="t" id="t0058a25"></a>王所長跪而言。大王常勝。作是語已在王前<a class="t" id="t0058a26"></a>立。王即時償賜財物聚落田宅人民。更倍<a class="t" id="t0058a27"></a>供給。爾時諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將富貴轉增。多饒金銀財寶<a class="t" id="t0058a28"></a>奴婢人民種種增益。王以是人圍遶故。威德<a class="t" id="t0058a29"></a>轉勝眾倍敬仰。諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將作是念。我等富貴具<a class="t" id="t0058b01"></a>足者。皆因達摩提那比丘尼故。我等何不請<a class="t" id="t0058b02"></a>是比丘尼來。是舍衛國三月夏安居。是諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="t0058b03"></a>
將到比丘尼所言。大德。到我舍衛國夏安居<a class="t" id="t0058b04"></a>來。比丘尼答言。不能。何以故。答言。隨佛安<a class="t" id="t0058b05"></a>居處。我等當往安居。是中數得見佛。數得<a class="t" id="t0058b06"></a>見大德比丘。因他故得聞法。汝等若欲令我<a class="t" id="t0058b07"></a>是中安居者。可先請佛此舍衛國夏安居。是<a class="t" id="t0058b08"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將即往佛所。頭面禮足在一面坐。佛見坐<a class="t" id="t0058b09"></a>已種種因緣說法示教利喜。示教利喜已默<a class="t" id="t0058b10"></a>然。是諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將。聞佛說法種種因緣示教利<a class="t" id="t0058b11"></a>喜已。白佛言。世尊。受我等請舍衛國夏安<a class="t" id="t0058b12"></a>居。憐愍故佛默然受之。諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將知佛默然受<a class="t" id="t0058b13"></a>請已。頭面禮足右遶而去。還到自舍各相約<a class="t" id="t0058b14"></a><span class="gaiji">勅<!--gaiji,敕,1[束*力],2&#x52C5;,3-->
</span>。隨力所辦。若一日食二日食三日食。如是<a class="t" id="t0058b15"></a>次第辦三月食。為眾僧作別房衣。作家中衣<a class="t" id="t0058b16"></a>作夏安居衣。爾時餘十日在。未到自恣。波<a class="t" id="t0058b17"></a>斯匿王復有小國反叛。即復遣先<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將往。以<a class="t" id="t0058b18"></a>前破賊。是故今復使汝等往。是諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將聞已<a class="t" id="t0058b19"></a>愁憂。何苦乃爾。先<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>因緣殆而得脫。今復<a class="t" id="t0058b20"></a>往者或能失命。我等已請佛三月辦衣食湯<a class="t" id="t0058b21"></a>藥。我等若不以布施者。眾僧失布施。我等失<a class="t" id="t0058b22"></a>福德。我等先欲施物。今布施何苦。我等常<a class="t" id="t0058b23"></a>令施法不絕。僧福田中恒作福德。僧得施<a class="t" id="t0058b24"></a>物。我等得福。即出前許布施物。多持衣襆。<a class="t" id="t0058b25"></a>到祇陀林中打揵槌。諸比丘言。何以打耶。<a class="t" id="t0058b26"></a><span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將答言。諸大德集。我以此衣布施眾僧諸<a class="t" id="t0058b27"></a>比丘言。佛不聽我等未自恣夏月內分安居<a class="t" id="t0058b28"></a>衣。諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將言。我等官人屬他不得自在。先<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="t0058b29"></a>
因緣殆而得脫。今往不知云何。或能失命。眾<a class="t" id="t0058c01"></a>僧集聚當受是衣物。諸比丘不知云何。是事<a class="t" id="t0058c02"></a>白佛。佛知故問阿難。自恣有幾日在。阿難<a class="t" id="t0058c03"></a>答言。世尊。有十日在。佛語阿難。雖十日未<a class="t" id="t0058c04"></a>至自恣。恐失布施衣應受。佛及僧集坐一處<a class="t" id="t0058c05"></a>諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將分諸衣與眾僧已。在佛前坐聽說法<a class="t" id="t0058c06"></a>故。佛見坐已。說種種法示教利喜。示教利<a class="t" id="t0058c07"></a>喜已默然。是諸<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將聞佛說法已。頭面禮足<a class="t" id="t0058c08"></a>右遶而去。去不久。佛以先因緣及是事故。集<a class="t" id="t0058c09"></a>比丘僧。佛以種種因緣。讚戒讚持戒。讚戒讚<a class="t" id="t0058c10"></a>持戒已。語諸比丘。以十利故與比丘結戒。<a class="t" id="t0058c11"></a>從今是戒應如是說。若比丘十日未至自恣。<a class="t" id="t0058c12"></a>有急施衣應受。比丘須是衣者。當自手取。乃<a class="t" id="t0058c13"></a>至衣時畜。過是畜者。尼薩耆波夜提。十日未<a class="t" id="t0058c14"></a>至自恣者。若知自恣有十日在急施衣者。若<a class="t" id="t0058c15"></a>王施若夫人施若王子施。若大臣大官<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>將<a class="t" id="t0058c16"></a>內官。若女欲嫁時。若病人。若欲殺賊時。如<a class="t" id="t0058c17"></a>是等人施衣。若知十日未至自恣應受。衣時<a class="t" id="t0058c18"></a>者。若有住處。不受迦絺那衣夏末一月。若<a class="t" id="t0058c19"></a>受迦絺那衣住處夏末一月及冬四月。尼薩<a class="t" id="t0058c20"></a>耆波夜提者。是衣應捨。波夜提罪應悔過。是<a class="t" id="t0058c21"></a>中犯者。若是處不受迦絺那衣。諸比丘。夏末<a class="t" id="t0058c22"></a>月末後日。是衣應捨。若作淨若受持。若不捨<a class="t" id="t0058c23"></a>不作淨不受持。至冬初月初日地了時。尼薩<a class="t" id="t0058c24"></a>耆波夜提。若是住處受迦絺那衣。是諸比丘<a class="t" id="t0058c25"></a>冬末後月末後日。是衣應捨應作淨若受持<a class="t" id="t0058c26"></a>若不捨不作淨不受持。至春初月初日地了<a class="t" id="t0058c27"></a>時。尼薩耆波夜提。<span class="rule-number">二十七事竟</span></p>
<a class="t" id="t0058c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>