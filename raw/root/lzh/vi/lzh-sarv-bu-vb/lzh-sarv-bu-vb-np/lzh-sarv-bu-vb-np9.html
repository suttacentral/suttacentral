<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np9">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 9</span>
<span class="mirror-right">尼薩耆波夜提之九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0046a26"></a>
佛在舍衛國。爾時跋難陀釋子。有二非親里<a class="t" id="t0046a27"></a>居士居士婦。為跋難陀。釋子辦衣直。作是<a class="t" id="t0046a28"></a>念言。我以是衣直。各各買如是如是衣。與跋<a class="t" id="t0046a29"></a>難陀釋子。跋難陀釋子聞已。便往居士居士<a class="t" id="t0046b01"></a>婦所言。汝等實為我故辦衣直。作是念言。我<a class="t" id="t0046b02"></a>等以是衣直。各各買如是衣。與跋難陀釋子<a class="t" id="t0046b03"></a>不。答言實爾。云何作衣。居士答言。作如是<a class="t" id="t0046b04"></a>衣。跋難陀釋子言善。我等比丘出家人。少衣<a class="t" id="t0046b05"></a>服乞求難得。汝等不能常有布施因緣。汝今<a class="t" id="t0046b06"></a>以有好心。為我作如是如是衣。若不能各作<a class="t" id="t0046b07"></a>者。二人共作一衣與我。答言爾。諸居士居<a class="t" id="t0046b08"></a>士婦。隨所辦衣直。更出再三倍作衣。與跋難<a class="t" id="t0046b09"></a>陀釋子。後起悔心呵責。沙門釋子難滿難<a class="t" id="t0046b10"></a>養無有厭足。我等衰惱失利。云何布施供養<a class="t" id="t0046b11"></a>是人。是中有比丘。少欲知足行頭陀。聞是事<a class="t" id="t0046b12"></a>心不喜。諸比丘以是事白佛。佛以是事集比<a class="t" id="t0046b13"></a>丘僧。知而故問跋難陀。汝實作是事不。答<a class="t" id="t0046b14"></a>言。實作世尊。佛以是事種種因緣呵責。云何<a class="t" id="t0046b15"></a>名比丘。非親里人作同意索。種種因緣呵已。<a class="t" id="t0046b16"></a>語諸比丘。以十利故與諸比丘結戒。從今是<a class="t" id="t0046b17"></a>戒應如是說。若比丘二非親里居士居士婦。<a class="t" id="t0046b18"></a>各辦衣直。作是念言。我以是衣直。各買如<a class="t" id="t0046b19"></a>是衣與某甲比丘。是中比丘。先不請。便往<a class="t" id="t0046b20"></a>居士居士婦所。作同意言。汝等各辦衣直。合<a class="t" id="t0046b21"></a>作一衣與我。為好故。若得衣者。尼薩耆波<a class="t" id="t0046b22"></a>逸提。為比丘者。為跋難陀釋子故。衣直為辦<a class="t" id="t0046b23"></a>先不請。如上說。是中犯者。有三種。價色量。<a class="t" id="t0046b24"></a>價者。若比丘語居士言。與我好衣。二人共作<a class="t" id="t0046b25"></a>一衣。若得者。尼薩耆波逸提。若說與我好<a class="t" id="t0046b26"></a>衣。若言二共合。若言二作一衣。若不得衣。<a class="t" id="t0046b27"></a>突吉羅。乃至與我二三百錢價衣者。尼薩耆<a class="t" id="t0046b28"></a>波逸提。若不得衣突吉羅。是名價。色者。比<a class="t" id="t0046b29"></a>丘語居士言。與我青衣若黃赤白黑衣白麻<a class="t" id="t0046c01"></a>衣赤麻衣翅夷羅衣芻麻衣欽婆羅衣劫貝<a class="t" id="t0046c02"></a>衣。若得者。尼薩耆波逸提。若言與我好衣。<a class="t" id="t0046c03"></a>若言二共合。若言作一衣。若不得衣。突吉<a class="t" id="t0046c04"></a>羅。是名色。量者。比丘語居士言。與我四肘<a class="t" id="t0046c05"></a>衣五肘衣乃至十八肘衣。得者。尼薩耆波<a class="t" id="t0046c06"></a>逸提。若言與我好衣。若言二共合。若言作<a class="t" id="t0046c07"></a>一衣。若不得衣。突吉羅。是名量。若索此得<a class="t" id="t0046c08"></a>彼。突吉羅。若索青衣得黃衣。突吉羅。若索<a class="t" id="t0046c09"></a>青得赤白黑。突吉羅。若索白麻衣得赤麻衣。<a class="t" id="t0046c10"></a>乃至索欽婆羅衣。得劫具衣。突吉羅。不犯<a class="t" id="t0046c11"></a>者。從親里索。若先請。若不索自與。無犯。<span class="rule-number">九事竟</span></p>
<a class="t" id="t0046c12"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>