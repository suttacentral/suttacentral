<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np10">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 10</span>
<span class="mirror-right">尼薩耆波夜提之十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0046c12"></a>
佛在舍衛國。爾時有一居士。遣使送衣直。與<a class="t" id="t0046c13"></a>跋難陀釋子。使持是物來。見跋難陀釋子共<a class="t" id="t0046c14"></a>估客子在市肆中床上坐。使到作是言。大<a class="t" id="t0046c15"></a>德。某甲居士遣我送是衣直。大德受取。時跋<a class="t" id="t0046c16"></a>難陀釋子聞已。語估客子。汝受是衣直。數取<a class="t" id="t0046c17"></a>舉置。若我得淨人。當來取去。估客子即數<a class="t" id="t0046c18"></a>取舉。爾時舍衛國。眾人共要聚集一處。若不<a class="t" id="t0046c19"></a>及者罰錢五十。是估客子應往赴集。時估客<a class="t" id="t0046c20"></a>子繫物著一處。關閉肆戶莊嚴欲去。時跋難<a class="t" id="t0046c21"></a>陀釋子將淨人來。語估客子。與我衣直來。答<a class="t" id="t0046c22"></a>言。是舍衛城。眾人有聚集事。我必應往。若<a class="t" id="t0046c23"></a>不及者罰錢五十。小待我還當與。跋難陀言。<a class="t" id="t0046c24"></a>不得爾。汝白衣在家常自求利。先與我便去。<a class="t" id="t0046c25"></a>不得小住。是估客子。開肆戶出是衣直。看數<a class="t" id="t0046c26"></a>付與還歸。聞眾人聚集已散。即罰錢五十。眾<a class="t" id="t0046c27"></a>人來責。估客子。心生愁惱。呵罵沙門釋子。<a class="t" id="t0046c28"></a>不知時不籌量。若小住者。汝事不廢。我不<a class="t" id="t0046c29"></a>被罰。我坐是沙門釋子故失是物。一人語二<a class="t" id="t0047a01"></a>人二人語三人。如是展轉。沙門釋子惡名<a class="t" id="t0047a02"></a>流布。遍舍衛城。是中有比丘。少欲知足行頭<a class="t" id="t0047a03"></a>陀。聞是事心不喜。諸比丘以是事白佛。佛以<a class="t" id="t0047a04"></a>是事集比丘僧。知而故問跋難陀釋子。汝實<a class="t" id="t0047a05"></a>作是事不。答言。實作世尊。佛以種種因緣。<a class="t" id="t0047a06"></a>呵責跋難陀釋子。汝不知時不知量。何不小<a class="t" id="t0047a07"></a>住待。汝事不廢。居士無所失。佛如是種種<a class="t" id="t0047a08"></a>呵責已。語諸比丘。以十利故與諸比丘結戒。<a class="t" id="t0047a09"></a>從今是戒應如是說。若為比丘故。若王王臣<a class="t" id="t0047a10"></a>若婆羅門居士。遣使送衣直。是使到比丘所<a class="t" id="t0047a11"></a>言。大德。若某王王臣若婆羅門居士。送是衣<a class="t" id="t0047a12"></a>直。汝當受取。比丘應言。我比丘法。不應受<a class="t" id="t0047a13"></a>衣直。若須衣時。得淨衣者。當自手受。速作<a class="t" id="t0047a14"></a>衣持。是使語比丘言。大德。有執事人。能為<a class="t" id="t0047a15"></a>比丘執事不。是比丘應示執事人。若僧園民<a class="t" id="t0047a16"></a>若優婆塞。此人能為比丘執事。是使往執事<a class="t" id="t0047a17"></a>人所言。善哉執事。汝取是衣直。作如是如<a class="t" id="t0047a18"></a>是衣。與某比丘是比丘須衣時來。汝當與<a class="t" id="t0047a19"></a>衣。是使語已還報比丘。我已語竟。大德須<a class="t" id="t0047a20"></a>衣時。便往取。當與汝衣。是比丘到執事所<a class="t" id="t0047a21"></a>索衣作。是言。我須衣。至再三反亦如是。索<a class="t" id="t0047a22"></a>得衣者善。不得者。四反五反乃至六反。往執<a class="t" id="t0047a23"></a>事前默然立。若四反五反六反默然立。得衣<a class="t" id="t0047a24"></a>者善。若不得衣。過是求得衣者。尼薩耆波<a class="t" id="t0047a25"></a>逸提。若不得衣。隨送衣直來處。若自往若<a class="t" id="t0047a26"></a>遣使語。汝所送衣直。我不得。汝自知物莫<a class="t" id="t0047a27"></a>使失。是事應爾。為比丘者。為跋難陀釋子<a class="t" id="t0047a28"></a>故。王者。若剎利種。受王職亦名王。亦名國<a class="t" id="t0047a29"></a>主。亦名水澆頂。若婆羅門若居士乃至女人。<a class="t" id="t0047b01"></a>受王職亦名王。亦名國主。亦名水澆頂。王臣<a class="t" id="t0047b02"></a>者。食官俸祿。婆羅門者。婆羅門種。居士者。<a class="t" id="t0047b03"></a>除王王臣及婆羅門。種餘在家白衣。是名居<a class="t" id="t0047b04"></a>士使者。若男女黃門。二根。衣者。白麻衣赤<a class="t" id="t0047b05"></a>麻衣翅夷羅衣芻麻衣憍奢耶衣欽婆羅衣<a class="t" id="t0047b06"></a>劫貝衣。直者。金銀車<span class="gaiji">璩<!--gaiji,璩,1[(王*巨)/木],2&#x249B2;,3-->
</span>馬瑙錢。使到已語<a class="t" id="t0047b07"></a>比丘者。是使語跋難陀釋子言。大德。是某王<a class="t" id="t0047b08"></a>王臣若婆羅門若居士。送是衣直與大德。今<a class="t" id="t0047b09"></a>當受取。比丘語使言。我比丘法。不應受衣<a class="t" id="t0047b10"></a>直。若得淨衣者。當自手受。速作衣持者。若<a class="t" id="t0047b11"></a>作僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧安陀衛。是使語執事。以<a class="t" id="t0047b12"></a>是衣直。作如是如是衣者。謂如是價如是色<a class="t" id="t0047b13"></a>如是量。我已語執事者。若自口語若遣人<a class="t" id="t0047b14"></a>語。比丘須衣時往到索衣。作是言者。至再三<a class="t" id="t0047b15"></a>反。往應言我須衣。若三反往語。得衣者善。<a class="t" id="t0047b16"></a>若不得衣。乃至六反往執事前默然立者。當<a class="t" id="t0047b17"></a>在面前立。謂巧作處。自住處。產業處。市肆<a class="t" id="t0047b18"></a>處。巧作處者。鍛作處木作處。陶作處。若執<a class="t" id="t0047b19"></a>事人在是處。比丘應在其面前默然立。自<a class="t" id="t0047b20"></a>住處者。自在其家房舍處。產業處者。耕種<a class="t" id="t0047b21"></a>處。販賣處。出息物處。算計處。市肆處者。金<a class="t" id="t0047b22"></a>肆銀肆。客作肆。銀肆珠肆。若執事人在是<a class="t" id="t0047b23"></a>處者。比丘四反五反乃至六反。默然在面<a class="t" id="t0047b24"></a>前立。不得衣者。應語衣主。若自往若遣使。<a class="t" id="t0047b25"></a>汝所送衣直。我不得用。汝自知物。是比丘<a class="t" id="t0047b26"></a>語衣主已。有餘因緣往到是處。若執事人問<a class="t" id="t0047b27"></a>比丘。汝何故來。比丘答言。我有餘事故來。<a class="t" id="t0047b28"></a>若執事言。汝持是衣直去。是比丘言。我已<a class="t" id="t0047b29"></a>語衣主。汝自往共分了。若執事言。汝但持<a class="t" id="t0047c01"></a>是衣直去。我自當往解語衣主。若比丘爾時<a class="t" id="t0047c02"></a>受衣直持去者。無犯。<span class="rule-number">十事竟</span></p>
<a class="t" id="t0047c03"></a>
<p class="endsection">
<span class="t-juanname">十誦律卷第六</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>