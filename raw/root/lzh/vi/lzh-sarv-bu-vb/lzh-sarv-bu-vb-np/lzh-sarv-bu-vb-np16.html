<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np16">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 16</span>
<span class="mirror-right">尼薩耆波夜提之十六</span> </h1>
</div>
<p>
<a class="sc" id="1"></a>
<a class="t-linehead" id="t-linehead0049c26"></a>
佛在舍衛國。爾時諸比丘。共估客遊行。憍<a class="t" id="t0049c27"></a>薩羅國向舍衛國。諸估客。滿車載羺羊毛。到<a class="t" id="t0049c28"></a>嶮道中。一估客。車軸折牛<span class="gaiji">脚<!--gaiji,腳,1[腳-谷+去],2&#x811A;,3-->
</span>傷破。是估客<a class="t" id="t0049c29"></a>語諸伴言。汝等各各。為我少多載是羊毛。勿<a class="t" id="t0050a01"></a>令都失。諸估客言。我等車各自滿重。若為<a class="t" id="t0050a02"></a>汝載者。亦當俱失。諸估客悉皆捨去。是估客<a class="t" id="t0050a03"></a>在一面立。愁憂守是車物。諸比丘隨後來。以<a class="t" id="t0050a04"></a>二因緣故。一者為塵坌身。二者不喜聞車聲。<a class="t" id="t0050a05"></a>是估客遙見諸比丘來。心喜作是念。是羊毛<a class="t" id="t0050a06"></a>必當不失。當以布施是比丘僧。作是念已語<a class="t" id="t0050a07"></a>諸比丘。共集一處。我以是羊毛布施眾僧。<a class="t" id="t0050a08"></a>僧即時集。居士布施已去。諸比丘各各作分。<a class="t" id="t0050a09"></a>有比丘肩上擔去。有比丘脊上負去。有比丘<a class="t" id="t0050a10"></a>手持去。經大聚落中過。諸前行估客。見諸比<a class="t" id="t0050a11"></a>丘持羊毛來。心生嫉<span class="gaiji">妬<!--gaiji,妒,1[女*石],2&#x59AC;,3-->
</span>。作是呵責言。汝等何<a class="t" id="t0050a12"></a>處買是毛來。欲何處販去。何處坐肆。是為得<a class="t" id="t0050a13"></a>利。為不得利。是中有比丘。少欲知足行頭<a class="t" id="t0050a14"></a>陀。聞是估客呵責心不喜。向佛廣說。佛以是<a class="t" id="t0050a15"></a>事集比丘僧。知而故問諸比丘。汝實作是事<a class="t" id="t0050a16"></a>不。答言。實作世尊。佛以種種因緣呵責。云何<a class="t" id="t0050a17"></a>名比丘。自擔羊毛過三由延。佛如是種種因<a class="t" id="t0050a18"></a>緣呵已。語諸比丘。以十利故與比丘結戒。<a class="t" id="t0050a19"></a>從今是戒應如是說。若比丘行道中得施羊<a class="t" id="t0050a20"></a>毛。比丘須者自取持去。乃至三由延。若無人<a class="t" id="t0050a21"></a>代過是擔者。尼薩耆波夜提。若二比丘得羊<a class="t" id="t0050a22"></a>毛持去。得至六由延。若三比丘得至九由延。<a class="t" id="t0050a23"></a>若四比丘得至十二由延。若五比丘得至十<a class="t" id="t0050a24"></a>五由延。如是隨人多少。一人得至三由延。尼<a class="t" id="t0050a25"></a>薩耆波夜提者。是羊毛應捨。波夜提罪應悔<a class="t" id="t0050a26"></a>過。是中犯者。若比丘自持羺羊毛去。過三由<a class="t" id="t0050a27"></a>延。尼薩耆波夜提。若令比丘比丘尼式叉摩<a class="t" id="t0050a28"></a>尼沙彌沙彌尼持去。過三由延。突吉羅。若比<a class="t" id="t0050a29"></a>丘持羺羊毛。著耳上去。若著耳中。若著咽<a class="t" id="t0050b01"></a>下。若作氈。若著針線囊中持去。不犯。<span class="rule-number">十六事竟</span></p>
<a class="t" id="t0050b02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>