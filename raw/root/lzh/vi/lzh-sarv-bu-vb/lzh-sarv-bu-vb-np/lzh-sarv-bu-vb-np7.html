<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-bu-vb-np7">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 7</span>
<span class="mirror-right">尼薩耆波夜提之七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0045a24"></a>
爾時六群比丘聞。佛以是因緣。聽比丘從非<a class="t" id="t0045a25"></a>親里居士乞。聞已語波羅比丘言。汝等少知<a class="t" id="t0045a26"></a>少識故無衣。我等多知多識亦少衣。我今為<a class="t" id="t0045a27"></a>汝故乞。若汝三衣滿足者。餘殘衣盡用與我。<a class="t" id="t0045a28"></a>波羅比丘言。如是。時六群比丘。即入舍衛<a class="t" id="t0045a29"></a>城到富貴人舍。讚歎波羅比丘善好。是佛親<a class="t" id="t0045b01"></a>里。嶮道中遇賊奪衣。汝等當與。即時信者<a class="t" id="t0045b02"></a>與種種衣。若<span class="gaiji">［疊＊毛］<!--gaiji,,1[疊*毛],2&#x3CB2;,3-->
</span>俱執欽婆羅。如是展轉從一<a class="t" id="t0045b03"></a>家至一家。多得衣服。裹著肩上持還。六群<a class="t" id="t0045b04"></a>比丘自取好者。持不好者與波羅比丘。是中<a class="t" id="t0045b05"></a>有比丘。少欲知足行頭陀。聞是事心不喜。種<a class="t" id="t0045b06"></a>種因緣呵責六群比丘。云何名比丘。故奪波<a class="t" id="t0045b07"></a>羅比丘衣。諸比丘種種因緣呵責已。向佛<a class="t" id="t0045b08"></a>廣說。佛以是事集比丘僧。知而故問六群比<a class="t" id="t0045b09"></a>丘。汝實作是事不。答言。實作世尊。佛以種<a class="t" id="t0045b10"></a>種因緣呵責六群比丘。云何名比丘。故奪波<a class="t" id="t0045b11"></a>羅比丘衣。種種因緣呵已語諸比丘。以十利<a class="t" id="t0045b12"></a>故與諸比丘結戒。從今是戒應如是說。若比<a class="t" id="t0045b13"></a>丘奪衣失衣燒衣<span class="gaiji">漂<!--gaiji,漂,1[漂*寸],2&#x3D71;,3-->
</span>衣時。從非親里居士居<a class="t" id="t0045b14"></a>士婦乞。自恣多與衣。是比丘應取上下衣。若<a class="t" id="t0045b15"></a>過是取者。尼薩耆波逸提。上下衣者。有二<a class="t" id="t0045b16"></a>種。有白衣上下衣。有比丘上下衣。白衣上<a class="t" id="t0045b17"></a>下衣者。一上衣一下衣。比丘上下衣者。所用<a class="t" id="t0045b18"></a>三衣。若得白衣上下衣。若少應更乞。若多<a class="t" id="t0045b19"></a>應還主。若得比丘上下衣。若少不應更乞。若<a class="t" id="t0045b20"></a>多不應還主。是中犯者。若比丘三衣具足<a class="t" id="t0045b21"></a>不應乞。若乞得者。尼薩耆波逸提。若乞不<a class="t" id="t0045b22"></a>得。突吉羅。若比丘失一衣。是比丘僧伽梨。<a class="t" id="t0045b23"></a>可擿作衣者。擿作不應乞。若乞得者。尼薩<a class="t" id="t0045b24"></a>耆波逸提。若乞不得。突吉羅。若比丘失二<a class="t" id="t0045b25"></a>衣。是僧伽梨可擿作衣者。應乞一衣。不應乞<a class="t" id="t0045b26"></a>二衣。若乞得二衣者。尼薩耆波逸提。若乞不<a class="t" id="t0045b27"></a>得。突吉羅。若比丘失三衣。應從五眾所暫借<a class="t" id="t0045b28"></a>衣著入聚落乞衣。若無是事。是中若有四方<a class="t" id="t0045b29"></a>僧物。若氈若拘執若褥若班縍若枕。擿作衣<a class="t" id="t0045c01"></a>著。著是衣已。而乞衣。若乞得衣者。應著新<a class="t" id="t0045c02"></a>衣當浣先衣綟曬打治還成著本處。若此寺<a class="t" id="t0045c03"></a>空無人住者。應隨著近有僧住處。若先寺還<a class="t" id="t0045c04"></a>有人住。應取是物還著本處。<span class="rule-number">七事竟</span></p>
<a class="t" id="t0045c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>