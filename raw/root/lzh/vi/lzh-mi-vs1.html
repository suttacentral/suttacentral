<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mi-vs1">
<article>
<div class="mirror hgroup">
<p class="division">
<span class="mirror-left latin">Mahīśāsaka Vinaya</span>
<span class="mirror-right">五分律（彌沙塞）</span> </p>
<h1 class="mirror-row">
<span class="mirror-left latin">Regulations</span>
<span class="mirror-right">調伏法</span> </h1>
</div>
<a class="t" id="t0182a05"></a>
<p class="suttainfo">
<span class="t-headname">五分律第五分之七調伏法</span></p>
<a class="t" id="t0182a06"></a>
<p>
<a class="sc" id="1"></a>
<a class="t-linehead" id="t-linehead0182a06"></a>
爾時長老優波離問佛。世尊。須提那迦蘭陀
<a class="t" id="t0182a07"></a>
子。是犯波羅夷不。佛言。初作皆不犯。又問。
<a class="t" id="t0182a08"></a>
阿練若處比丘是犯不。佛言犯。有一比丘狂
<a class="t" id="t0182a09"></a>
病行婬狂差。生疑問佛。佛言。狂者皆不犯。散
<a class="t" id="t0182a10"></a>
亂心病壞心亦如是。孫陀羅難陀跋耆子。不
<a class="t" id="t0182a11"></a>
捨戒行婬法。後疑問佛。佛言犯。有一比丘共
<a class="t" id="t0182a12"></a>
二根女人行婬。有一比丘共二道合女人行
<a class="t" id="t0182a13"></a>
婬。有一比丘共黃門行婬。有一比丘共男子
<a class="t" id="t0182a14"></a>
行婬。有一比丘共小兒行婬。後皆生疑問佛。
<a class="t" id="t0182a15"></a>
佛言。皆犯。有一比丘共小女行婬。女即死。
<a class="t" id="t0182a16"></a>
疑犯二波羅夷問佛。佛言。婬犯波羅夷。女死
<a class="t" id="t0182a17"></a>
犯偷羅遮。有一比丘作木女像行婬。後疑
<a class="t" id="t0182a18"></a>
問佛。佛言。出不淨僧伽婆尸沙。不出偷羅遮。
<a class="t" id="t0182a19"></a>
泥畫女像亦如是。有一比丘共象行婬。後疑
<a class="t" id="t0182a20"></a>
問佛。佛言犯。一切畜生亦如是。</p>
<a class="t" id="t0182a21"></a>
<p>
<a class="sc" id="2"></a>
<a class="t-linehead" id="t-linehead0182a21"></a>
時王舍城有一愚信優婆夷。作是見以婬欲
<a class="t" id="t0182a22"></a>
施是第一施。便請諸比丘施之。諸比丘言。姊
<a class="t" id="t0182a23"></a>
妹不應爾。是佛所制。女人復言。臥行是犯。立
<a class="t" id="t0182a24"></a>
行不名犯。比丘即從其語。後疑問佛。佛言犯。
<a class="t" id="t0182a25"></a>
坐行婬女背。女動比丘不動亦如是。時舍衛
<a class="t" id="t0182a26"></a>
城有愚信優婆夷名善輕。作是見。以婬欲法
<a class="t" id="t0182a27"></a>
施是第一施。便請諸比丘施之。諸比丘言。姊
<a class="t" id="t0182a28"></a>
妹不應爾。是佛所制。女人復言。三處是犯。岐
<a class="t" id="t0182a29"></a>
股臍中一切諸處不名犯。比丘即從其語。後
<a class="t" id="t0182b01"></a>
疑問佛。佛言。出不淨皆僧伽婆尸沙。不出皆
<a class="t" id="t0182b02"></a>
偷羅遮。時阿練若處有比丘露地熟眠。有女
<a class="t" id="t0182b03"></a>
人見於上行婬。比丘覺見不淨污身。復見女
<a class="t" id="t0182b04"></a>
人從其間去。生疑問佛。佛問汝受樂不。答言
<a class="t" id="t0182b05"></a>
不受。佛言不犯。露地熟眠突吉羅。開房戶眠
<a class="t" id="t0182b06"></a>
亦如是。復有比丘露地熟眠。女人於上行
<a class="t" id="t0182b07"></a>
婬。比丘覺出時受樂。生疑問佛。佛言犯。毘舍
<a class="t" id="t0182b08"></a>
離有一阿羅漢比丘。得風病舉體強直。看病
<a class="t" id="t0182b09"></a>
人舉著露地入聚落為乞食。有女人來於上
<a class="t" id="t0182b10"></a>
行婬。行婬已比丘男根強直如故。諸女人言。
<a class="t" id="t0182b11"></a>
此是雄士。即以香塗華鬘結頭作禮而去。看
<a class="t" id="t0182b12"></a>
病人還見不淨污其身體。作是念。此比丘不
<a class="t" id="t0182b13"></a>
修梵行破於淨戒。我當住其布薩。又念。世尊
<a class="t" id="t0182b14"></a>
不聽住病比丘布薩。當待其差。彼病差已。便
<a class="t" id="t0182b15"></a>
住其布薩。語言。汝先病時破戒。答言。我爾
<a class="t" id="t0182b16"></a>
時病。身體強直不能自攝。非為破戒。諸比丘
<a class="t" id="t0182b17"></a>
以是白佛。佛言。是比丘已得阿羅漢。風病
<a class="t" id="t0182b18"></a>
強直不能自攝。不受樂故不犯。看病比丘置
<a class="t" id="t0182b19"></a>
露地而去。犯突吉羅。</p>
<a class="t" id="t0182b20"></a>
<p>
<a class="sc" id="3"></a>
<a class="t-linehead" id="t-linehead0182b20"></a>
時有比丘以男根刺比丘口中。後俱生疑問
<a class="t" id="t0182b21"></a>
佛。佛言。若刺者戲偷羅遮。受者非戲波羅夷。
<a class="t" id="t0182b22"></a>
若受者戲偷羅遮。刺者非戲波羅夷。若俱戲
<a class="t" id="t0182b23"></a>
俱偷羅遮。若俱非戲俱波羅夷。時諸比丘共
<a class="t" id="t0182b24"></a>
白衣浴室中浴。白衣取其形相語諸女人。又
<a class="t" id="t0182b25"></a>
身相觸生染著心。遂致反俗作外道者。諸
<a class="t" id="t0182b26"></a>
比丘以是白佛。佛言。不應爾。若共白衣浴
<a class="t" id="t0182b27"></a>
室中浴偷羅遮。有一摩訶羅比丘。夢中與本
<a class="t" id="t0182b28"></a>
二行婬。覺已出房高聲大喚。我非沙門非釋
<a class="t" id="t0182b29"></a>
種子。諸比丘問其故。答言。我與本二行婬。又
<a class="t" id="t0182c01"></a>
問。汝本二今在何許。答言。在我本生聚落。又
<a class="t" id="t0182c02"></a>
問。彼來耶汝往耶。答言。彼不來我不往。又
<a class="t" id="t0182c03"></a>
問。云何得共行婬。答言。夢中行婬。諸比丘以
<a class="t" id="t0182c04"></a>
是白佛。佛言不犯。不繫念在前眠得突吉羅
<a class="t" id="t0182c05"></a>
罪。有一比丘立小便。狗來銜其男根。生疑問
<a class="t" id="t0182c06"></a>
佛。佛言不犯。立小便得突吉羅罪。比丘住處
<a class="t" id="t0182c07"></a>
不應畜如是畜生。犯者突吉羅。有一比丘男
<a class="t" id="t0182c08"></a>
根長。以欲心自刺大便道中。生疑問佛。佛言
<a class="t" id="t0182c09"></a>
犯。有一比丘身體弱。以男根自刺口中亦如
<a class="t" id="t0182c10"></a>
是。有一比丘坐禪。魔女來至其前。比丘見生
<a class="t" id="t0182c11"></a>
染著心。不覺起捉彼女。女便走比丘亦走逐
<a class="t" id="t0182c12"></a>
之。彼女至一死馬中沒。比丘便於馬上行婬。
<a class="t" id="t0182c13"></a>
即生悔心語諸比丘。諸比丘以是白佛。佛言。
<a class="t" id="t0182c14"></a>
聽僧與彼比丘作波羅夷白四羯磨。彼比丘應
<a class="t" id="t0182c15"></a>
至僧中脫革屣偏袒右肩禮僧足<span class="gaiji">胡<!--gaiji,胡,1[跍*月],2&#x4812;,3-->
跪<!--gaiji,跪,1跪,2&#x8DEA;,3-->
</span>合掌
<a class="t" id="t0182c16"></a>
作如是白。我某甲比丘犯婬即生悔不覆藏。
<a class="t" id="t0182c17"></a>
今從僧乞波羅夷羯磨。願僧與我波羅夷羯
<a class="t" id="t0182c18"></a>
磨。如是三乞。應一知法比丘唱言。大德僧聽。
<a class="t" id="t0182c19"></a>
此某甲比丘犯婬即生悔不覆藏。從僧乞波羅
<a class="t" id="t0182c20"></a>
夷羯磨。僧今與作波羅夷羯磨。若僧時到僧
<a class="t" id="t0182c21"></a>
忍聽。白如是。大德僧聽。此某甲比丘犯婬。乃
<a class="t" id="t0182c22"></a>
至僧今與作波羅夷羯磨。誰諸長老忍默然
<a class="t" id="t0182c23"></a>
不忍者說。如是第二第三說。僧與某甲比丘
<a class="t" id="t0182c24"></a>
作波羅夷羯磨竟。僧忍默然故。是事如是持。
<a class="t" id="t0182c25"></a>
佛言。彼比丘盡壽不得授大比丘食而自從
<a class="t" id="t0182c26"></a>
淨人受。若布薩自恣作諸羯磨時。若來者善。
<a class="t" id="t0182c27"></a>
若不來彼此無犯。有比丘共天女龍女阿修
<a class="t" id="t0182c28"></a>
羅女行婬。生疑問佛。佛言皆犯。有一比丘
<a class="t" id="t0182c29"></a>
至他作食處取一<span class="gaiji">鉢<!--gaiji,缽,1[金*本],2&#x9262;,3-->
</span>羹。生疑問佛。佛言。汝
<a class="t" id="t0183a01"></a>
以何心取。答言。以盜心。佛言。若直五錢犯波
<a class="t" id="t0183a02"></a>
羅夷。若減五錢偷羅遮。入他園中盜心取一
<a class="t" id="t0183a03"></a>
果菜亦如是。有一比丘為賊所剝諍得衣物。
<a class="t" id="t0183a04"></a>
生疑問佛。佛言不犯。復有比丘為賊所剝。已
<a class="t" id="t0183a05"></a>
入賊手或已持去。後追奪得。生疑問佛。佛言。
<a class="t" id="t0183a06"></a>
汝心捨衣未。答言未捨。佛言。未捨不犯。已
<a class="t" id="t0183a07"></a>
捨便犯。有阿練若處比丘。見野<span class="gaiji">猪<!--gaiji,豬,1[狂-王+者],2&#x732A;,3-->
</span>被箭走來。
<a class="t" id="t0183a08"></a>
共相語言。當莫導見。獵師尋至問比丘。見
<a class="t" id="t0183a09"></a>
我所射<span class="gaiji">猪<!--gaiji,豬,1[狂-王+者],2&#x732A;,3-->
</span>不。答言。何處有<span class="gaiji">猪<!--gaiji,豬,1[狂-王+者],2&#x732A;,3-->
</span>。是誰<span class="gaiji">猪<!--gaiji,豬,1[狂-王+者],2&#x732A;,3-->
</span>無有
<a class="t" id="t0183a10"></a>
<span class="gaiji">猪<!--gaiji,豬,1[狂-王+者],2&#x732A;,3-->
</span>。後作是念。我言無<span class="gaiji">猪<!--gaiji,豬,1[狂-王+者],2&#x732A;,3-->
</span>將無得藏<span class="gaiji">猪<!--gaiji,豬,1[狂-王+者],2&#x732A;,3-->
</span>罪。生疑
<a class="t" id="t0183a11"></a>
問佛。佛言不犯。若有如是因緣作餘語破其
<a class="t" id="t0183a12"></a>
問皆無罪。有阿練若處比丘。見獵師得生鹿
<a class="t" id="t0183a13"></a>
繫已捨去。比丘以憐愍心解放。生疑問佛。佛
<a class="t" id="t0183a14"></a>
言不犯。然不應於他物方便放之。犯者突吉
<a class="t" id="t0183a15"></a>
羅。憐愍心放他一切眾生亦如是。有比丘見
<a class="t" id="t0183a16"></a>
拘樓荼銜肉飛戲逐令放。生疑問佛。佛言不
<a class="t" id="t0183a17"></a>
犯。然不應於無益處方便令彼失。犯者突吉
<a class="t" id="t0183a18"></a>
羅。有一比丘見他牛隨路行盜心驅即悔而
<a class="t" id="t0183a19"></a>
捨。生疑問佛。佛言不犯。得偷羅遮罪。有比丘
<a class="t" id="t0183a20"></a>
見水<span class="gaiji">漂<!--gaiji,漂,1[漂*寸],2&#x3D71;,3-->
</span>物盜心接得。生疑問佛。佛言。若直
<a class="t" id="t0183a21"></a>
五錢波羅夷。有比丘去祇洹不遠。見他耕田
<a class="t" id="t0183a22"></a>
語言。此是僧田汝勿耕之。耕者念言。諸比
<a class="t" id="t0183a23"></a>
丘有勢力。若訟我或致失物。便止不耕。比
<a class="t" id="t0183a24"></a>
丘還祇洹問諸比丘。此是誰田。諸比丘言。
<a class="t" id="t0183a25"></a>
是某居士田。便生疑問佛。佛言不犯。若於無
<a class="t" id="t0183a26"></a>
益處作方便欲令失。皆突吉羅。時十七群童
<a class="t" id="t0183a27"></a>
子為賊所抄。父母啼哭懊惱。畢陵伽婆蹉乞
<a class="t" id="t0183a28"></a>
食見之。問其意故。具以事答。畢陵伽婆蹉即
<a class="t" id="t0183a29"></a>
入定觀見。賊將著阿夷羅河洲上。便以神足
<a class="t" id="t0183b01"></a>
取還。各著其家閣上語其父母言。勿復啼哭。
<a class="t" id="t0183b02"></a>
汝兒今皆還家重閣上戲。後疑問佛。佛言不
<a class="t" id="t0183b03"></a>
犯。得突吉羅罪。有比丘為利養故。自長己
<a class="t" id="t0183b04"></a>
年大於他人。後疑問佛。佛言不犯。故妄語得
<a class="t" id="t0183b05"></a>
波逸提罪。有一住處比丘與白衣共井。白
<a class="t" id="t0183b06"></a>
衣以盜心偏多取水。比丘亦以盜心作是念。
<a class="t" id="t0183b07"></a>
我今何為獨不多取未取。生疑問佛。佛言。若
<a class="t" id="t0183b08"></a>
長取他水直五錢波羅夷。有比丘於彼處盜
<a class="t" id="t0183b09"></a>
他衣直五錢。來此賣不直五錢謂不犯波羅
<a class="t" id="t0183b10"></a>
夷。生疑問佛。佛言。本處直五錢波羅夷。若於
<a class="t" id="t0183b11"></a>
彼處不直五錢。來此賣直五錢。偷羅遮。有
<a class="t" id="t0183b12"></a>
比丘盜他佛經謂是佛語無犯。後疑問佛。佛
<a class="t" id="t0183b13"></a>
言。計紙筆書功直五錢犯。</p>
<a class="t" id="t0183b14"></a>
<p>
<a class="sc" id="4"></a>
<a class="t-linehead" id="t-linehead0183b14"></a>
爾時拘舍彌有一長者。見法得果常供給諸
<a class="t" id="t0183b15"></a>
比丘。長者及姊各有一子。二人常共供養
<a class="t" id="t0183b16"></a>
長老阿酬比丘。長者臨欲終時。示阿酬比丘
<a class="t" id="t0183b17"></a>
寶藏處所。語言。我命終後。彼二子中若信樂
<a class="t" id="t0183b18"></a>
佛法。於諸比丘常無所愛者可示此藏。言
<a class="t" id="t0183b19"></a>
已氣絕。阿酬比丘後察二子。其子背正而姊
<a class="t" id="t0183b20"></a>
子信樂。便語姊子令得寶藏。其子聞之。即
<a class="t" id="t0183b21"></a>
往阿難所問言。父之遺財應屬誰耶。答言。應
<a class="t" id="t0183b22"></a>
屬子。便語阿難言。我父寶藏阿酬比丘與我
<a class="t" id="t0183b23"></a>
姑子。阿難即往語阿酬言。汝非沙門非釋種
<a class="t" id="t0183b24"></a>
子。阿酬答言。我是沙門是釋種子。自可依諸
<a class="t" id="t0183b25"></a>
經律共判此事。阿難言。此事居然何須經律。
<a class="t" id="t0183b26"></a>
時諸長老比丘。皆是阿酬而佐助之。阿難阿
<a class="t" id="t0183b27"></a>
酬二眾於是各別。不復和合六年之中共安
<a class="t" id="t0183b28"></a>
居住處皆不布薩自恣。聲聞遐邇徹于梵天。
<a class="t" id="t0183b29"></a>
時羅<span class="gaiji">睺<!--gaiji,,1[目*侯],2&#x777A;,3-->
</span>羅遊迦維羅衛城。諸釋種女皆共出
<a class="t" id="t0183c01"></a>
迎。具說此事。如何世尊泥洹未久。眾僧便不
<a class="t" id="t0183c02"></a>
和合乃經六年。我等欲和合之不知方便。羅
<a class="t" id="t0183c03"></a>
<span class="gaiji">睺<!--gaiji,,1[目*侯],2&#x777A;,3-->
</span>羅言。我當教汝令彼和合。阿難尋來。諸
<a class="t" id="t0183c04"></a>
有嬰兒皆抱迎之。以兒著地。兒必當啼。阿難
<a class="t" id="t0183c05"></a>
必問。何不抱取。汝當答言。若長老與阿酬和
<a class="t" id="t0183c06"></a>
合。我等然後乃當取兒。以此方便可令和合。
<a class="t" id="t0183c07"></a>
阿難須臾便至。五百釋女抱兒出迎。皆著阿
<a class="t" id="t0183c08"></a>
難前地兒即大啼。阿難果言。何不抱取。同聲
<a class="t" id="t0183c09"></a>
答言。若長老與阿酬和合。我等乃當還取此
<a class="t" id="t0183c10"></a>
兒。阿難感其此意。又愍嬰孩語言。姊妹取兒。
<a class="t" id="t0183c11"></a>
我當與彼和合。便還集僧。優波離問阿難。比
<a class="t" id="t0183c12"></a>
丘不與取。有幾種。非沙門非釋種子。答言。有
<a class="t" id="t0183c13"></a>
三種。自取。教人取。遣人取。又問阿酬。汝自
<a class="t" id="t0183c14"></a>
取教人取遣人取不。答言不。又問阿難。阿酬
<a class="t" id="t0183c15"></a>
比丘有何過。阿難言。阿酬無愆是我之過。於
<a class="t" id="t0183c16"></a>
是阿難僧中遍唱。是我之過阿酬無愆。便向
<a class="t" id="t0183c17"></a>
阿酬懺悔和合。有一比丘本是偷兒。語諸比
<a class="t" id="t0183c18"></a>
丘。可共至彼聚落取物。諸比丘便從其語先
<a class="t" id="t0183c19"></a>
往取之。彼比丘於後生疑問佛。我如是教人
<a class="t" id="t0183c20"></a>
盜犯波羅夷不。佛言不犯。得偷羅遮罪。有比
<a class="t" id="t0183c21"></a>
丘取他覆塚衣塚上幡塚間衣神廟中物他所
<a class="t" id="t0183c22"></a>
護者。生覆問佛。佛言。他心未捨取。直五錢
<a class="t" id="t0183c23"></a>
皆波羅夷。廟中物雖無主。而是官所護者亦
<a class="t" id="t0183c24"></a>
如是。有比丘瞋他故。或燒其家。或燒其田穀
<a class="t" id="t0183c25"></a>
財貨。生疑問佛。佛言不犯。得偷羅遮罪。瞋
<a class="t" id="t0183c26"></a>
故破壞他物亦如是。有比丘於鼠穴中得千
<a class="t" id="t0183c27"></a>
兩金囊盜心取。生疑問佛。佛言。屬鼠物不犯。
<a class="t" id="t0183c28"></a>
得偷羅遮罪。若盜心奪鳥獸物亦如是。有比
<a class="t" id="t0183c29"></a>
丘於食上輒食他分。他問誰食我分。答言。我
<a class="t" id="t0184a01"></a>
食彼瞋。生疑問佛。佛言。非盜心不犯。不應輒
<a class="t" id="t0184a02"></a>
作同意食他分。犯者突吉羅。有比丘蒲博賭
<a class="t" id="t0184a03"></a>
取人物。生疑問佛。佛言不犯。得突吉羅罪。有
<a class="t" id="t0184a04"></a>
二比丘同意更相著衣。後相瞋謗以為偷。生
<a class="t" id="t0184a05"></a>
疑問佛。佛言不犯。不應輒同意著他衣。犯者
<a class="t" id="t0184a06"></a>
突吉羅。</p>
<a class="t" id="t0184a07"></a>
<p>
<a class="sc" id="5"></a>
<a class="t-linehead" id="t-linehead0184a07"></a>
時跋難陀與估客共道行到關稅處。估客從
<a class="t" id="t0184a08"></a>
跋難陀借囊。密以大價珠著囊中還之。跋難
<a class="t" id="t0184a09"></a>
陀不覺。出關已索囊中珠。跋難陀言。我不取
<a class="t" id="t0184a10"></a>
汝珠。估客言。汝實不取我向借汝囊以珠著
<a class="t" id="t0184a11"></a>
中耳。即還其珠。生疑問佛。佛言不犯。若欲
<a class="t" id="t0184a12"></a>
出關。人從借物。還已應抖擻看。犯者突吉
<a class="t" id="t0184a13"></a>
羅。</p>
<a class="t" id="t0184a14"></a>
<p>
<a class="sc" id="6"></a>
<a class="t-linehead" id="t-linehead0184a14"></a>
時旃荼修摩那比丘尼弟子。至師檀越家詐
<a class="t" id="t0184a15"></a>
云。師病索三種藥粥。得已於外自食。其家婦
<a class="t" id="t0184a16"></a>
女後往問訊言。阿姨病差不。答言。我都不病。
<a class="t" id="t0184a17"></a>
何以問我。便以具說。師語弟子。汝偷我粥答
<a class="t" id="t0184a18"></a>
言。我實不偷。於和尚作同意取耳。生疑問
<a class="t" id="t0184a19"></a>
佛。佛言。不以盜心不犯。得故妄語波逸提罪。
<a class="t" id="t0184a20"></a>
有比丘見主人田無水。決屬他水澆之。生疑
<a class="t" id="t0184a21"></a>
問佛。佛言。若直五錢犯。有高處比丘擲他衣
<a class="t" id="t0184a22"></a>
與下處比丘。俱生疑問佛。佛言。若盜心擲
<a class="t" id="t0184a23"></a>
波羅夷。無盜心取偷羅遮。若無盜心擲偷羅
<a class="t" id="t0184a24"></a>
遮。盜心取波羅夷。俱盜心俱波羅夷。俱無
<a class="t" id="t0184a25"></a>
盜心俱偷羅遮。有比丘盜心貿僧好物。生疑
<a class="t" id="t0184a26"></a>
問佛。佛言。貿直五錢犯。時有比丘以石擲蛇。
<a class="t" id="t0184a27"></a>
誤著人死。生疑問佛。佛言。汝以何心。答言。
<a class="t" id="t0184a28"></a>
欲擲殺蛇。佛言。人死無犯。擲蛇犯突吉羅。有
<a class="t" id="t0184a29"></a>
比丘殺獼猴以似人。生疑問佛。佛言。奪畜
<a class="t" id="t0184b01"></a>
生命犯波逸提。有一婦人夫行不在。傍通有
<a class="t" id="t0184b02"></a>
娠。從常供養比丘乞墮胎藥。與之兒死母不
<a class="t" id="t0184b03"></a>
死。生疑問佛。佛言犯。若欲墮胎。母死兒不死
<a class="t" id="t0184b04"></a>
犯偷羅遮。若俱死犯波羅夷。若俱不死犯偷
<a class="t" id="t0184b05"></a>
羅遮。按腹墮胎亦如是。有諸比丘不樂修梵
<a class="t" id="t0184b06"></a>
行。而不罷道還就下賤。於高處自墜取死。
<a class="t" id="t0184b07"></a>
墮下人上下人死已不死。生疑問佛。佛言。汝
<a class="t" id="t0184b08"></a>
以何心。答言。欲自墮死。佛言。彼死無犯。
<a class="t" id="t0184b09"></a>
作方便自殺皆偷羅遮。有二比丘先相瞋。後
<a class="t" id="t0184b10"></a>
共道行於路相打。一人遂死。生疑問佛。佛言。<a class="t" id="t0184b11"></a>汝以何心。答言瞋心。佛言。無殺心不犯瞋他
<a class="t" id="t0184b12"></a>
比丘得波逸提罪。從今不聽相瞋未相悔謝
<a class="t" id="t0184b13"></a>
共道行。犯者突吉羅。有比丘打殺鬼。生疑
<a class="t" id="t0184b14"></a>
問佛。佛言。犯偷羅遮。有比丘欲殺彼而誤
<a class="t" id="t0184b15"></a>
殺此。生疑問佛。佛言不犯。得偷羅遮罪。</p>
<a class="t" id="t0184b16"></a>
<p>
<a class="sc" id="7"></a>
<a class="t-linehead" id="t-linehead0184b16"></a>
時諸比丘為利養故。種種讚歎他戒成就。
<a class="t" id="t0184b17"></a>
定慧解脫解脫知見成就。而密以自美。生疑
<a class="t" id="t0184b18"></a>
問佛。佛言。若如是等不分明自說皆犯偷羅
<a class="t" id="t0184b19"></a>
遮。</p>
<a class="t" id="t0184b20"></a>
<p>
<a class="sc" id="8"></a>
<a class="t-linehead" id="t-linehead0184b20"></a>
毘舍離有一大樹名尼拘類。蔭五百乘車。花
<a class="t" id="t0184b21"></a>
色比丘尼見語諸比丘尼言。我在天上時捶
<a class="t" id="t0184b22"></a>
耳邊華如此樹大。諸比丘尼謂無此理。種種
<a class="t" id="t0184b23"></a>
呵責。云何比丘尼自說得過人法。以是白
<a class="t" id="t0184b24"></a>
佛。佛言。天上實有此華。華色比丘尼實語
<a class="t" id="t0184b25"></a>
無犯。毘羅茶私呵比丘身生五百癰瘡。癰瘡
<a class="t" id="t0184b26"></a>
潰爛不可視。華色比丘尼。與五百比丘尼俱
<a class="t" id="t0184b27"></a>
共問訊。見已便笑。諸比丘尼呵責。云何無
<a class="t" id="t0184b28"></a>
憐愍心見比丘如此方更笑之。華色答言。此
<a class="t" id="t0184b29"></a>
比丘過去世。時作大國王。名毘竭婆。我時為
<a class="t" id="t0184c01"></a>
作第一夫人。其王強取五百童女破其當世。
<a class="t" id="t0184c02"></a>
以此因緣無數百千萬歲墮大地獄苦毒燒
<a class="t" id="t0184c03"></a>
煮。餘報受此五百癰瘡。諸比丘尼謂無此
<a class="t" id="t0184c04"></a>
理。種種呵責。云何比丘尼自稱得過人法。以
<a class="t" id="t0184c05"></a>
是白佛。佛言。彼比丘實爾。華色說實無犯。時
<a class="t" id="t0184c06"></a>
長老目連語諸比丘言。我見阿耨達池有蓮
<a class="t" id="t0184c07"></a>
華大如車輪。諸比丘不信。謂是虛說得過人
<a class="t" id="t0184c08"></a>
法。以是白佛。佛言。實有此華。目連說實無
<a class="t" id="t0184c09"></a>
犯。有諸比丘虛說得過人法。作如是言。我有
<a class="t" id="t0184c10"></a>
業報因緣天眼天耳他心智。後疑問佛。佛言
<a class="t" id="t0184c11"></a>
不犯。得偷羅遮罪。有諸比丘虛說得過人法
<a class="t" id="t0184c12"></a>
作如是言。我得天眼天耳他心智諸漏已盡。
<a class="t" id="t0184c13"></a>
後疑問佛。佛言犯。有一婆羅門請僧食。言大
<a class="t" id="t0184c14"></a>
德諸羅漢來坐食。食竟言。諸羅漢還去。諸
<a class="t" id="t0184c15"></a>
比丘生疑問佛。佛言。人自作此讚歎皆無犯。
<a class="t" id="t0184c16"></a>
有諸比丘為利養故。坐起行立言語安詳。以
<a class="t" id="t0184c17"></a>
此現得道相欲令人知。後疑問佛。佛言。如是
<a class="t" id="t0184c18"></a>
等現異皆犯偷羅遮。有諸比丘。臨欲命終應
<a class="t" id="t0184c19"></a>
墮地獄。悉見地獄諸相阿傍在前。又有比丘
<a class="t" id="t0184c20"></a>
應生天。悉見諸天宮殿聞音樂聲。天子天女
<a class="t" id="t0184c21"></a>
在前語言。皆以語人。生疑問佛。佛言。是應生
<a class="t" id="t0184c22"></a>
瑞相非妄語無犯。有諸比丘本欲說餘事後
<a class="t" id="t0184c23"></a>
非意說過人法。生疑問佛。佛言。非是本意不
<a class="t" id="t0184c24"></a>
犯。得偷羅遮罪。有諸比丘語白衣言。若有住
<a class="t" id="t0184c25"></a>
汝房者。皆成就如是如是道法。後自往住。
<a class="t" id="t0184c26"></a>
生疑問佛。佛言。作如是等方便皆犯偷羅遮。
<a class="t" id="t0184c27"></a>
有諸比丘自說得過人法。欲令人聞而非人
<a class="t" id="t0184c28"></a>
聞。又欲令非人聞而人聞。又欲令人非人聞
<a class="t" id="t0184c29"></a>
而無聞者。皆生疑問佛。佛言。皆犯偷羅遮。
<a class="t" id="t0185a01"></a>
時目連語諸比丘。某甲居士婦當生男。彼當
<a class="t" id="t0185a02"></a>
產時轉為女。波斯匿王與阿闍世王共戰。目
<a class="t" id="t0185a03"></a>
連言。波斯匿王當勝而反不如。後更集戰。
<a class="t" id="t0185a04"></a>
復言。阿闍世王當勝亦反不如。諸比丘呵責
<a class="t" id="t0185a05"></a>
言。云何虛說得過人法。以是白佛。佛言。如目
<a class="t" id="t0185a06"></a>
連語但觀其前不觀後耳。時有比丘搔隱處
<a class="t" id="t0185a07"></a>
不淨出。生疑問佛。佛言汝以何心。答言。始末
<a class="t" id="t0185a08"></a>
無有出意。佛言無犯。若欲出而出僧伽婆尸
<a class="t" id="t0185a09"></a>
沙。欲出不出偷羅遮。以暖水浴向火炙不淨
<a class="t" id="t0185a10"></a>
出皆如是。有比丘憶行欲事不淨出。生疑問
<a class="t" id="t0185a11"></a>
佛。佛言。汝以何心。答言。我憶行欲事不淨自
<a class="t" id="t0185a12"></a>
出。佛言不犯。憶行欲事突吉羅。有比丘故
<a class="t" id="t0185a13"></a>
以形撐衣出不淨。謂不犯僧伽婆尸沙。問
<a class="t" id="t0185a14"></a>
佛。佛言。如是比丘出不淨僧伽婆尸沙。不出
<a class="t" id="t0185a15"></a>
偷羅遮。有比丘於女像邊出不淨。生疑問
<a class="t" id="t0185a16"></a>
佛。佛言。若出不淨僧伽婆尸沙。不出偷羅
<a class="t" id="t0185a17"></a>
遮。</p>
<a class="t" id="t0185a18"></a>
<p>
<a class="sc" id="9"></a>
<a class="t-linehead" id="t-linehead0185a18"></a>
時有比丘以肘築女人身。復有比丘以<span class="gaiji">鉢<!--gaiji,缽,1[金*本],2&#x9262;,3-->
</span>鉤
<a class="t" id="t0185a19"></a>
牽女人。生疑問佛。佛言。皆犯偷羅遮。若捉其
<a class="t" id="t0185a20"></a>
衣牽捉其繩杖亦如是。有比丘女人在床上
<a class="t" id="t0185a21"></a>
船車上樹上欲心搖之。生疑問佛。佛言。若如
<a class="t" id="t0185a22"></a>
是比丘皆犯偷羅遮。</p>
<a class="t" id="t0185a23"></a>
<p>
<a class="sc" id="10"></a>
<a class="t-linehead" id="t-linehead0185a23"></a>
時有女人著青衣。比丘見語言。姊妹汝許青。
<a class="t" id="t0185a24"></a>
生疑問佛。佛言。犯偷羅遮。若如是因形而作
<a class="t" id="t0185a25"></a>
惡語皆如是。時有夫婦共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>不和合。比丘往
<a class="t" id="t0185a26"></a>
和合之生疑問佛。佛言。若夫婦義已離。和合
<a class="t" id="t0185a27"></a>
者僧伽婆尸沙。若未離無犯。</p>
<a class="t" id="t0185a28"></a>
<p class="endsection">
<span class="t-juanname">五分律卷第二十八</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>