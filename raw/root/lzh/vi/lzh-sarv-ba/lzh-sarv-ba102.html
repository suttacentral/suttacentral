<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ba102">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Adhyāya</span>
<span class="mirror-right">比丘誦</span> </p>
<h1 class="mirror-row">
<span class="mirror-left latin">Saṅghādisesa 2</span>
<span class="mirror-right">第二僧伽婆尸沙二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0443b01"></a>
佛因迦留陀夷結戒。先作無罪。是迦留陀夷<a class="t" id="t0443b02"></a>作是念生疑。我多時摩觸女人身。不知何時<a class="t" id="t0443b03"></a>是先是不先。是事白佛。佛言。迦留陀夷。未<a class="t" id="t0443b04"></a>結戒前摩觸女人身一切時不犯。故名先作<a class="t" id="t0443b05"></a>無罪。有比丘。人女中生非人女想摩觸。後<a class="t" id="t0443b06"></a>生疑。我將無得僧伽婆尸沙耶。是事白佛。<a class="t" id="t0443b07"></a>佛言。若人女中生人女想摩觸。得僧伽婆尸<a class="t" id="t0443b08"></a>沙。人女中生非人女想摩觸。僧伽婆尸沙。<a class="t" id="t0443b09"></a>人女中生疑摩觸。得僧伽婆尸沙。非人女<a class="t" id="t0443b10"></a>中生非人女想摩觸。偷蘭遮。非人女中生人<a class="t" id="t0443b11"></a>女想摩觸。偷蘭遮。非人女中生疑摩觸。得<a class="t" id="t0443b12"></a>偷蘭遮。比丘以<span class="gaiji">脚<!--gaiji,腳,1[腳-谷+去],2&#x811A;,3-->
</span>蹋觸女人身。得突吉羅。<a class="t" id="t0443b13"></a>若女人以<span class="gaiji">脚<!--gaiji,腳,1[腳-谷+去],2&#x811A;,3-->
</span>蹋觸比丘身無罪。比丘捉女衣<a class="t" id="t0443b14"></a>得突吉羅。若女人捉比丘衣無罪。比丘捉女<a class="t" id="t0443b15"></a>人鬢。捉髮花捉真珠捉耳瓔珞捉耳璫捉<a class="t" id="t0443b16"></a>如是等女人莊嚴具。偷蘭遮。有女人。與比<a class="t" id="t0443b17"></a>丘瀉水。水流不斷。比丘於是女人生邪心。<a class="t" id="t0443b18"></a>即生疑。我將無得僧伽婆尸沙耶。是事白佛。<a class="t" id="t0443b19"></a>佛言。不得僧伽婆尸沙。得偷蘭遮。比丘為<a class="t" id="t0443b20"></a>母抱捉鳴說邪語。心生疑。我將無得僧伽婆<a class="t" id="t0443b21"></a>尸沙耶。是事白佛。佛言。不得僧伽婆尸沙。<a class="t" id="t0443b22"></a>得突吉羅。姊妹本二先私通婦亦如是。有<a class="t" id="t0443b23"></a>比丘。於新死女人脹女人青瘀女人臭爛女<a class="t" id="t0443b24"></a>人噉殘女人血塗女人乾枯女人脹壞女人<a class="t" id="t0443b25"></a>骨女人摩觸。得偷蘭遮。<span class="rule-number">第二僧伽婆尸沙竟</span></p>
<a class="t" id="t0443b26"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>