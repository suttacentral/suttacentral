<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ba4">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<p class="mirror-row">
<span class="mirror-left latin">Bhikkhu Adhyāya</span>
<span class="mirror-right">比丘誦</span> </p>
<h1 class="mirror-row">
<span class="mirror-left latin">Two Offences &amp; Miscellaneous</span>
<span class="mirror-right">二犯等</span> </h1>
</div>
<p>
<a class="sc" id="1"></a>
<a class="t-linehead" id="t-linehead0423b11"></a>
三事決定知比尼相。一本起。二結戒。三隨<a class="t" id="t0423b12"></a>結。復有二種比尼。諍比尼犯比尼。復有二<a class="t" id="t0423b13"></a>種比尼。淨比尼煩惱比尼。復有二種比尼。<a class="t" id="t0423b14"></a>比丘比尼比丘尼比尼。復有二種比尼。遍比<a class="t" id="t0423b15"></a>尼不遍比尼。諍比尼者。相言共<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍訟相罵<a class="t" id="t0423b16"></a>相打作二分。諸比丘應觀察。是事何因緣起。<a class="t" id="t0423b17"></a>云何可滅。起<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂事因緣者。十四破僧事。<a class="t" id="t0423b18"></a>六<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍根本。起<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>亂因緣。滅相言事者。以<a class="t" id="t0423b19"></a>二比尼滅。現前比尼。多覓比尼。是名滅比<a class="t" id="t0423b20"></a>尼。云何犯比尼。五眾犯定犯。攝犯比尼。云<a class="t" id="t0423b21"></a>何五種。所謂波羅夷。僧伽婆尸沙。波夜提。<a class="t" id="t0423b22"></a>波羅提提舍尼。突吉羅。犯是五眾犯。應求<a class="t" id="t0423b23"></a>本起。應覓除滅。本起者。五眾罪所起因緣。<a class="t" id="t0423b24"></a>有身犯非口非意。有口犯非身非意。有身意<a class="t" id="t0423b25"></a>犯非口。有口意犯非身。有身口意犯。無但<a class="t" id="t0423b26"></a>意犯。是名犯起因緣。有犯下罪。心念便除<a class="t" id="t0423b27"></a>滅。有犯中罪。從他除滅。有犯須出罪羯磨。<a class="t" id="t0423b28"></a>有犯不可除滅。犯出罪羯磨。有二種。一者<a class="t" id="t0423b29"></a>覆藏。二者不覆藏。覆藏者。隨覆藏日與別<a class="t" id="t0423c01"></a>住。不覆藏罪。但與六日六夜摩那埵。犯不<a class="t" id="t0423c02"></a>可治。則不可除滅。煩惱比尼者。應覓起因<a class="t" id="t0423c03"></a>緣滅因緣。起因緣者。可繫法中貪著心見利<a class="t" id="t0423c04"></a>味諸煩惱發。是名起因緣。滅因緣者。於可<a class="t" id="t0423c05"></a>繫法中。觀無常生滅厭離捨滅。善心住諸禪<a class="t" id="t0423c06"></a>定三昧地中。和合諸行繫心緣中。入三脫門。<a class="t" id="t0423c07"></a>能斷見諦所斷思惟所斷結使。二種結斷故<a class="t" id="t0423c08"></a>證沙門果。隨得果故。有聖人差別。是名攝<a class="t" id="t0423c09"></a>斷結。比丘比尼者。是淨是不淨。比丘尼比<a class="t" id="t0423c10"></a>尼者。是淨是不淨。遍不遍一切遍。一切遍<a class="t" id="t0423c11"></a>時淨者。初夜受漿。二時淨者。初夜後夜分。<a class="t" id="t0423c12"></a>應若坐禪若讀經。一夜淨者。比丘尼應一夜<a class="t" id="t0423c13"></a>畜長<span class="gaiji">鉢<!--gaiji,缽,1[金*本],2&#x9262;,3-->
</span>。二夜淨者。得二夜共未受大戒人宿。<a class="t" id="t0423c14"></a>三夜淨者。第三夜未受大戒人應移處宿。五<a class="t" id="t0423c15"></a>夜淨者。佛聽極久五夜不受依止。六夜淨者。<a class="t" id="t0423c16"></a>阿蘭若比丘怖畏處。得六夜離衣宿。七夜淨<a class="t" id="t0423c17"></a>者。病聽極久七夜畜殘藥得服。十夜淨者。<a class="t" id="t0423c18"></a>比丘畜長衣<span class="gaiji">鉢<!--gaiji,缽,1[金*本],2&#x9262;,3-->
</span>。極久得至十夜。半月淨者。<a class="t" id="t0423c19"></a>應半月一處和合說戒作布薩。一月淨者。得<a class="t" id="t0423c20"></a>非時衣。極久得一月畜衣。二月淨者。比丘<a class="t" id="t0423c21"></a>聽二月無依止。三月淨者。比丘應三月安居。<a class="t" id="t0423c22"></a>四月淨者。受露坐比丘在多雨國土。應四月<a class="t" id="t0423c23"></a>空地住八月在覆處。五月淨者。比丘五月受<a class="t" id="t0423c24"></a>迦絺那衣。八月淨者。受露坐比丘。在少雨<a class="t" id="t0423c25"></a>國土。應八月在露地住四月在覆處。九月淨<a class="t" id="t0423c26"></a>者。比丘有事未了。極久應停至九月。一歲<a class="t" id="t0423c27"></a>淨者。一歲比丘得受迦絺那衣。二歲淨者。<a class="t" id="t0423c28"></a>二歲比丘尼。應常隨逐和上。三歲淨者。比<a class="t" id="t0423c29"></a>丘中間相降三歲。得共大繩床上坐小繩床<a class="t" id="t0424a01"></a>上得共二人坐。獨坐床上但一人坐。五歲淨<a class="t" id="t0424a02"></a>者。五歲比丘應依止他。滿五歲已得離依<a class="t" id="t0424a03"></a>止宿。六歲淨者。比丘尼六歲應依止他。滿<a class="t" id="t0424a04"></a>六歲已得離依止宿。七歲淨者。佛聽沙彌極<a class="t" id="t0424a05"></a>小乃至七歲。九歲淨者。九歲比丘應隨僧作<a class="t" id="t0424a06"></a>使。十歲淨者。十歲比丘應畜弟子。又極小<a class="t" id="t0424a07"></a>十歲曾嫁沙彌尼。得受六法。十二歲淨者。<a class="t" id="t0424a08"></a>曾嫁式叉摩尼年十二應受具足戒。十二歲<a class="t" id="t0424a09"></a>淨者。比丘尼應畜弟子。十八歲淨者。童女<a class="t" id="t0424a10"></a>沙彌尼年十八歲。應受六法。二十歲淨者。<a class="t" id="t0424a11"></a>沙彌年二十。應受具足戒。童女式叉摩尼年<a class="t" id="t0424a12"></a>二十。應受具足戒。二十歲比丘僧。應令教<a class="t" id="t0424a13"></a>化比丘尼。一淨者。應一比丘作阿地檀布<a class="t" id="t0424a14"></a>薩。二淨者。二比丘應共分施物展轉分。三<a class="t" id="t0424a15"></a>淨者。三語布薩。四淨者。四比丘應說波羅<a class="t" id="t0424a16"></a>提木叉。五淨者。五比丘應差自恣人。八淨<a class="t" id="t0424a17"></a>者。八比丘應受大眾會法。十淨者。十比丘<a class="t" id="t0424a18"></a>應受具足戒。二十淨者。二十比丘應作出罪<a class="t" id="t0424a19"></a>羯磨。<span class="gaiji">鉢<!--gaiji,缽,1[金*本],2&#x9262;,3-->
</span>淨者。佛聽二種<span class="gaiji">鉢<!--gaiji,缽,1[金*本],2&#x9262;,3-->
</span>。瓦<span class="gaiji">鉢<!--gaiji,缽,1[金*本],2&#x9262;,3-->
</span>鐵<span class="gaiji">鉢<!--gaiji,缽,1[金*本],2&#x9262;,3-->
</span>。八種<a class="t" id="t0424a20"></a><span class="gaiji">鉢<!--gaiji,缽,1[金*本],2&#x9262;,3-->
</span>不應畜。衣淨者。七種衣不作淨施得畜。<a class="t" id="t0424a21"></a>僧伽梨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。安陀會。雨浴衣。覆瘡衣。<a class="t" id="t0424a22"></a>尼師壇。及餘百一物。刀子淨者。佛聽畜月<a class="t" id="t0424a23"></a>頭刀子。為割截衣故。鍼淨者。佛聽畜二種<a class="t" id="t0424a24"></a>鍼。銅鍼鐵鍼。三種鼻。糠鼻圓鼻小豆鼻。比<a class="t" id="t0424a25"></a>丘無鍼不應行。染淨者。五比丘白佛言。世<a class="t" id="t0424a26"></a>尊。我等用何等物染衣。佛言。用根汁莖汁<a class="t" id="t0424a27"></a>葉汁花汁果汁新生犢子糞汁染。壞色淨者。<a class="t" id="t0424a28"></a>比丘得新衣。應三種壞色。若青若泥若茜。<a class="t" id="t0424a29"></a>量淨者。不應等佛衣量作衣。應隨自身量。<a class="t" id="t0424b01"></a>如是等諸淨。盡應思惟觀察。及二部波羅提<a class="t" id="t0424b02"></a>木叉。并義解比尼增一。無本起因緣比尼共<a class="t" id="t0424b03"></a>不共。是事淨不遮。是事不淨遮。如青黃赤<a class="t" id="t0424b04"></a>白色。是不淨遮。非青黃赤白色。是淨不遮。<a class="t" id="t0424b05"></a>如酒色酒香酒味酒力。是不淨遮。非酒色非<a class="t" id="t0424b06"></a>酒香非酒味非酒力。是淨不遮。又如諸比<a class="t" id="t0424b07"></a>丘作淨已得用。如五種子生。比丘五種作淨<a class="t" id="t0424b08"></a>得食。八種漿以水作淨得飲。十種衣三種壞<a class="t" id="t0424b09"></a>色淨得用。是事淨。比丘。比丘尼應用。是事<a class="t" id="t0424b10"></a>不淨。比丘比丘尼不應用。是事某方某時淨。<a class="t" id="t0424b11"></a>比丘比丘尼應用。是事某方某時不淨。比丘<a class="t" id="t0424b12"></a>比丘尼不應用。是事某時某人應用。如飢<a class="t" id="t0424b13"></a>餓時如老病比丘應用。若豐樂時。若年少無<a class="t" id="t0424b14"></a>病比丘不應用。如是事應籌量輕重本末已<a class="t" id="t0424b15"></a>應用。<span class="rule-number">二犯等竟</span></p>
<a class="t" id="t0424b16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>