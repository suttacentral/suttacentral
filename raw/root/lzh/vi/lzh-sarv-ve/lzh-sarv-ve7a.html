<!DOCTYPE html>
<html data-prev="lzh-sarv-ve6a" data-next="lzh-sarv-ve8a">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ve7a">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left latin">Vinaya Ekottara 7a</span>
<span class="mirror-right">七法初</span> </h1>
</div>
<p>
<a class="sc" id="1"></a>
<a class="t-linehead" id="t-linehead0367b24"></a>
有七財。信財戒財聞財施財慧財慚財愧財。<a class="t" id="t0367b25"></a>是名七財。有七力。信力精進力慚力愧力念<a class="t" id="t0367b26"></a>力定力慧力。是名七力。有七止諍。現前止自<a class="t" id="t0367b27"></a>言止憶念止不癡止覓罪相止多覓罪止布草<a class="t" id="t0367b28"></a>止。是名七止諍。有七衣。麻衣沙拏衣芻摩衣<a class="t" id="t0367b29"></a>憍施耶衣翅夷羅衣欽婆羅衣劫貝衣。是名<a class="t" id="t0367c01"></a>七衣。有七內眾。比丘比丘尼式叉摩尼沙彌<a class="t" id="t0367c02"></a>沙彌尼優婆塞優婆夷。是名七內眾。有七法。<a class="t" id="t0367c03"></a>令正法滅亡沒。無信懈怠無慚無愧喜忘無<a class="t" id="t0367c04"></a>定少智。是名七法。令正法滅亡沒。有七非正<a class="t" id="t0367c05"></a>法。不敬法不敬義不敬時不知足不自敬不<a class="t" id="t0367c06"></a>敬眾不分別人。是名七。有七正法敬法敬義<a class="t" id="t0367c07"></a>敬時知足自敬敬眾分別人。是名七正法。持<a class="t" id="t0367c08"></a>律有七德。能持佛內藏。能善斷諍。以持戒故<a class="t" id="t0367c09"></a>在外道頂上住。以持律故無能詰者。以持<a class="t" id="t0367c10"></a>律故不諮問他。於眾中說戒無所畏。能斷有<a class="t" id="t0367c11"></a>疑。能令正法久住。是名持律七德。有七大持<a class="t" id="t0367c12"></a>律。毘婆尸佛。式佛。隨葉佛。俱留孫佛。俱那<a class="t" id="t0367c13"></a>含牟尼佛。迦葉佛。釋迦牟尼佛。是名七大持<a class="t" id="t0367c14"></a>律。<span class="rule-number">七法竟</span></p>
<a class="t" id="t0367c15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>