<!DOCTYPE html>
<html data-prev="lzh-sarv-ve10a" data-next="lzh-sarv-ve2b">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ve1b">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left latin">Vinaya Ekottara 1b</span>
<span class="mirror-right">增一後一法初</span> </h1>
</div>
<p>
<a class="sc" id="1"></a>
<a class="t-linehead" id="t-linehead0369b26"></a>
有三羯磨。攝一切羯磨。白羯磨。白二羯磨。白<a class="t" id="t0369b27"></a>四羯磨。有一破法墮惡道。何等一。所謂破僧。<a class="t" id="t0369b28"></a>有一犯墮惡道。從身作。謂出佛身血。有一犯<a class="t" id="t0369b29"></a>墮惡道。從口作。謂謗佛。有一犯墮惡道。所謂<a class="t" id="t0369c01"></a>意念作別眾。有一犯墮惡道。謂兩舌教他破<a class="t" id="t0369c02"></a>僧。有一犯詰問墮惡道。謂僧詰問。非法非法<a class="t" id="t0369c03"></a>想。非法見故破僧。非法作法想。非法見故破<a class="t" id="t0369c04"></a>僧。非法法想疑破僧。有一犯墮惡道。從殺生<a class="t" id="t0369c05"></a>起。謂殺阿羅漢。又一犯墮惡道。從盜起。偷佛<a class="t" id="t0369c06"></a>物僧物。又一犯墮惡道。從婬起。謂婬羅漢<a class="t" id="t0369c07"></a>比丘尼。又一犯墮惡道。從妄語起。謂自說得<a class="t" id="t0369c08"></a>過人法。<span class="rule-number">一法竟</span></p>
<a class="t" id="t0369c09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>