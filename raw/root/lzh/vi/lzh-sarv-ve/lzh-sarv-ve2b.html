<!DOCTYPE html>
<html data-prev="lzh-sarv-ve1b" data-next="lzh-sarv-ve3b">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-ve2b">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left latin">Vinaya Ekottara 2b</span>
<span class="mirror-right">二法初</span> </h1>
</div>
<p>
<a class="sc" id="1"></a>
<a class="t-linehead" id="t-linehead0369c10"></a>
有二犯。不善犯無記犯。又二犯。身犯口犯。又<a class="t" id="t0369c11"></a>二犯。方便犯非方便犯。又二犯。調戲犯不調<a class="t" id="t0369c12"></a>戲犯。又二犯。有同犯不同犯。又二事同。輕<a class="t" id="t0369c13"></a>重。又二事同。有殘無殘。又二不同。輕重。又<a class="t" id="t0369c14"></a>二不同。有殘無殘。又二不同。若向他悔若自<a class="t" id="t0369c15"></a>悔。又二犯。有限犯無限犯。又二犯。處犯方<a class="t" id="t0369c16"></a>犯。又二犯。可數犯不可數犯。又二犯。有出時<a class="t" id="t0369c17"></a>犯欲出犯。又二犯。入犯欲入犯又二犯。起犯<a class="t" id="t0369c18"></a>欲起犯。又二犯。時犯非時犯。又二犯。墮犯不<a class="t" id="t0369c19"></a>墮犯。又二犯。偷蘭遮犯白衣相應犯。又二犯。<a class="t" id="t0369c20"></a>重破犯不重破犯。又二犯有殘犯無殘犯。又<a class="t" id="t0369c21"></a>二犯。輕犯重犯。又二犯。被舉犯。舉者犯。又<a class="t" id="t0369c22"></a>二犯。向他悔犯自悔犯。又二犯。戒中犯非戒<a class="t" id="t0369c23"></a>中犯。又二犯。白犯不白犯。又二犯。暫犯盡形<a class="t" id="t0369c24"></a>犯。又二犯。有過犯無過犯。比丘尼有二同犯。<a class="t" id="t0369c25"></a>輕犯重犯又二同犯。殘犯無殘犯。又二不同。<a class="t" id="t0369c26"></a>輕重。又二不同。有殘無殘。又二不同。向他悔<a class="t" id="t0369c27"></a>自悔。又二犯。出界犯欲出界犯。又二犯自稱<a class="t" id="t0369c28"></a>歎犯不自稱歎犯。又二犯。起犯坐犯。又二犯。<a class="t" id="t0369c29"></a>眠犯不眠犯。又二犯語犯默然犯。又二犯故<a class="t" id="t0370a01"></a>犯不故犯。有二癡。無知癡放逸癡。有二覆。無<a class="t" id="t0370a02"></a>知覆放逸覆。又二人。應與別住。有二人。應<a class="t" id="t0370a03"></a>與摩那埵。有二人。應與本日治。有二人。應與<a class="t" id="t0370a04"></a>出罪。所謂比丘非比丘受大戒非受大戒者。<a class="t" id="t0370a05"></a>又二僧中斷事者。有被差不被差。又二斷事<a class="t" id="t0370a06"></a>者。被羯磨不被羯磨。羯磨者有二功德。謂得<a class="t" id="t0370a07"></a>眾意能無畏斷事。又二斷事者。有羞無羞。又<a class="t" id="t0370a08"></a>二斷事者。有私無私。若以非法有私。若如法<a class="t" id="t0370a09"></a>無私。又二斷事者。若自聞若從他聞。又二斷<a class="t" id="t0370a10"></a>事者。若自驅若教他驅。又二斷事者。諍不諍。<a class="t" id="t0370a11"></a>又二斷事者。通利阿含不通利阿含。又二斷<a class="t" id="t0370a12"></a>事者。善分別阿含。不善分別阿含。又二斷事<a class="t" id="t0370a13"></a>者了語不了語。又二斷事者。善語不善語。又<a class="t" id="t0370a14"></a>二斷事者。詰問不詰問。又二斷事者。急性不<a class="t" id="t0370a15"></a>急性。又二斷事者。自知不自知又二斷事者。<a class="t" id="t0370a16"></a>知量不知量。又二斷事者。隨眾不隨眾。又二<a class="t" id="t0370a17"></a>斷事者。自譽不自譽。又二斷事者。能止不能<a class="t" id="t0370a18"></a>止。又二斷事者。軟語<span class="gaiji">麁<!--gaiji,麤,1[色-巴+鹿],2&#x9E81;,3-->
</span>語。又二斷事者。持戒<a class="t" id="t0370a19"></a>不持戒。有可呵不可呵。應舉不應舉。應敬不<a class="t" id="t0370a20"></a>應敬亦爾。又二無智。戒犯見犯。又二智。戒不<a class="t" id="t0370a21"></a>犯見不犯。又二犯。戒犯見犯。又二不犯。戒具<a class="t" id="t0370a22"></a>見具。又二種呵。比丘非比丘受戒不受戒。又<a class="t" id="t0370a23"></a>二苦切。有罰羯磨若僧和合與。又二依止。有<a class="t" id="t0370a24"></a>罰若僧和合與。有二驅出。有罰羯磨若僧驅<a class="t" id="t0370a25"></a>出。又二下意。有罰羯磨若僧與下意。又二人<a class="t" id="t0370a26"></a>應別住。又二人應與摩那埵。又二人應與<a class="t" id="t0370a27"></a>本日治。又二人應與出罪。謂比丘非比丘受<a class="t" id="t0370a28"></a>戒非受戒。有二清淨。悔過發露罪名。又二清<a class="t" id="t0370a29"></a>淨。白不白若悔過若發露。若僧諍應還付僧<a class="t" id="t0370b01"></a>若與三人二人一人。若僧諍僧應受。三人二<a class="t" id="t0370b02"></a>人一人亦應受。若僧諍僧應滅。三人二人一<a class="t" id="t0370b03"></a>人亦應滅。又二非法撿挍。非法作法撿挍。法<a class="t" id="t0370b04"></a>作非法撿挍。又二如法撿校。非法作非法撿<a class="t" id="t0370b05"></a>挍。法作法撿挍。又二梵罰。不使作不教化<a class="t" id="t0370b06"></a>。<span class="rule-number">二法竟</span></p>
<a class="t" id="t0370b07"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>