<!DOCTYPE html>
<html data-prev="lzh-sarv-kd17b" data-next="lzh-sarv-bi-vb-pj5">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-kd17c">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left latin">17c. Vatta Khandhaka</span>
<span class="mirror-right">明雜法</span> </h1>
</div>
<a class="t" id="t0298a26"></a>
<p>
<a class="t-linehead" id="t-linehead0298a26"></a>
後二十法下。</p>
<a class="t" id="t0298a27"></a>
<p>
<a class="sc" id="1"></a>
<a class="t-linehead" id="t-linehead0298a27"></a>
佛在舍衛國。有乞食比丘。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>。入<a class="t" id="t0298a28"></a>舍衛城乞食。到乞食家入外門。不記識中門。<a class="t" id="t0298a29"></a>內門亦不記識。還時錯入餘門。謂是出門。入<a class="t" id="t0298b01"></a>已見一女人仰臥。此女人夢中失不淨。比丘<a class="t" id="t0298b02"></a>見已慚愧還出。出已此女人夫來。見婦露身<a class="t" id="t0298b03"></a>臥不淨出。即作此念。是比丘必共我婦作非<a class="t" id="t0298b04"></a>梵行。便往捉比丘言。比丘汝好耶。共我婦作<a class="t" id="t0298b05"></a>不淨行。比丘答言。不作。夫言。何以入我舍<a class="t" id="t0298b06"></a>耶。答言。我謂是可出門。即罵比丘。云何入<a class="t" id="t0298b07"></a>我房戶。謂是可出門。是人即以手<span class="gaiji">脚<!--gaiji,腳,1[腳-谷+去],2&#x811A;,3-->
</span>極打是<a class="t" id="t0298b08"></a>比丘。便放打比丘聲故。女人即覺。語夫言。作<a class="t" id="t0298b09"></a>何物。答言。打比丘。何以故打。以汝故打。婦<a class="t" id="t0298b10"></a>語夫言。此比丘於我無過。我自夢中失不淨。<a class="t" id="t0298b11"></a>夫即罵婦。汝共作不淨事。云何不伏耶。以<a class="t" id="t0298b12"></a>手<span class="gaiji">脚<!--gaiji,腳,1[腳-谷+去],2&#x811A;,3-->
</span>打是比丘。勞熟已捨去。是比丘大受苦<a class="t" id="t0298b13"></a>痛已還去。以是事向諸比丘說。諸比丘以是<a class="t" id="t0298b14"></a>事向佛廣說。佛以是事集比丘僧已語諸比<a class="t" id="t0298b15"></a>丘。乞食有二種。一者受請。二者不受請。若受<a class="t" id="t0298b16"></a>請已。欲受僧物分者。應捨乞食法已受僧物<a class="t" id="t0298b17"></a>分。若不捨乞食法。受僧物分者。得突吉羅。若<a class="t" id="t0298b18"></a>受僧物僧物分已。故言我乞食者。犯妄語<a class="t" id="t0298b19"></a>波夜提。不受請人。若欲受請。若欲受僧物<a class="t" id="t0298b20"></a>分者。應捨乞食法已受請受僧物分。若不捨<a class="t" id="t0298b21"></a>乞食法。受請受僧物分者。得突吉羅。若受請<a class="t" id="t0298b22"></a>受僧物分已。故言我乞食者。犯妄語波夜<a class="t" id="t0298b23"></a>提。佛言。從今教汝等乞食法。若比丘乞食時。<a class="t" id="t0298b24"></a>應學行是法。若欲下床時。應徐下一<span class="gaiji">脚<!--gaiji,腳,1[腳-谷+去],2&#x811A;,3-->
</span>。次下<a class="t" id="t0298b25"></a>第二<span class="gaiji">脚<!--gaiji,腳,1[腳-谷+去],2&#x811A;,3-->
</span>。安徐起。徐就架上取安陀衛。莫牽。<a class="t" id="t0298b26"></a>安徐著。著已應左右看。齊正不。若不齊正<a class="t" id="t0298b27"></a>者。更應著。若齊正者止。徐就架上取泥洹<a class="t" id="t0298b28"></a>僧。莫牽安徐著。著已左右看。齊正不。若不<a class="t" id="t0298b29"></a>齊正者。更應著。若齊正者止。徐就架上<a class="t" id="t0298c01"></a>取<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。莫牽。安徐著。著已左右看。齊<a class="t" id="t0298c02"></a>正不。若不齊正者。更應著。若齊正者止。<a class="t" id="t0298c03"></a>徐就架上取僧伽梨。莫牽。安徐著左肩上。<a class="t" id="t0298c04"></a>徐徐取<span class="gaiji">鉢<!--gaiji,缽,1[金*本],2&#x9262;,3-->
</span>。莫放地。徐取錫杖。不應曳地。向<a class="t" id="t0298c05"></a>戶時。安徐推橝開戶徐出。出戶時。莫以衣<a class="t" id="t0298c06"></a>觸兩邊。出已應左手牽戶扇右手牽橝。若<a class="t" id="t0298c07"></a>戶扇在右橝在左者。以右手牽扇左手下<a class="t" id="t0298c08"></a>橝。下橝已應排看。堅牢不。若不堅牢更<a class="t" id="t0298c09"></a>閉堅牢者止。若共佛行。應在佛後。應白和<a class="t" id="t0298c10"></a>上。應右遶佛塔聲聞塔。已徐徐瀉水著<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0298c11"></a>
中。莫使瓶<span class="gaiji">鉢<!--gaiji,缽,1[金*本],2&#x9262;,3-->
</span>相觸。應安徐洗<span class="gaiji">鉢<!--gaiji,缽,1[金*本],2&#x9262;,3-->
</span>。莫使有聲。不<a class="t" id="t0298c12"></a>得挑水澆<span class="gaiji">鉢<!--gaiji,缽,1[金*本],2&#x9262;,3-->
</span>底。若僧坊門閉者。應徐<span class="gaiji">却<!--gaiji,卻,1[去*ㄗ],2&#x5374;,3-->
</span>橝<a class="t" id="t0298c13"></a>開門安徐出門。出門時。莫以衣觸兩邊。應徐<a class="t" id="t0298c14"></a>以<span class="gaiji">鉢<!--gaiji,缽,1[金*本],2&#x9262;,3-->
</span>杖著一處。已徐著一重革屣。應徐取<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0298c15"></a>
杖。應安徐在道行。行時莫<span class="gaiji">拕<!--gaiji,拖,1[打-丁+它],2&#x62D5;,3-->
</span>曳革屣。近聚<a class="t" id="t0298c16"></a>落已。徐以<span class="gaiji">鉢<!--gaiji,缽,1[金*本],2&#x9262;,3-->
</span>杖著一處。應徐取僧伽梨著。著<a class="t" id="t0298c17"></a>已應看。齊正不。若不齊正應更著。若齊<a class="t" id="t0298c18"></a>正者止。應徐取<span class="gaiji">鉢<!--gaiji,缽,1[金*本],2&#x9262;,3-->
</span>杖。入巷時。不得上下看。<a class="t" id="t0298c19"></a>應直前。若遙見狂象狂馬狂牛狂狗狂裸形<a class="t" id="t0298c20"></a>人者。應避道。若至乞食家。應好識外門中門<a class="t" id="t0298c21"></a>內門相。入庭中住彈指。若無所得。應第二<a class="t" id="t0298c22"></a>彈指。若復不得。應更三彈指。三彈指已。若<a class="t" id="t0298c23"></a>得者應兩手捉<span class="gaiji">鉢<!--gaiji,缽,1[金*本],2&#x9262;,3-->
</span>曲身受食。若更餘處乞食<a class="t" id="t0298c24"></a>時。應看日時節。若日故早更乞。若日時至<a class="t" id="t0298c25"></a>便止。不應上下看。直視前行。若遙見狂象<a class="t" id="t0298c26"></a>狂馬狂牛狂狗狂裸形人者應避。出聚落時。<a class="t" id="t0298c27"></a>徐捉<span class="gaiji">鉢<!--gaiji,缽,1[金*本],2&#x9262;,3-->
</span>杖著一處。徐取僧伽梨。中牒抖擻<a class="t" id="t0298c28"></a>著右肩上。徐取<span class="gaiji">鉢<!--gaiji,缽,1[金*本],2&#x9262;,3-->
</span>杖。若先到食處。應敷座<a class="t" id="t0298c29"></a>床。取揩<span class="gaiji">脚<!--gaiji,腳,1[腳-谷+去],2&#x811A;,3-->
</span>物拭<span class="gaiji">脚<!--gaiji,腳,1[腳-谷+去],2&#x811A;,3-->
</span>物安水瓨水瓶。應掃灑<a class="t" id="t0299a01"></a>食處塗地。若和上阿闍梨在食處者。若得好<a class="t" id="t0299a02"></a>食。先與和上阿闍梨。與飲時。莫令指入器<a class="t" id="t0299a03"></a>中。若在後者。應舉床座。舉揩<span class="gaiji">脚<!--gaiji,腳,1[腳-谷+去],2&#x811A;,3-->
</span>物拭<span class="gaiji">脚<!--gaiji,腳,1[腳-谷+去],2&#x811A;,3-->
</span>物<a class="t" id="t0299a04"></a>安水瓨水瓶。掃灑除糞還入房中。入房中<a class="t" id="t0299a05"></a>時。應牽橝閉戶就床座。徐徐攝一<span class="gaiji">脚<!--gaiji,腳,1[腳-谷+去],2&#x811A;,3-->
</span>。次攝<a class="t" id="t0299a06"></a>一<span class="gaiji">脚<!--gaiji,腳,1[腳-谷+去],2&#x811A;,3-->
</span>。結加趺坐。思惟法行。</p>
<a class="t" id="t0299a07"></a>
<p>
<a class="sc" id="2"></a>
<a class="t-linehead" id="t-linehead0299a07"></a>
佛在舍衛國。爾時一長者有好蘆蔔。是長者<a class="t" id="t0299a08"></a>為蘆蔔故。請佛及僧怛<span class="gaiji">鉢<!--gaiji,缽,1[金*本],2&#x9262;,3-->
</span>那。佛默然受。知<a class="t" id="t0299a09"></a>佛受已。還家竟夜辦種種多美飲食。晨朝敷<a class="t" id="t0299a10"></a>座。往白時到。佛自知時。佛與比丘僧。往入其<a class="t" id="t0299a11"></a>舍坐已。長者自手行水自行蘆蔔根。諸比丘<a class="t" id="t0299a12"></a>嚼蘆蔔根作聲有一比丘。先是伎兒。見食作<a class="t" id="t0299a13"></a>聲。即便起舞。時有比丘笑。蘆蔔根從口鼻<a class="t" id="t0299a14"></a>中出。諸居士呵責言。諸沙門釋子自言。善好<a class="t" id="t0299a15"></a>有德。云何使他笑如伎兒。佛見是比丘作如<a class="t" id="t0299a16"></a>是事諸居士呵責。食已還去。佛以是事。集比<a class="t" id="t0299a17"></a>丘僧。知而故問是比丘。汝以何心作。答言。以<a class="t" id="t0299a18"></a>二事故。一者看他。二者欲令笑。佛言。為看他<a class="t" id="t0299a19"></a>故無罪。為笑故突吉羅。佛語諸比丘。從今<a class="t" id="t0299a20"></a>已若先未噉熟食。不得噉菜果。若先噉者<a class="t" id="t0299a21"></a>突吉羅。</p>
<a class="t" id="t0299a22"></a>
<p>
<a class="sc" id="3"></a>
<a class="t-linehead" id="t-linehead0299a22"></a>
佛在舍衛國。新造祇洹竟。諸居士辦供具。多<a class="t" id="t0299a23"></a>諸比丘來。千二百五十人。諸比丘亂入亂坐<a class="t" id="t0299a24"></a>亂食亂起亂去。諸居士呵責言。有餘沙門婆<a class="t" id="t0299a25"></a>羅門。次第入次第坐次第食次第起次第去。<a class="t" id="t0299a26"></a>是沙門釋子自言。善好有德。亂入亂坐亂食<a class="t" id="t0299a27"></a>亂起亂去。不知誰得誰不得誰重得。諸比丘<a class="t" id="t0299a28"></a>不知云何。是事白佛。佛言。從今日應次第入<a class="t" id="t0299a29"></a>次第坐次第食次第起次第去。時諸比丘次<a class="t" id="t0299b01"></a>第入次第坐次第食次第起次第去。時默然<a class="t" id="t0299b02"></a>入默然坐默然食默然起默然去。諸居士呵<a class="t" id="t0299b03"></a>責言。有餘沙門婆羅門。讚唄<span class="gaiji">呪<!--gaiji,咒,1[口*兄],2&#x546A;,3-->
</span>願讚歎。沙<a class="t" id="t0299b04"></a>門釋子自言。善好有德。默然入默然坐默然<a class="t" id="t0299b05"></a>食默然起默然去。我等不知食好不好。諸比<a class="t" id="t0299b06"></a>丘不知云何。是事白佛。佛言。從今食時。應唄<a class="t" id="t0299b07"></a><span class="gaiji">呪<!--gaiji,咒,1[口*兄],2&#x546A;,3-->
</span>願讚歎。諸比丘不知誰應作。佛言。上座作。<a class="t" id="t0299b08"></a>爾時偷羅難陀少學寡聞。時為上座。佛言。<a class="t" id="t0299b09"></a>若上座不能。次第二應作。第二不能。第三應<a class="t" id="t0299b10"></a>作。如是次第。能者應作。</p>
<a class="t" id="t0299b11"></a>
<p>
<a class="sc" id="4"></a>
<a class="t-linehead" id="t-linehead0299b11"></a>
佛在舍衛國。時諸女人次第請佛及僧。辦種<a class="t" id="t0299b12"></a>種飲食。諸比丘食已。不唄不<span class="gaiji">呪<!--gaiji,咒,1[口*兄],2&#x546A;,3-->
</span>願而去。諸<a class="t" id="t0299b13"></a>女人作是言。我等女人薄福。誰當為我等唄<a class="t" id="t0299b14"></a><span class="gaiji">呪<!--gaiji,咒,1[口*兄],2&#x546A;,3-->
</span>願讚歎。諸比丘不知云何。是事白佛。佛言。<a class="t" id="t0299b15"></a>從今亦應為女人唄<span class="gaiji">呪<!--gaiji,咒,1[口*兄],2&#x546A;,3-->
</span>願讚歎。若無淨人者。<a class="t" id="t0299b16"></a>留上座四人住。住時諸上座吐悶。問佛。佛<a class="t" id="t0299b17"></a>言。應語諸女人已去。</p>
<a class="t" id="t0299b18"></a>
<p>
<a class="sc" id="5"></a>
<a class="t-linehead" id="t-linehead0299b18"></a>
佛在舍衛國。有一比丘。名曼頭羅。是婆羅<a class="t" id="t0299b19"></a>門種。出家作比丘患下。作是念。云何數數用<a class="t" id="t0299b20"></a>水洗。佛言。應以物拭。拭時用一葉拭。拭已<a class="t" id="t0299b21"></a>不淨。佛言。應用兩重。用兩重拭時。一重舒污<a class="t" id="t0299b22"></a>手。佛言。應截屈處。時截處傷大便道。佛言。<a class="t" id="t0299b23"></a>不應截。應用一枚淨拭。拭時擲棄著廁中。<a class="t" id="t0299b24"></a>著已廁滿。佛言。應著一處。時淨葉不淨葉共<a class="t" id="t0299b25"></a>著一處。取時污手。佛言。右邊安淨葉。左邊棄<a class="t" id="t0299b26"></a>不淨葉。著一處時大聚。佛言。除<span class="gaiji">却<!--gaiji,卻,1[去*ㄗ],2&#x5374;,3-->
</span>。除<span class="gaiji">却<!--gaiji,卻,1[去*ㄗ],2&#x5374;,3-->
</span>時吐<a class="t" id="t0299b27"></a>逆。佛言。應安器。若滿遠棄餘處。</p>
<a class="t" id="t0299b28"></a>
<p>
<a class="sc" id="6"></a>
<a class="t-linehead" id="t-linehead0299b28"></a>
佛在王舍城。爾時六群比丘。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處嚼楊枝。<a class="t" id="t0299b29"></a>後比丘來見不淨吐逆。諸比丘不知云何。是<a class="t" id="t0299c01"></a>事白佛。佛以是事集僧。知而故問六群比丘。<a class="t" id="t0299c02"></a>汝實作是事不。答言。實作世尊。佛以種種因<a class="t" id="t0299c03"></a>緣呵責六群比丘。云何名比丘。僧洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處嚼<a class="t" id="t0299c04"></a>楊枝。呵已語諸比丘。從今佛前不得嚼楊枝。<a class="t" id="t0299c05"></a>和上阿闍梨前。一切上座前。佛塔前聲聞塔<a class="t" id="t0299c06"></a>前。溫室講堂<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>下大門前。廁邊安水處小便<a class="t" id="t0299c07"></a>處。浴室中多人行處。不得嚼楊枝。嚼者突<a class="t" id="t0299c08"></a>吉羅。不犯者。同歲比丘前不犯。</p>
<a class="t" id="t0299c09"></a>
<p>
<a class="sc" id="7"></a>
<a class="t-linehead" id="t-linehead0299c09"></a>
佛在王舍城。有裸形外道病疥瘙。往語耆<a class="t" id="t0299c10"></a>婆。治我此病。答言。浴室中洗乃可得差。外道<a class="t" id="t0299c11"></a>作是言。我是外道。裸形無所著。何由得浴<a class="t" id="t0299c12"></a>室洗耶。耆婆言。頗有親里相識比丘不。答言<a class="t" id="t0299c13"></a>無。耆婆言。唯得浴室洗可差。是外道即往到<a class="t" id="t0299c14"></a>竹園。問新學比丘及沙彌言。汝等何時浴室<a class="t" id="t0299c15"></a>洗耶。答言。某日。時外道屈指數日。或擲石數<a class="t" id="t0299c16"></a>日。或作籌數日。若干日已過。若干日在。到浴<a class="t" id="t0299c17"></a>日來至入竹園。在一面立。看諸比丘云何入<a class="t" id="t0299c18"></a>浴室洗。或有比丘著衣入。或有以泥塗身<a class="t" id="t0299c19"></a>入。是外道即以泥塗身入。如似老上座。諸<a class="t" id="t0299c20"></a>比丘作是念。是上座比丘從何處來。共相謂<a class="t" id="t0299c21"></a>言。上座來與上座床。即便與床。盛滿器水著<a class="t" id="t0299c22"></a>前。汗出已。諸比丘亦與揩<span class="gaiji">脚<!--gaiji,腳,1[腳-谷+去],2&#x811A;,3-->
</span>髀膊胸背。舉<a class="t" id="t0299c23"></a>身揩已。疥瘙即除。身得清淨。清淨已。喚擔<a class="t" id="t0299c24"></a>衣來與上座。是外道言。汝等不好用著衣為。<a class="t" id="t0299c25"></a>諸比丘言。不善。將不與外道洗耶。諸比丘不<a class="t" id="t0299c26"></a>知云何。是事白佛。佛言。從今日露身不得<a class="t" id="t0299c27"></a>揩。他亦不得。揩露身者兩露身亦不得相揩。<a class="t" id="t0299c28"></a>比丘闇中不得作禮。不得禮覆面者。不得禮<a class="t" id="t0299c29"></a>睡者。不得禮入三昧者。不得禮嚼楊枝者。<a class="t" id="t0300a01"></a>自嚼楊枝亦不得作禮。自洗面不得作禮。亦<a class="t" id="t0300a02"></a>不得向洗面者禮。自食時不得禮。不得禮食<a class="t" id="t0300a03"></a>者。自縫衣時不得禮。不得向縫衣者作<a class="t" id="t0300a04"></a>禮。自剃髮時不得作禮。亦不得禮剃髮者。自<a class="t" id="t0300a05"></a>在高處不得禮下處。下處亦不得禮高處。佛<a class="t" id="t0300a06"></a>前不得禮人。佛塔前聲聞塔前亦不得禮人。<a class="t" id="t0300a07"></a>大小便處取水處。浴室乃至不安隱處。皆不<a class="t" id="t0300a08"></a>得禮。在道行時不得禮。若至心欲禮者。語<a class="t" id="t0300a09"></a>上座住。我欲禮。若住者應禮。不住者不應<a class="t" id="t0300a10"></a>禮。</p>
<a class="t" id="t0300a11"></a>
<p>
<a class="sc" id="8"></a>
<a class="t-linehead" id="t-linehead0300a11"></a>
佛在舍衛國。有客比丘暮來。次得空房舍。時<a class="t" id="t0300a12"></a>床上有盤蛇睡。比丘不看便坐蛇上。為<a class="t" id="t0300a13"></a>蛇所螫與蛇俱死。經五六日有青蠅出。諸比<a class="t" id="t0300a14"></a>丘見蠅出入。共相謂言。此房中有青蠅出。<a class="t" id="t0300a15"></a>當入看來。入已便見。作是言。是比丘必坐<a class="t" id="t0300a16"></a>是蛇上。為蛇所螫二俱死耳。諸比丘不知<a class="t" id="t0300a17"></a>云何。是事白佛。佛以是事集比丘僧。語諸<a class="t" id="t0300a18"></a>比丘。從今教客比丘儀法。若客比丘到僧<a class="t" id="t0300a19"></a>坊中。應偏袒著衣。著泥洹僧。高應下著。衣<a class="t" id="t0300a20"></a>囊在右肩上。應轉著左肩上。若杖油囊革<a class="t" id="t0300a21"></a>屣針筒。在右手中。應移左手中。若欲大小<a class="t" id="t0300a22"></a>便。應先外<span class="gaiji">却<!--gaiji,卻,1[去*ㄗ],2&#x5374;,3-->
</span>已入僧坊。若得水洗足已入。<a class="t" id="t0300a23"></a>若不得水。以草樹葉拭足已入。若門閉應求<a class="t" id="t0300a24"></a>開門。若開應入。若不開。僧坊外有牆塹刺棘。<a class="t" id="t0300a25"></a>應在現處立。一心淨持威儀。作大人相起他<a class="t" id="t0300a26"></a>善心。若見舊比丘應問。此僧坊中有若干歲<a class="t" id="t0300a27"></a>比丘房不。若言有。即語開門已入。又問。是房<a class="t" id="t0300a28"></a>中為有人不。若言空。應問。用何水。若言井<a class="t" id="t0300a29"></a>水。應索盥及繩掃篲。應開房戶彈指。若有<a class="t" id="t0300b01"></a>毒蛇彈指令去。當徐往出枕被褥床榻覆<a class="t" id="t0300b02"></a>地物。出已應掃灑塗地。抖擻床席被褥枕<a class="t" id="t0300b03"></a>覆地物覓蟲已。還敷如本。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>
<span class="gaiji">瓫<!--gaiji,盆,1[分/瓦],2&#x74EB;,3-->
</span>常用水瓶<a class="t" id="t0300b04"></a>皆著水。持革屣至水邊浣。拭革屣物捩曬<a class="t" id="t0300b05"></a>已。捉革屣先拭前頭。次拭後中拭帶。若水<a class="t" id="t0300b06"></a>器在左邊。應左手取水右手洗足。若在右<a class="t" id="t0300b07"></a>邊。右手取水左手洗足。洗足已著革屣入<a class="t" id="t0300b08"></a>房。閉門下橝<span class="gaiji">却<!--gaiji,卻,1[去*ㄗ],2&#x5374;,3-->
</span>坐繩床。先攝一<span class="gaiji">脚<!--gaiji,腳,1[腳-谷+去],2&#x811A;,3-->
</span>次攝一<a class="t" id="t0300b09"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>。攝已大坐正觀諸法。地了時應問舊比丘。<a class="t" id="t0300b10"></a>此僧坊中。有前食無前食。有時食無時食。何<a class="t" id="t0300b11"></a>處有惡狗惡牛大童女寡婦家。何處是僧羯<a class="t" id="t0300b12"></a>磨學家覆<span class="gaiji">鉢<!--gaiji,缽,1[金*本],2&#x9262;,3-->
</span>羯磨家。何處可行。何處不可行。<a class="t" id="t0300b13"></a>問是事已。應行乞食。若客比丘欲去時。以<a class="t" id="t0300b14"></a>灌繩掃篲。還付本主。摒擋臥具。閉門下<a class="t" id="t0300b15"></a>橝已去。</p>
<a class="t" id="t0300b16"></a>
<p>
<a class="sc" id="9"></a>
<a class="t-linehead" id="t-linehead0300b16"></a>
佛在阿毘羅國。時新作僧伽藍。有比丘作<a class="t" id="t0300b17"></a>匠。著僧伽梨輦石輦墼輦草輦泥。以手泥<a class="t" id="t0300b18"></a>壁。黑泥糠泥污灑泥壁。赤色泥白色泥塗<a class="t" id="t0300b19"></a>壁。灑掃僧坊塗地故污衣。著是污衣入聚落<a class="t" id="t0300b20"></a>乞食。諸居士呵責。有餘沙門婆羅門。著淨衣<a class="t" id="t0300b21"></a>入聚落乞食。是沙門釋子自言。善好有德。著<a class="t" id="t0300b22"></a>是污衣入聚落乞食。如壓油人。是中有比<a class="t" id="t0300b23"></a>丘。少欲知足行頭陀。聞是事心不喜。以是事<a class="t" id="t0300b24"></a>白佛。佛以是事集比丘僧。語諸比丘。從今不<a class="t" id="t0300b25"></a>得著僧伽梨輦石輦泥輦草泥塗壁。以手<a class="t" id="t0300b26"></a>塗壁糠泥污灑塗壁。黑色赤白色塗壁掃<a class="t" id="t0300b27"></a>灑僧坊塗地。不得<span class="gaiji">脚<!--gaiji,腳,1[腳-谷+去],2&#x811A;,3-->
</span>躡僧伽梨。不得敷僧伽<a class="t" id="t0300b28"></a>梨坐。不得臥僧伽梨上。不得襯身著僧伽<a class="t" id="t0300b29"></a>梨。著僧伽梨。如著僧伽梨法。著<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧。<a class="t" id="t0300c01"></a>如著<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧法。著安陀衛。如著安陀衛<a class="t" id="t0300c02"></a>法。以三種壞色作淨。不得著五種純色衣。除<a class="t" id="t0300c03"></a>納衣。若比丘貧少衣。不能得割截衣。衣上安<a class="t" id="t0300c04"></a>牒。若五若七若九若十一若十三。若十五若<a class="t" id="t0300c05"></a>過十五。若能得應割截作僧伽梨<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧<a class="t" id="t0300c06"></a>安陀衛。是為衣法。</p>
<a class="t" id="t0300c07"></a>
<p>
<a class="sc" id="10"></a>
<a class="t-linehead" id="t-linehead0300c07"></a>
佛在王舍城。有大僧坊。初夜中夜後夜。多<a class="t" id="t0300c08"></a>有客比丘。一切時來宿。晨朝便去。上座問<a class="t" id="t0300c09"></a>下坐言。何以無客比丘。答言有。何以不來見<a class="t" id="t0300c10"></a>上座。我等不知彼人來去。諸比丘不知云何。<a class="t" id="t0300c11"></a>是事白佛。佛言。若客比丘來應先禮。拜上座<a class="t" id="t0300c12"></a>時彼僧坊有千二百五十比丘。客比丘一一<a class="t" id="t0300c13"></a>禮拜過初夜。道行疲極不能得遍。諸比丘不<a class="t" id="t0300c14"></a>知云何。是事白佛。佛言。應問訊四上座。有客<a class="t" id="t0300c15"></a>比丘暮來問。第一上座在何處。答言。在耆<a class="t" id="t0300c16"></a>闍崛坊。又問。第二上座復在何處。答言。在毘<a class="t" id="t0300c17"></a>伽羅坊。又問。第三上座在何處。答言。在貴守<a class="t" id="t0300c18"></a>陀羅坊。又問。第四上座在何處。答言。在薩<a class="t" id="t0300c19"></a>多訶求坊往問訊時。道中有師子虎狼畏<a class="t" id="t0300c20"></a>豹熊羆多羅剎等畏。諸比丘不知云何。是<a class="t" id="t0300c21"></a>事白佛。佛言。隨所入坊舍中。即禮彼四上<a class="t" id="t0300c22"></a>座。禮時在大坊舍門外住立久。迷悶吐逆<a class="t" id="t0300c23"></a>不樂。諸比丘不知云何。是事白佛。佛言若<a class="t" id="t0300c24"></a>時得見上座者應禮。不時得見者則止。</p>
<a class="t" id="t0300c25"></a>
<p>
<a class="sc" id="11"></a>
<a class="t-linehead" id="t-linehead0300c25"></a>
佛在舍衛國。憍薩羅國阿練若處。有一比丘<a class="t" id="t0300c26"></a>在中住。時賊來入僧坊。見是比丘在閣上。即<a class="t" id="t0300c27"></a>遣人將是比丘來下。時彼賊主信敬佛法。作<a class="t" id="t0300c28"></a>是言。莫將比丘下。當看。有火不。言無。有食<a class="t" id="t0300c29"></a>不。言無。有水不。言無。共相謂言。是沙門釋子<a class="t" id="t0301a01"></a>清淨。看洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處有水不。言無。看淨水瓶常用<a class="t" id="t0301a02"></a>水瓶。有水不。言無。作是言。將是比丘來。即<a class="t" id="t0301a03"></a>將來下。問言。大德。有火不。答言無。有鑽火<a class="t" id="t0301a04"></a>具不。欲鑽火。答言無。大德。我等飢。有食不。<a class="t" id="t0301a05"></a>答言無。問有食器不。我欲作食。答言無。大<a class="t" id="t0301a06"></a>德。我等渴。有水不。答言無。有取水器不。答<a class="t" id="t0301a07"></a>言無。大德。是沙門釋子清淨。有洗<span class="gaiji">脚<!--gaiji,腳,1[腳-谷+去],2&#x811A;,3-->
</span>水不。有<a class="t" id="t0301a08"></a>淨水瓶常用水瓶不。答言無。又問。大德。我欲<a class="t" id="t0301a09"></a>至彼聚落。示教我道處。答言。不知。又問。時<a class="t" id="t0301a10"></a>節早晚。答言。不知。又問。今是何日。答言。不<a class="t" id="t0301a11"></a>知。又言。作唄。答言。不能。又言。<span class="gaiji">呪<!--gaiji,咒,1[口*兄],2&#x546A;,3-->
</span>願。答言。不<a class="t" id="t0301a12"></a>能。又言。讚法。答言。不能。是賊共相謂言。此<a class="t" id="t0301a13"></a>阿練若比丘。無一阿練若法。是比丘當不能<a class="t" id="t0301a14"></a>自活故出家。當熟打之。即以手<span class="gaiji">脚<!--gaiji,腳,1[腳-谷+去],2&#x811A;,3-->
</span>打是比<a class="t" id="t0301a15"></a>丘已捨去。是比丘大受苦惱。以是事語諸比<a class="t" id="t0301a16"></a>丘。諸比丘以是事白佛。佛以是事集比丘僧。<a class="t" id="t0301a17"></a>語諸比丘。從今當教阿練若比丘儀法。應學<a class="t" id="t0301a18"></a>是法。從今阿練若比丘。有人來先應共語好<a class="t" id="t0301a19"></a>正憶念和悅顏色。不應垂頭。應言善來。應畜<a class="t" id="t0301a20"></a>火及火鑽。應畜食食器。應畜水水器。應畜洗<a class="t" id="t0301a21"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>水水器。淨水瓶常用水瓶盛滿水。應知道<a class="t" id="t0301a22"></a>知日知時知夜知夜分。應知星宿。應學星宿<a class="t" id="t0301a23"></a>法。應誦修多羅毘尼阿毘曇。應學解修多羅<a class="t" id="t0301a24"></a>毘尼阿毘曇。應知初禪二禪三禪四禪須陀<a class="t" id="t0301a25"></a>洹斯陀含阿那含阿羅漢果。若未得者。應知<a class="t" id="t0301a26"></a>誦讀。不應畜日珠月珠。如是法應廣知。應畜<a class="t" id="t0301a27"></a>禪杖。如瞿尼沙修多羅中廣說。應修行之。</p>
<a class="t" id="t0301a28"></a>
<p>
<a class="sc" id="12"></a>
<a class="t-linehead" id="t-linehead0301a28"></a>
佛在舍衛國。阿耆達婆羅門。擔釋俱梨餅。往<a class="t" id="t0301a29"></a>到佛所與佛。佛言。分與僧。即分與僧已。在佛<a class="t" id="t0301b01"></a>前聽<span class="gaiji">呪<!--gaiji,咒,1[口*兄],2&#x546A;,3-->
</span>願。佛為種種說法。諸比丘嚙餅作聲。<a class="t" id="t0301b02"></a>阿耆達叉手白佛言。世尊。沙門瞿曇教化一<a class="t" id="t0301b03"></a>切弟子。皆能受耶。佛言。有受者不受者。婆<a class="t" id="t0301b04"></a>羅門言。實爾瞿曇。有為法者有為食者。佛為<a class="t" id="t0301b05"></a>阿耆達種種說法示教利喜已默然。時阿耆<a class="t" id="t0301b06"></a>達聞佛說法示教利喜已。從坐起禮佛足右<a class="t" id="t0301b07"></a>遶而去。去不久。佛以是事集比丘僧。語諸<a class="t" id="t0301b08"></a>比丘。從今說法時<span class="gaiji">呪<!--gaiji,咒,1[口*兄],2&#x546A;,3-->
</span>願時。讚法時不得食。食<a class="t" id="t0301b09"></a>者突吉羅。</p>
<a class="t" id="t0301b10"></a>
<p>
<a class="sc" id="13"></a>
<a class="t-linehead" id="t-linehead0301b10"></a>
佛在波羅<span class="gaiji">［木＊奈］<!--gaiji,,1[木*奈],2&#x3B88;,3-->
</span>國。佛中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>。入波羅<a class="t" id="t0301b11"></a><span class="gaiji">［木＊奈］<!--gaiji,,1[木*奈],2&#x3B88;,3-->
</span>城欲乞食有一新比丘。中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>。先<a class="t" id="t0301b12"></a>入城乞食。佛遙見是比丘在他門前。是比丘<a class="t" id="t0301b13"></a>亦見佛。見佛已慚愧低頭。佛乞食還攝衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0301b14"></a>
竟。以是事集比丘僧。語諸比丘。我今日中前<a class="t" id="t0301b15"></a>著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞食。見一新比丘亦著衣持<a class="t" id="t0301b16"></a><span class="gaiji">鉢<!--gaiji,缽,1[金*本],2&#x9262;,3-->
</span>先入城乞食。我見是比丘。比丘見我故。慚<a class="t" id="t0301b17"></a>愧低頭。語諸比丘。誰中前著衣持<span class="gaiji">鉢<!--gaiji,缽,1[金*本],2&#x9262;,3-->
</span>入城乞<a class="t" id="t0301b18"></a>食。是比丘慚愧。長跪合掌白佛言。我是。佛<a class="t" id="t0301b19"></a>言。善哉善哉。見我故慚愧攝情。若見比丘比<a class="t" id="t0301b20"></a>丘尼優婆塞優婆夷及諸外道沙門婆羅門。<a class="t" id="t0301b21"></a>亦應攝情低頭。長夜得安樂。</p>
<a class="t" id="t0301b22"></a>
<p style="text-indent: 0em; margin-left: 0em">
<a class="sc" id="14"></a>
<a class="t-linehead" id="t-linehead0301b22"></a>
佛在舍衛國。長老<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提有共行弟子。無恭敬<a class="t" id="t0301b23"></a>心。入僧坊中亦無恭敬心。時長老<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。往<a class="t" id="t0301b24"></a>到佛所。頭面禮足在一面坐已白佛言。世尊。<a class="t" id="t0301b25"></a>我共行弟子無恭敬心。入僧坊中亦無恭敬<a class="t" id="t0301b26"></a>心。世尊。云何令弟子於和上有恭敬心。佛<a class="t" id="t0301b27"></a>言。小住<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。我問汝時當說。佛以是事集比<a class="t" id="t0301b28"></a>丘僧已。語<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提言。汝欲說者說。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提言。世<a class="t" id="t0301b29"></a>尊。我共行弟子無恭敬心。入僧坊中亦無恭<a class="t" id="t0301c01"></a>敬心。云何令弟子於和上有恭敬心。佛語<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="t0301c02"></a>
提。共行弟子於和上應生敬心。入僧坊亦應<a class="t" id="t0301c03"></a>生敬心。應與和上<span class="gaiji">鉢<!--gaiji,缽,1[金*本],2&#x9262;,3-->
</span>衣戶鉤時藥時分藥七<a class="t" id="t0301c04"></a>日藥盡形壽藥。若和上作衣時應代作。浣衣<a class="t" id="t0301c05"></a>時。染衣時。割截衣時。簪衣時。刺衣時。舒展<a class="t" id="t0301c06"></a>時。皆應代作。若自不能者。應賃他作。若自<a class="t" id="t0301c07"></a>不能盡作者。亦應借他。若能盡作者應作。<a class="t" id="t0301c08"></a>不得閑住。佛語<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。若和上欲浴室中洗時。<a class="t" id="t0301c09"></a>弟子先應辦浴具。著薪著油澡豆。若和上<a class="t" id="t0301c10"></a>入浴室時。弟子應持浴衣與。攝取所著衣與<a class="t" id="t0301c11"></a>床。應與水瓶授杖。若和上少力。弟子應手扶。<a class="t" id="t0301c12"></a>若大羸劣。應負入浴室。應攝衣著一面。應<a class="t" id="t0301c13"></a>坐著床上以水<span class="gaiji">瓫<!--gaiji,盆,1[分/瓦],2&#x74EB;,3-->
</span>著前。若弟子欲洗時。應白<a class="t" id="t0301c14"></a>和上向壁洗。應生病想生藥想。佛言。和上汗<a class="t" id="t0301c15"></a>出時。弟子先應揩<span class="gaiji">脚<!--gaiji,腳,1[腳-谷+去],2&#x811A;,3-->
</span>。次揩膊髀腰脊胸背。<a class="t" id="t0301c16"></a>若和上洗竟。應授衣與取床取水器取杖。應<a class="t" id="t0301c17"></a>以薪著<span class="gaiji">竈<!--gaiji,灶,1[穴/土/黽],2&#x7AC8;,3-->
</span>中。若和上少力者應手扶。若大羸<a class="t" id="t0301c18"></a>劣。應負還房坐床上。應取浴衣舉。應授臥衣。<a class="t" id="t0301c19"></a>應安大小便器。應安唾器。若弟子更欲洗。<a class="t" id="t0301c20"></a>應白和上已洗。若最後浴室中洗者。應舉繩<a class="t" id="t0301c21"></a>床著一處舉水瓶水瓨。應以灰覆火出浴室<a class="t" id="t0301c22"></a>閉門下橝已去。若欲誦時。至三問能得者。<a class="t" id="t0301c23"></a>應隨力從和上受。受已在一處憶念思惟。若<a class="t" id="t0301c24"></a>得者誦。若不得者更問。明日應攝大小便器<a class="t" id="t0301c25"></a>唾器。棄已應問和上。須粥須食不。若言須<a class="t" id="t0301c26"></a>粥。應安釜器辦杓辦匕。若言須食。應辦食。<a class="t" id="t0301c27"></a>應辦食器。若和上病者。弟子應看若活若<a class="t" id="t0301c28"></a>死。應覓隨病食隨病藥。應取和上物作供養。<a class="t" id="t0301c29"></a>若和上無者自辦。若自無者從他求。若無知<a class="t" id="t0302a01"></a>識不能得者。乞食時得好者。應與和上<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。<a class="t" id="t0302a02"></a>若僧與和上憶念羯磨。若與不癡羯磨時。應<a class="t" id="t0302a03"></a>代和上去作是言。僧與我和上憶念羯磨若不<a class="t" id="t0302a04"></a>癡羯磨。僧與和上苦切羯磨依止羯磨驅出<a class="t" id="t0302a05"></a>羯磨下意羯磨時。弟子以法佐和上言。僧莫<a class="t" id="t0302a06"></a>與我和上苦切羯磨依止羯磨驅出羯磨下意<a class="t" id="t0302a07"></a>羯磨。若僧已與和上作是苦切羯磨依止羯<a class="t" id="t0302a08"></a>磨驅出羯磨下意羯磨竟。弟子應言。僧與我<a class="t" id="t0302a09"></a>和上輕作羯磨。莫重作。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。若僧與和上覓<a class="t" id="t0302a10"></a>罪相羯磨。弟子應往言。僧如法莫與我和上<a class="t" id="t0302a11"></a>覓罪羯磨。若僧與和上覓罪羯磨竟。弟子應<a class="t" id="t0302a12"></a>從僧乞。輕作莫重作。若僧與和上不見擯羯<a class="t" id="t0302a13"></a>磨不作擯羯磨惡邪不除擯羯磨。弟子應往<a class="t" id="t0302a14"></a>白僧言。不見教見不作教作不除教除。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>
<a class="t" id="t0302a15"></a>
提。若和上犯僧殘罪。應與別住摩那埵本日<a class="t" id="t0302a16"></a>治出罪羯磨。弟子應往言。僧如法與我和上<a class="t" id="t0302a17"></a>別住摩那埵本日治出罪羯磨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。是弟子<a class="t" id="t0302a18"></a>不白和上。不得教他讀經。不得誦經令他憶<a class="t" id="t0302a19"></a>念。不得並誦。不白和上不得從他受法。不<a class="t" id="t0302a20"></a>得授他法。不得從他受憶念。不得並誦。不<a class="t" id="t0302a21"></a>得與他衣<span class="gaiji">鉢<!--gaiji,缽,1[金*本],2&#x9262;,3-->
</span>戶鉤時藥時分藥七日藥。盡形<a class="t" id="t0302a22"></a>壽藥。不得與他作衣。不得使他作衣。不得與<a class="t" id="t0302a23"></a>他剃髮。不得使他剃髮。不白和上不得一切<a class="t" id="t0302a24"></a>有所作。除大小便及嚼楊枝禮佛。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。若和<a class="t" id="t0302a25"></a>上欲入聚落。弟子應授入聚落衣。應揲臥<a class="t" id="t0302a26"></a>衣舉。弟子若隨和上入聚落。應取<span class="gaiji">鉢<!--gaiji,缽,1[金*本],2&#x9262;,3-->
</span>杖僧伽<a class="t" id="t0302a27"></a>梨。不應在前行。不應大逼近。不得並行。若<a class="t" id="t0302a28"></a>師說非法者應諫止。若說法應隨喜。若說法<a class="t" id="t0302a29"></a>時得施。弟子應取。若到聚落。應授<span class="gaiji">鉢<!--gaiji,缽,1[金*本],2&#x9262;,3-->
</span>杖僧伽<a class="t" id="t0302b01"></a>梨。弟子若在前出聚落。不應遠住。應取和上<a class="t" id="t0302b02"></a><span class="gaiji">鉢<!--gaiji,缽,1[金*本],2&#x9262;,3-->
</span>杖僧伽梨。若和上共道行。弟子應取杖取<a class="t" id="t0302b03"></a>盛油囊革屣鍼綖囊。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。弟子應日日三時<a class="t" id="t0302b04"></a>至和上邊。早起食後日沒時。早起時應除大<a class="t" id="t0302b05"></a>小便器唾器。食後時應掃灑塗地。日沒時應<a class="t" id="t0302b06"></a>持大小便器唾器著邊。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提白佛言。世尊。弟<a class="t" id="t0302b07"></a>子於和上行如是法。和上於弟子當云何。佛<a class="t" id="t0302b08"></a>語<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。弟子作是行者。和上應教誦修多羅<a class="t" id="t0302b09"></a>毘尼阿毘曇與衣<span class="gaiji">鉢<!--gaiji,缽,1[金*本],2&#x9262;,3-->
</span>杖戶鉤。與時藥時分藥<a class="t" id="t0302b10"></a>七日藥盡形藥。若弟子作衣時。和上應佐<a class="t" id="t0302b11"></a>作。若浣衣染衣割截簪刺舒展時。皆應佐<a class="t" id="t0302b12"></a>作。若自不能倩他。若自不能盡作。亦應使他。<a class="t" id="t0302b13"></a>若隨能者盡佐作。不得閑住。若和上見弟子<a class="t" id="t0302b14"></a>病時。應看若活若死。應與覓隨病食隨病藥。<a class="t" id="t0302b15"></a>應取弟子物作。弟子無者和上與物。若自無<a class="t" id="t0302b16"></a>物從他求與無知識求不能得。若乞食時得<a class="t" id="t0302b17"></a>好食者與。若僧與弟子憶念羯磨與不癡羯<a class="t" id="t0302b18"></a>磨。作是言。如法與我弟子憶念羯磨不癡羯<a class="t" id="t0302b19"></a>磨。若僧與弟子苦切羯磨依止羯磨驅出羯<a class="t" id="t0302b20"></a>磨下意羯磨。和上應如法佐言。莫與我弟子<a class="t" id="t0302b21"></a>苦切羯磨依止羯磨驅出羯磨下意羯磨。若<a class="t" id="t0302b22"></a>僧已作苦切羯磨依止羯磨驅出羯磨下意羯<a class="t" id="t0302b23"></a>磨竟。應言。輕作莫重作若僧欲與弟子覓罪<a class="t" id="t0302b24"></a>羯磨。應如法佐言。莫作。若僧與覓罪羯磨竟。<a class="t" id="t0302b25"></a>和上應佐言。輕作莫重作。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。若僧與弟<a class="t" id="t0302b26"></a>子不見擯羯磨。不作擯羯磨。惡邪不除擯羯<a class="t" id="t0302b27"></a>磨。和上應言。不見教見不作教作不除教除。<a class="t" id="t0302b28"></a><span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。若弟子犯僧殘罪。應與作別住摩那埵<a class="t" id="t0302b29"></a>本日治出罪羯磨。和上作是言。僧與我弟子<a class="t" id="t0302c01"></a>別住摩那埵本日治出罪羯磨。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。應日日<a class="t" id="t0302c02"></a>三時教弟子。早起食後日沒時。早起教言。莫<a class="t" id="t0302c03"></a>近惡知識惡伴弊惡人。食後教言。莫近惡知<a class="t" id="t0302c04"></a>識惡伴弊惡人。日沒時教言。莫近惡知識惡<a class="t" id="t0302c05"></a>伴弊惡人。若作非法應呵止。<span class="gaiji">欝<!--gaiji,鬱,1[爵-(采-木)+(樊-大)],2&#x6B1D;,3-->
</span>提。有三種呵<a class="t" id="t0302c06"></a>止。一者不喚作。二者不共語。三者欲有所作<a class="t" id="t0302c07"></a>不聽作。</p>
<a class="t" id="t0302c08"></a>
<p class="endsutta">
<span class="t-juanname">十誦律卷第四十一</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>