<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-kd14">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left latin">14. Sayanāsana Khandhaka</span>
<span class="mirror-right">臥具法</span> </h1>
</div>
<a class="t-juannumber" id="juan-34"></a>
<a class="t" id="t0242a15"></a><a class="t" id="t0242a16"></a><a class="t" id="t0242a17"></a>
<p class="suttainfo">
<span class="t-juanname">十誦律卷第三十四<span class="t-note">（第五誦之六）</span></span><a class="t" id="t0242a18"></a><a class="t" id="t0242a19"></a><br>
<span class="t-byline">後秦北印度三藏弗若多羅譯</span><a class="t" id="t0242a20"></a><br>
<span class="t-headname">八法中臥具法第七</span></p>
<a class="t" id="t0242a21"></a>
<p>
<a class="sc" id="1"></a>
<a class="t-linehead" id="t-linehead0242a21"></a>
佛在王舍城。爾時諸比丘。互相輕慢無恭敬<a class="t" id="t0242a22"></a>行。佛見諸比丘互相輕慢無恭敬行。以是因<a class="t" id="t0242a23"></a>緣故。集比丘僧。問諸比丘。於汝等意云何。<a class="t" id="t0242a24"></a>誰比丘應作上座。先受水先受飲食。有比丘<a class="t" id="t0242a25"></a>答言。世尊。若比丘剎利種。以信出家剃除鬚<a class="t" id="t0242a26"></a>髮服法衣。是人應先坐先受水先受飲食。復<a class="t" id="t0242a27"></a>有比丘言。世尊。若比丘是婆羅門種。以信出<a class="t" id="t0242a28"></a>家剃除鬚髮服法衣。是人應先坐先受水先<a class="t" id="t0242a29"></a>受飲食。復有比丘言。世尊。若比丘毘舍種。以<a class="t" id="t0242b01"></a>信出家剃除鬚髮服法衣。是人應先坐先受<a class="t" id="t0242b02"></a>水先受飲食。復有比丘言。世尊。若比丘得阿<a class="t" id="t0242b03"></a>羅漢漏盡。所作已辦捨離重擔。盡諸有結能<a class="t" id="t0242b04"></a>具正智心得解脫。如是比丘。應先坐先受水<a class="t" id="t0242b05"></a>先受飲食。復有比丘言。世尊。若比丘得阿那<a class="t" id="t0242b06"></a>含。斷五下分結不還生此世界。如是比丘。應<a class="t" id="t0242b07"></a>先坐先受水先受飲食。復有比丘言。世尊若<a class="t" id="t0242b08"></a>比丘得斯陀含。斷三結三毒薄。一來生此世<a class="t" id="t0242b09"></a>間得盡苦際。如是比丘。應先坐先受水先受<a class="t" id="t0242b10"></a>飲食。復有比丘言。世尊。若比丘得須陀洹。斷<a class="t" id="t0242b11"></a>三結不墮三惡道必至淨智。往來人天七死<a class="t" id="t0242b12"></a>七生得盡苦際。如是比丘。應先坐先受水先<a class="t" id="t0242b13"></a>受飲食。諸比丘雖種種說。不合佛意。佛語諸<a class="t" id="t0242b14"></a>比丘。汝等當一心聽。誰比丘應先坐先受水<a class="t" id="t0242b15"></a>先受飲食。爾時世尊說本生因緣。語諸比丘。<a class="t" id="t0242b16"></a>過去世時。近雪山下。有三禽獸共住。一鵽二<a class="t" id="t0242b17"></a>獼猴三象。是三禽獸。互相輕慢無恭敬行。是<a class="t" id="t0242b18"></a>三禽獸同作是念。我等何不共相恭敬。若前<a class="t" id="t0242b19"></a>生者。應供養尊重教化我等。爾時鵽與獼猴<a class="t" id="t0242b20"></a>問象言。汝憶念過去何事。時是處有大蓽茇<a class="t" id="t0242b21"></a>樹。象言。我小時行此。此樹在我腹下過。象鵽<a class="t" id="t0242b22"></a>問獼猴言。汝憶念過去何事。答言。我憶小時。<a class="t" id="t0242b23"></a>坐地捉此樹。頭按令到地。象語獼猴汝年大<a class="t" id="t0242b24"></a>我。我當恭敬尊重汝。汝當為我說法。獼猴問<a class="t" id="t0242b25"></a>鵽言。汝憶念過去何事。答言。彼處有大蓽<a class="t" id="t0242b26"></a>茇樹。我時噉其子於此大便。乃生斯樹長大<a class="t" id="t0242b27"></a>如是。是我所憶。獼猴語鵽。汝年大我。我當供<a class="t" id="t0242b28"></a>養尊重汝。汝當為我說法。爾時象恭敬獼猴。<a class="t" id="t0242b29"></a>從聽受法為餘象說。獼猴恭敬鵽。從聽受法<a class="t" id="t0242c01"></a>為餘獼猴說。鵽為餘鵽說法。此三禽獸。先喜<a class="t" id="t0242c02"></a>殺生偷奪他物邪婬妄語。斯諸禽獸咸作是<a class="t" id="t0242c03"></a>念。我等何不捨殺生偷奪邪婬妄語惡業。作<a class="t" id="t0242c04"></a>是念已。即捨殺盜邪婬妄語。畜生中無猶。<a class="t" id="t0242c05"></a>具足行是四法。命終皆生天上。佛言。爾時鵽<a class="t" id="t0242c06"></a>法廣行流布。顯現諸天世人。畜生等何故行<a class="t" id="t0242c07"></a>善。不復侵食人穀。又作是念。畜生尚能相<a class="t" id="t0242c08"></a>敬。何況我等。爾時世人皆相敬重。廣修鵽法<a class="t" id="t0242c09"></a>奉行五戒。命終生天。佛語諸比丘。爾時鵽者。<a class="t" id="t0242c10"></a>豈異人乎。則我身是。獼猴者舍利弗是。象者<a class="t" id="t0242c11"></a>目連是。佛言。畜生無知。尚相恭敬行尊重法。<a class="t" id="t0242c12"></a>自得大利亦利益他。何況汝等以信出家。剃<a class="t" id="t0242c13"></a>除鬚髮服法衣。應相尊敬。有三人不如。何等<a class="t" id="t0242c14"></a>三。一切未受大戒人。不如受大戒人。一切下<a class="t" id="t0242c15"></a>座不如上座。一切受事說非法人雖作上座。<a class="t" id="t0242c16"></a>不如下座。不受事人說如法者。一切受大戒<a class="t" id="t0242c17"></a>人。勝不受戒人。一切上座勝下座。佛勝眾聖。<a class="t" id="t0242c18"></a>爾時世尊。即說偈言。</p>
<a class="t" id="t0242c19"></a>
<blockquote class="gatha">
<p>
<a class="sc" id="2"></a>
若人不敬佛　　及佛弟子眾<a class="t" id="t0242c20"></a><br>
現世人訶罵　　後世墮惡道<a class="t" id="t0242c21"></a><br>
若人知敬佛　　及佛弟子眾<a class="t" id="t0242c22"></a><br>
現世人讚歎　　後世生天上</p>
<a class="t" id="t0242c23"></a>
</blockquote>
<p>
<a class="t-linehead" id="t-linehead0242c23"></a>
佛種種因緣讚歎恭敬法已。語諸比丘。從今<a class="t" id="t0242c24"></a>先受大戒乃至大須臾時。是人應先坐先受<a class="t" id="t0242c25"></a>水先受飲食。</p>
<a class="t" id="t0242c26"></a>
<p>
<a class="sc" id="3"></a>
<a class="t-linehead" id="t-linehead0242c26"></a>
佛在舍衛國。爾時有一居士。請佛及僧明日<a class="t" id="t0242c27"></a>食。佛默然許。居士知佛受請。還家通夜辦種<a class="t" id="t0242c28"></a>種多美飲食。早起敷坐處。遣使白佛時到。唯<a class="t" id="t0242c29"></a>聖知時。時佛及僧往居士舍。跋難陀釋子常<a class="t" id="t0243a01"></a>出入他家。時跋難陀釋子。早起著衣持<span class="gaiji">鉢<!--gaiji,缽,1[金*本],2&#x9262;,3-->
</span>入<a class="t" id="t0243a02"></a>出他家。時次跋難陀釋子下座比丘。問跋難<a class="t" id="t0243a03"></a>陀弟子達磨言。汝師來不。答言。我和上多<a class="t" id="t0243a04"></a>事多緣。喜入出他家。今旦早起入出他家。或<a class="t" id="t0243a05"></a>來或不來。是比丘不留跋難陀坐處便坐。時<a class="t" id="t0243a06"></a>居士見佛及僧坐竟。自手行水下食未遍。跋<a class="t" id="t0243a07"></a>難陀釋子來就次第坐。令下座比丘起。是比<a class="t" id="t0243a08"></a>丘又令次下比丘起。如是三四諸下座皆起。<a class="t" id="t0243a09"></a>以是因緣僧坐散亂。諸居士呵責跋難陀言。<a class="t" id="t0243a10"></a>飲食甚多一切等施。何須次坐。若汝急欲次<a class="t" id="t0243a11"></a>坐者。何不早來。我今不知誰得不得誰重得<a class="t" id="t0243a12"></a>不重得。佛聞居士呵責見諸比丘散亂已默<a class="t" id="t0243a13"></a>然。食後以是因緣集比丘僧。種種因緣訶責<a class="t" id="t0243a14"></a>跋難陀釋子。云何名比丘。下飲食時以上座<a class="t" id="t0243a15"></a>故令下坐起。如是呵已語諸比丘。從今下飲<a class="t" id="t0243a16"></a>食時若下已訖。不應令下座起。若令起者得<a class="t" id="t0243a17"></a>突吉羅。若比丘有和上阿闍梨因緣。以恭敬<a class="t" id="t0243a18"></a>心故起。不應令第二下座起。若令起得突吉<a class="t" id="t0243a19"></a>羅。佛言。從今聽比丘三歲中間得共一床坐。<a class="t" id="t0243a20"></a>聽三比丘共一<span class="gaiji">麁<!--gaiji,麤,1[色-巴+鹿],2&#x9E81;,3-->
</span>梐床上坐。聽細梐床二<a class="t" id="t0243a21"></a>人共坐。獨坐床上一人坐。佛在波羅<span class="gaiji">［木＊奈］<!--gaiji,,1[木*奈],2&#x3B88;,3-->
</span>國。爾<a class="t" id="t0243a22"></a>時五比丘白言。世尊。我等當何處住。佛言。汝<a class="t" id="t0243a23"></a>等應山巖竹林樹下住。諸比丘於山巖竹林<a class="t" id="t0243a24"></a>樹下宿。早起到和上阿闍梨所。受讀經誦經<a class="t" id="t0243a25"></a>問疑受法故。</p>
<a class="t" id="t0243a26"></a>
<p>
<a class="sc" id="4"></a>
<a class="t-linehead" id="t-linehead0243a26"></a>
爾時跋提居士。早起出王舍城。欲詣竹園禮<a class="t" id="t0243a27"></a>覲世尊。時居士見諸比丘從山巖竹林樹下<a class="t" id="t0243a28"></a>來問言。大德。從何處來。答言。從山巖竹林樹<a class="t" id="t0243a29"></a>下來。居士言。何故在此山巖竹林樹下耶。諸<a class="t" id="t0243b01"></a>比丘言。更無住處。居士言。我當為汝等起諸<a class="t" id="t0243b02"></a>房舍。答言。佛未聽我等房舍中住。諸比丘以<a class="t" id="t0243b03"></a>是事白佛。佛言。從今聽諸比丘房舍中住。時<a class="t" id="t0243b04"></a>居士即為諸比丘作諸房舍。高廣嚴好雜色<a class="t" id="t0243b05"></a>彩畫。無臥覆處物。諸比丘不得臥。是事白<a class="t" id="t0243b06"></a>佛。佛言。聽敷草樹葉臥。別作覆身衣。別作覆<a class="t" id="t0243b07"></a>處物。是國土多熱草葉生虫。佛言。聽作薦蓆<a class="t" id="t0243b08"></a><span class="gaiji">［竺－二＋處］<!--gaiji,,1[竺-二+處],2&#x25C7F;,3-->
</span>篨。雖受教猶故生虫。佛言。聽作床榻。諸<a class="t" id="t0243b09"></a>比丘取軟木作床桄床簀。故隱身苦惱。是事<a class="t" id="t0243b10"></a>白佛。佛言。聽作褥。長老優波離問佛。以何<a class="t" id="t0243b11"></a>物作褥。佛言。聽用甘蔗滓瓠蔓瓜蔓毳芻摩<a class="t" id="t0243b12"></a>劫貝文闍草婆婆闍草麻乃至水衣貯褥。時<a class="t" id="t0243b13"></a>諸比丘臥無枕頭垂。是事白佛。佛言。聽作草<a class="t" id="t0243b14"></a>枕。諸比丘頭軟草枕刺頭。佛言。聽用納若毳。<a class="t" id="t0243b15"></a>諸房舍無戶有。狗牛馬<span class="gaiji">麞<!--gaiji,獐,1[鹿/章],2&#x9E9E;,3-->
</span>鹿獼猴來入。是事<a class="t" id="t0243b16"></a>白佛。佛言。聽作戶扇。戶扇不作關鑰故。賊<a class="t" id="t0243b17"></a>入偷衣<span class="gaiji">鉢<!--gaiji,缽,1[金*本],2&#x9262;,3-->
</span>。是事白佛。佛言。聽繩繫。諸比<a class="t" id="t0243b18"></a>丘不知云何繫。佛言。聽下<span class="gaiji">扂<!--gaiji,扂,1[戶@古],2,3-->
</span>。諸比丘不知<a class="t" id="t0243b19"></a>云何作。佛言。應作孔用繩穿牽閉。閉已不能<a class="t" id="t0243b20"></a>開。佛言。應作開戶鉤。長老優波離問佛。用何<a class="t" id="t0243b21"></a>等作。佛言。應用鐵若銅若木作。作已不知云<a class="t" id="t0243b22"></a>何開。佛言。戶扇中作孔內鉤<span class="gaiji">却<!--gaiji,卻,1[去*ㄗ],2&#x5374;,3-->
</span>橝。諸比丘<a class="t" id="t0243b23"></a>閉戶時無所捉。佛言。戶扇上應作孔施紐。長<a class="t" id="t0243b24"></a>老優波離問佛。以何物作紐。佛言。應用鐵若<a class="t" id="t0243b25"></a>銅若木毛芻摩劫貝文闍草麻皮。時諸房舍<a class="t" id="t0243b26"></a>無向故闇。佛言。聽作向作向已有鵝鴈孔雀<a class="t" id="t0243b27"></a>鸚鵡舍利鳥鳩耆羅鳥命命鳥鷰雀。從向中<a class="t" id="t0243b28"></a>入作聲故。妨諸比丘坐禪讀經。是事白佛。<a class="t" id="t0243b29"></a>佛言。應施欞子。施欞子已鳥故得入。佛言。應<a class="t" id="t0243c01"></a>施網。長老優波離問佛。何等物。作網。佛言。<a class="t" id="t0243c02"></a>應用毛芻摩劫貝文闍婆婆闍麻皮作。作已<a class="t" id="t0243c03"></a>朽壞。佛言。應遮。長老優波離問佛。以何物<a class="t" id="t0243c04"></a>遮。佛言。應用木作施轆轤。作已室中闍。佛<a class="t" id="t0243c05"></a>言。應作雀目。作已亦闇。佛言。應作向闒。<a class="t" id="t0243c06"></a>爾時熱過寒到。向中無扇寒入。佛言。應作扇。<a class="t" id="t0243c07"></a>作扇已小動便脫。佛言。應上下作掩。作已<a class="t" id="t0243c08"></a>兩扇間不合。佛言。應廣作令掩。作已動搖。<a class="t" id="t0243c09"></a>佛言。施關向高。不知云何閉。佛言。應以繩牽<a class="t" id="t0243c10"></a>閉。閉已不能開。佛言。應作孔施兩繩。一繩牽<a class="t" id="t0243c11"></a>閉一。繩挽開。爾時諸房舍不泥故。墼間有<a class="t" id="t0243c12"></a>蛇蜈蚣毒虫生。齧諸比丘。佛言應泥。泥已<span class="choice"><span class="sic">璧</span><span class="corr">壁</span></span><a class="t" id="t0243c13"></a><span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<span class="gaiji">澁<!--gaiji,澀,1[澀-(刃*刃)+止],2&#x6F81;,3-->
</span>破衣。佛言。應細泥塗。爾時諸房舍用泥<a class="t" id="t0243c14"></a>覆故。久雨便漏。佛言。應用草覆。覆已當脊上<a class="t" id="t0243c15"></a>漏。佛言。脊上厚覆。覆已為風所發。佛言。應<a class="t" id="t0243c16"></a>繫兩邊。繫已兩頭故漏。佛言。應多著草泥以<a class="t" id="t0243c17"></a>橛釘上。雨時泥爛墮落。佛言。應用<span class="gaiji">瓫<!--gaiji,盆,1[分/瓦],2&#x74EB;,3-->
</span>覆<span class="gaiji">瓫<!--gaiji,盆,1[分/瓦],2&#x74EB;,3-->
</span>。<a class="t" id="t0243c18"></a>又墮地破壞。佛言。應穿<span class="gaiji">瓫<!--gaiji,盆,1[分/瓦],2&#x74EB;,3-->
</span>以橛釘之。雨從<a class="t" id="t0243c19"></a>孔入。佛言。應作覆盆蓋蓋孔上。</p>
<a class="t" id="t0243c20"></a>
<p>
<a class="sc" id="5"></a>
<a class="t-linehead" id="t-linehead0243c20"></a>
佛在王舍城。爾時舍衛國給孤獨氏。有少因<a class="t" id="t0243c21"></a>緣至王舍城。宿一居士舍。是居士請佛及僧<a class="t" id="t0243c22"></a>明日食。故後夜起。喚兒息奴婢內外作人。汝<a class="t" id="t0243c23"></a>等速起。破薪取水安施釜鑊煮飯作羹。是居<a class="t" id="t0243c24"></a>士自莊嚴堂舍敷眾坐處。時給孤獨作是念。<a class="t" id="t0243c25"></a>是居士為欲嫁娶。為請國王及大臣耶。為作<a class="t" id="t0243c26"></a>大施會耶。作是念已。問居士言。汝欲嫁娶。為<a class="t" id="t0243c27"></a>欲請國王大臣。為作大施會耶。居士答言。<a class="t" id="t0243c28"></a>我不嫁娶。亦不請王及大臣也。請佛及僧明<a class="t" id="t0243c29"></a>日食。故作大施會。給孤獨氏初聞佛名。心喜<a class="t" id="t0244a01"></a>毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。問言。何人是佛。居士答言。有釋王太子。<a class="t" id="t0244a02"></a>以信出家得無上道。故號為佛。又問。何名為<a class="t" id="t0244a03"></a>僧。答言。有種種人種種雜姓種種異人出家。<a class="t" id="t0244a04"></a>剃除鬚髮服法衣隨佛出家。是名為僧。又問。<a class="t" id="t0244a05"></a>佛今所在。答言。近在寒林。欲見隨意。給孤獨<a class="t" id="t0244a06"></a>氏至心欲見。夜現明相。即從舍出至大勢神<a class="t" id="t0244a07"></a>門。門自然開。此門常法。初夜吹唄。為客入<a class="t" id="t0244a08"></a>故。後夜吹唄。為人出故。爾時給孤獨氏見<a class="t" id="t0244a09"></a>此門開。念必夜了。出門不遠明相不現。闇<a class="t" id="t0244a10"></a>無所<span class="gaiji">覩<!--gaiji,睹,1[者*見],2&#x89A9;,3-->
</span>。即時驚怖毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。將無非人嬈固我耶。<a class="t" id="t0244a11"></a>尋欲退還。時大勢門神。為現光明徹照寒林。<a class="t" id="t0244a12"></a>語言。汝去。勿復恐懼。我前世時。是汝善知識<a class="t" id="t0244a13"></a>密肩婆羅門。同心相敬居士。我昔因到王舍<a class="t" id="t0244a14"></a>城見舍利弗目連。我頭面作禮現前坐。即為<a class="t" id="t0244a15"></a>我說法示教利喜。示教利喜已。我受三歸五<a class="t" id="t0244a16"></a>戒。以是因緣故。生四王天上。頓止斯門。是故<a class="t" id="t0244a17"></a>語汝。去得大利。直進勿疑。是時天神即說偈<a class="t" id="t0244a18"></a>言。</p>
<a class="t" id="t0244a19"></a>
<blockquote class="gatha">
<p>
<a class="sc" id="6"></a>
若人得百馬　　百瓔珞嚴具<a class="t" id="t0244a20"></a><br>
草馬車一百　　不如前一步<a class="t" id="t0244a21"></a><br>
若百雪山象　　修廣大身牙<a class="t" id="t0244a22"></a><br>
又以純金飾　　嚴身最殊異<a class="t" id="t0244a23"></a><br>
不如前一步　　十六分之一<a class="t" id="t0244a24"></a><br>
北方百美女　　瓔珞環金印<a class="t" id="t0244a25"></a><br>
以是莊嚴具　　年少端正妙<a class="t" id="t0244a26"></a><br>
比汝前一步　　十六不及一<a class="t" id="t0244a27"></a><br>
乃至轉輪王　　第一玉女寶<a class="t" id="t0244a28"></a><br>
比汝前一步　　十六不及一<a class="t" id="t0244a29"></a><br>
是故汝直前　　勿復疑悔還</p>
<a class="t" id="t0244b01"></a>
</blockquote>
<p>
<a class="sc" id="7"></a>
<a class="t-linehead" id="t-linehead0244b01"></a>
時給孤獨氏。念佛法僧必大不小。乃令天神<a class="t" id="t0244b02"></a>慇懃致教。即從光中進到寒林。于時地了。佛<a class="t" id="t0244b03"></a>在露地經行。住待居士。爾時居士。以白衣法<a class="t" id="t0244b04"></a>問訊佛。世尊。臥安隱不。佛說偈言。</p>
<a class="t" id="t0244b05"></a>
<blockquote class="gatha">
<p>
我除諸欲漏　　解脫離世間<a class="t" id="t0244b06"></a><br>
已斷一切漏　　心滅諸熱惱<a class="t" id="t0244b07"></a><br>
得寂滅處故　　我臥常安隱</p>
<a class="t" id="t0244b08"></a>
</blockquote>
<p>
<a class="sc" id="8"></a>
<a class="t-linehead" id="t-linehead0244b08"></a>
爾時世尊。即於經行處坐。是居士頭面禮佛<a class="t" id="t0244b09"></a>足<span class="gaiji">却<!--gaiji,卻,1[去*ㄗ],2&#x5374;,3-->
</span>坐一面。佛為說法示教利喜。為說初法<a class="t" id="t0244b10"></a>布施持戒生天果報。說五欲過世間苦惱。出<a class="t" id="t0244b11"></a>家安樂分別垢淨。佛知是人心調柔軟堪受<a class="t" id="t0244b12"></a>上法。為說四諦苦習盡道。如白淨衣易受染<a class="t" id="t0244b13"></a>色。是人亦爾。聞法開悟。即於座上見法得法。<a class="t" id="t0244b14"></a>知法通達法。斷疑不隨他。於佛法中得無所<a class="t" id="t0244b15"></a>畏。從坐起頭面禮佛足作是言。世尊。我心樂<a class="t" id="t0244b16"></a>佛法。知我盡壽作優婆塞。願世尊及僧。受我<a class="t" id="t0244b17"></a>夏請住舍衛國。佛知故問居士。汝字何等。答<a class="t" id="t0244b18"></a>言。我字須達。供給孤獨故。國人稱我。為給孤<a class="t" id="t0244b19"></a>獨氏。佛問須達。舍衛國有僧坊不。答言。未有<a class="t" id="t0244b20"></a>世尊。佛言。若有僧坊住處。諸比丘可得來往。<a class="t" id="t0244b21"></a>若無有者。諸比丘不得往來止頓。又言。願<a class="t" id="t0244b22"></a>世尊但受我請。我能為辦僧坊。令諸比丘得<a class="t" id="t0244b23"></a>來往止頓。願世尊遣舍利弗。為我作僧坊師。<a class="t" id="t0244b24"></a>佛<span class="gaiji">勅<!--gaiji,敕,1[束*力],2&#x52C5;,3-->
</span>舍利弗。汝與居士作僧坊師。是居士即<a class="t" id="t0244b25"></a>往詣竹園。看講堂溫室食堂作食處洗浴處<a class="t" id="t0244b26"></a>門屋坐禪處廁處。取相貌已。是居士於王舍<a class="t" id="t0244b27"></a>城因緣事訖。還向舍衛國。行路知佛所當宿<a class="t" id="t0244b28"></a>處。語諸知親相識諸負債人言。汝等知不。今<a class="t" id="t0244b29"></a>佛出世。我當為佛於此作如是講堂溫室食<a class="t" id="t0244c01"></a>堂食<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>洗浴處門屋禪坊大小便處。爾時給<a class="t" id="t0244c02"></a>孤獨氏。限半由旬起僧坊。約<span class="gaiji">勅<!--gaiji,敕,1[束*力],2&#x52C5;,3-->
</span>左右供給所<a class="t" id="t0244c03"></a>須。如是次第約<span class="gaiji">勅<!--gaiji,敕,1[束*力],2&#x52C5;,3-->
</span>至舍衛國。到已不入城內<a class="t" id="t0244c04"></a>不還自舍。遶城推求立僧坊處。路行思惟。<a class="t" id="t0244c05"></a>誰有好園來往穩便。樹林豐茂流水清潔。無<a class="t" id="t0244c06"></a>諸毒螫蚊虻之類。無大風熱晝夜少聲。我於<a class="t" id="t0244c07"></a>斯處當起僧坊施佛及僧。如是行時。見祇陀<a class="t" id="t0244c08"></a>王子有園來往穩便。樹林豐茂有好流水。無<a class="t" id="t0244c09"></a>諸毒虫蚊虻之類。無大風大熱。晝夜閑靜少<a class="t" id="t0244c10"></a>諸音聲。即便生念。我於斯處當起僧坊奉佛<a class="t" id="t0244c11"></a>及僧。時給孤獨氏。還舍衛城不自入舍。即詣<a class="t" id="t0244c12"></a>祇陀王子所白言。買君園。願以與我。王子<a class="t" id="t0244c13"></a>答言。我此園非可買者。乃至側布金錢滿<a class="t" id="t0244c14"></a>中。亦不賣也。居士言。園價已斷。王子答言。<a class="t" id="t0244c15"></a>我不斷價。以是因緣遂相共諍。即詣斷事。<a class="t" id="t0244c16"></a>大臣富貴人所具說是事。時大臣能斷事者<a class="t" id="t0244c17"></a>語王子言。汝園已賣。宜時納價。汝何故。言側<a class="t" id="t0244c18"></a>布金錢。給孤獨氏尋便還歸。遣象馬車乘。負<a class="t" id="t0244c19"></a>載金錢到祇陀園。側布其地。餘少未足。居士<a class="t" id="t0244c20"></a>思惟。出何藏金令滿此地。而不多不少。王子<a class="t" id="t0244c21"></a>祇陀見其靜默。語居士言。欲悔隨意。以金相<a class="t" id="t0244c22"></a>付園地還我。報言。王子。吾心不悔。但自思<a class="t" id="t0244c23"></a>惟。開何藏金不多不少。而得滿足。王子聞已<a class="t" id="t0244c24"></a>便作是念。佛法僧眾必大不小。能令居士捨<a class="t" id="t0244c25"></a>爾所寶物。作是念已語居士言。莫復布錢。吾<a class="t" id="t0244c26"></a>於此中當起門屋施佛及僧。時居士便聽。以<a class="t" id="t0244c27"></a>憐愍故。王子於中起立門屋施佛眾僧。爾時<a class="t" id="t0244c28"></a>居士以舍利弗為師。於此園中起十六大重<a class="t" id="t0244c29"></a>閣作六十窟屋。佛知舍衛國僧坊已辦。集比<a class="t" id="t0245a01"></a>丘僧而告之言。吾將遊行至舍衛國。汝等俱<a class="t" id="t0245a02"></a>去。比丘受教。願皆隨從。爾時世尊。與大比丘<a class="t" id="t0245a03"></a>眾五百人俱。向舍衛國。時六群比丘。知佛及<a class="t" id="t0245a04"></a>僧暮所宿處。告其弟子。汝等往宿處好房留<a class="t" id="t0245a05"></a>佛。餘有好者為我占取。弟子受教。先往宿處<a class="t" id="t0245a06"></a>好房留佛。次有好者為師占取。爾時舍利弗<a class="t" id="t0245a07"></a>目連。從佛後至。除佛房舍次欲取房。有比丘<a class="t" id="t0245a08"></a>言。他已先取。如是第二第三第四皆言先取。<a class="t" id="t0245a09"></a>舍利弗目連取邊房住。佛知故問阿難。舍利<a class="t" id="t0245a10"></a>弗目連今何處住。答言。世尊邊房中住。佛言。<a class="t" id="t0245a11"></a>喚來。即時來至。問舍利弗。汝等何故邊房中<a class="t" id="t0245a12"></a>住。答言。世尊。六群比丘知佛暮所宿處。先遣<a class="t" id="t0245a13"></a>弟子。汝往宿處好房留佛。餘有好者為我占<a class="t" id="t0245a14"></a>取。弟子受教。先來到此。好房留佛次占好者。<a class="t" id="t0245a15"></a>我等從佛後至。除佛房舍次欲取房。有比丘<a class="t" id="t0245a16"></a>言。他已先取。如是第二第三第四。皆言先取。<a class="t" id="t0245a17"></a>是故我等邊房中住。佛言。從今聽隨上座次<a class="t" id="t0245a18"></a>第取房舍住。即時六群比丘遣病比丘出房。<a class="t" id="t0245a19"></a>時看病比丘持病比丘大小便器涕唾器草<a class="t" id="t0245a20"></a>蓆從一房至一房。受諸疲苦病者增劇。是<a class="t" id="t0245a21"></a>事白佛。佛言。從今不應隨上座驅病比丘出<a class="t" id="t0245a22"></a>房驅出者突吉羅。六群比丘聞佛不聽隨上<a class="t" id="t0245a23"></a>座驅病比丘出房。即時託病。有時客比丘。日<a class="t" id="t0245a24"></a>沒來打戶索住。六群比丘在內應聲。客比丘<a class="t" id="t0245a25"></a>問汝幾歲。六群比丘言。我是病人何須問歲。<a class="t" id="t0245a26"></a>問汝何病。答言。我患口懸癰痛兼患<span class="gaiji">脚<!--gaiji,腳,1[腳-谷+去],2&#x811A;,3-->
</span>指間<a class="t" id="t0245a27"></a>劈。諸比丘以是事白佛。佛言。是人若託病。應<a class="t" id="t0245a28"></a>次第驅出。僧中作使一切應作。諸病比丘聞<a class="t" id="t0245a29"></a>佛語已皆住好房。是事白佛。佛言。雖實病人。<a class="t" id="t0245b01"></a>不應好上房舍中住。知臥具人。應籌量房舍<a class="t" id="t0245b02"></a>及諸病人與中房舍。中房舍者。容受病人看<a class="t" id="t0245b03"></a>病人及臥具。令得坐臥爾時佛次第到舍衛<a class="t" id="t0245b04"></a>國。諸比丘欲安居。先作本事。泥塗壁孔及土<a class="t" id="t0245b05"></a>埵。急床榻繩抖擻被褥枕。六群比丘性懶。<a class="t" id="t0245b06"></a>立住遙看作是念。待彼作竟受床榻已。我等<a class="t" id="t0245b07"></a>當往隨上座次第驅出。諸比丘作本事竟。敷<a class="t" id="t0245b08"></a>床榻臥具坐已。六群比丘打戶。房內比丘應<a class="t" id="t0245b09"></a>聲。六群比丘言。汝等幾歲。答言。若干歲。六<a class="t" id="t0245b10"></a>群比丘言。汝起出去我是上座。諸比丘言。汝<a class="t" id="t0245b11"></a>等共我來不。答言。共來。作本事不。答言。不<a class="t" id="t0245b12"></a>作。諸比丘言。汝等與我俱來。不作本事我不<a class="t" id="t0245b13"></a>能去。六群比丘言。佛不說不作本事不與次<a class="t" id="t0245b14"></a>第住。但說隨上座次第受房舍臥具。我等是<a class="t" id="t0245b15"></a>上座。汝云何不去。六群比丘勦健多力不念<a class="t" id="t0245b16"></a>護戒。即便入舍強捉曳出。諸比丘身軟頭首<a class="t" id="t0245b17"></a>傷壞衣<span class="gaiji">鉢<!--gaiji,缽,1[金*本],2&#x9262;,3-->
</span>破裂。是事白佛。佛言。從今應立知<a class="t" id="t0245b18"></a>分臥具人。立知分臥具人法者。一心和合僧<a class="t" id="t0245b19"></a>應作是言。誰能為僧作分臥具人。是中若有<a class="t" id="t0245b20"></a>比丘言我能。佛言。若有五法。不應立作知分<a class="t" id="t0245b21"></a>臥具人。何等為五。隨愛隨瞋隨怖隨癡不<a class="t" id="t0245b22"></a>知得不得。若成就五法應立作分臥具人。何<a class="t" id="t0245b23"></a>等五。不隨愛不隨瞋不隨怖不隨癡知得<a class="t" id="t0245b24"></a>不得。即時一比丘應僧中唱言。大德僧聽。比<a class="t" id="t0245b25"></a>丘某甲。能為眾僧作知分臥具人。若僧時到<a class="t" id="t0245b26"></a>僧忍聽。僧立比丘某甲作知分臥具人。如是<a class="t" id="t0245b27"></a>白。如是白二羯磨。僧立某甲比丘作知分臥<a class="t" id="t0245b28"></a>具人竟。僧忍默然故。是事如是持。作知分臥<a class="t" id="t0245b29"></a>具人。應問舊比丘中善好不妄語能分別臥<a class="t" id="t0245c01"></a>具者。問此別房中有何等供養。彼別房中<a class="t" id="t0245c02"></a>此重閣上。悉有何等供養。彼重閣上悉有何<a class="t" id="t0245c03"></a>等供養。舊比丘應以實答。知分臥具人。應籌<a class="t" id="t0245c04"></a>量臥具多少及諸比丘多少。如是籌量臥具<a class="t" id="t0245c05"></a>諸比丘多少。若一比丘應得一房。便與別房。<a class="t" id="t0245c06"></a>應先隨上座自恣取。作是言。大德上座。某別<a class="t" id="t0245c07"></a>房中有如是供養。某甲別房復有如是供養。<a class="t" id="t0245c08"></a>上座欲取何者。隨所欲取。取已次應語第二<a class="t" id="t0245c09"></a>上座。隨意取已。又語第三上座。若初上座言。<a class="t" id="t0245c10"></a>我欲取第三上座房。佛言。不應與。應教作突<a class="t" id="t0245c11"></a>吉羅悔過。如是次第一切應與。若比丘房舍<a class="t" id="t0245c12"></a>足者與房舍。如是次第若重足者重與。如是<a class="t" id="t0245c13"></a>次第。若床臥具足者。與床臥具。與法者。知臥<a class="t" id="t0245c14"></a>具人。應先語上座自恣隨意取。應言。某床上<a class="t" id="t0245c15"></a>有如是供養。某床上有如是供養。上座欲取<a class="t" id="t0245c16"></a>何者。初上座隨意取已。次語第二上座。第<a class="t" id="t0245c17"></a>二上座取已。次語第三上座。第三上座取已。<a class="t" id="t0245c18"></a>若初上座言。我欲取第三上座床臥具。佛言。<a class="t" id="t0245c19"></a>不應與。應教作突吉羅悔過。有一時跋難陀<a class="t" id="t0245c20"></a>釋子。於祇洹中取臥具分餘處復取諸比丘<a class="t" id="t0245c21"></a>言。汝於此處取分。何故復餘處取。答言。我不<a class="t" id="t0245c22"></a>復取。諸比丘不知云何。是事白佛。佛言。若比<a class="t" id="t0245c23"></a>丘更於彼取臥具者。此處已名為捨。若言我<a class="t" id="t0245c24"></a>不復取。亦名捨彼臥具。如守牧婆羅門婦本<a class="t" id="t0245c25"></a>生經廣說。佛言。昔者有守牧婆羅門婦。教賊<a class="t" id="t0245c26"></a>殺夫持財物去。中道值水。賊語婦言。汝住此<a class="t" id="t0245c27"></a>岸。我先渡物還當渡汝。賊尋持衣物渡彼岸。<a class="t" id="t0245c28"></a>婦便喚言。汝渡我來。賊言。弊婢。汝自夫不<a class="t" id="t0245c29"></a>愛。何能愛我。即便捨去。婦裸形住。跋難陀亦<a class="t" id="t0246a01"></a>如是。捨此臥具更彼處取。此處已失。復言我<a class="t" id="t0246a02"></a>不復取。彼處復失。復有往昔野干。銜肉到水<a class="t" id="t0246a03"></a>岸上。見魚水中反腹。即便捨肉欲往取魚。時<a class="t" id="t0246a04"></a>有飛鳥持此肉去。跋難陀釋子亦如是。佛如<a class="t" id="t0246a05"></a>是呵已語諸比丘。從今若比丘取一分臥具<a class="t" id="t0246a06"></a>已。不應復取。若更取者突吉羅。</p>
<a class="t" id="t0246a07"></a>
<p>
<a class="sc" id="9"></a>
<a class="t-linehead" id="t-linehead0246a07"></a>
佛在憍薩羅國。與大比丘眾俱一處安居。爾<a class="t" id="t0246a08"></a>時祇洹中安居比丘少。而臥具多。諸比丘各<a class="t" id="t0246a09"></a>各分已。有餘不盡。隨居士所造房者來問言。<a class="t" id="t0246a10"></a>我所作臥具。有比丘住不。答言。無人住。何<a class="t" id="t0246a11"></a>以故。今祇洹比丘少臥具多。佛聽受一臥具。<a class="t" id="t0246a12"></a>不聽受多臥具。故無有人住。諸居士言。我<a class="t" id="t0246a13"></a>房中先有敷具。被枕前食時食。我當與房舍<a class="t" id="t0246a14"></a>衣住中食用者善。諸比丘不知云何。是事白<a class="t" id="t0246a15"></a>佛。佛言。應先人與一。若有長者又應更與。<a class="t" id="t0246a16"></a>為盡藏物故。若復不盡。應第三更與。為經行<a class="t" id="t0246a17"></a>故。若復不盡。次與令盡。為護治故。爾時憍<a class="t" id="t0246a18"></a>薩羅國荒亂。以怖畏故。諸比丘多集一處安<a class="t" id="t0246a19"></a>居結夏。坐已有客比丘來。在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門<a class="t" id="t0246a20"></a>屋經行處經行頭持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處。住待臥<a class="t" id="t0246a21"></a>具。佛見諸比丘在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處<a class="t" id="t0246a22"></a>經行頭持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處住待臥具。佛知故<a class="t" id="t0246a23"></a>問阿難。諸比丘何以故持衣<span class="gaiji">鉢<!--gaiji,缽,1[金*本],2&#x9262;,3-->
</span>著講堂門屋<a class="t" id="t0246a24"></a>經行處經行頭住何所待。答言。是憍薩羅國<a class="t" id="t0246a25"></a>荒亂。諸比丘怖畏故。多集一處安居。是客比<a class="t" id="t0246a26"></a>丘來。在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處經行頭。持<a class="t" id="t0246a27"></a>衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處待臥具分。佛言。從今聽二種<a class="t" id="t0246a28"></a>安居。一先安居。二後安居。當與後安居比丘<a class="t" id="t0246a29"></a>房舍臥具。彼聞佛聽與後安居比丘房舍臥<a class="t" id="t0246b01"></a>具。即欲從前安居上座比丘取房舍臥具。以<a class="t" id="t0246b02"></a>是因緣故。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>諍事起。佛言。後安居上座比丘。<a class="t" id="t0246b03"></a>不應從前安居上座比丘取房舍臥具。若前<a class="t" id="t0246b04"></a>安居上座有二分臥具者。應與後一分。憍薩<a class="t" id="t0246b05"></a>羅國又復荒亂。有諸比丘。多集一處安居。分<a class="t" id="t0246b06"></a>房舍臥具竟。有餘處諸比丘來。在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講<a class="t" id="t0246b07"></a>堂門屋經行處經行頭。持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處待<a class="t" id="t0246b08"></a>臥具分。佛見諸比丘持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處待臥<a class="t" id="t0246b09"></a>具分。佛知而故問阿難。諸比丘何故在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="t0246b10"></a>
處講堂門屋經行處經行頭持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處<a class="t" id="t0246b11"></a>住何所待。答言。世尊。憍薩羅國荒亂怖畏。諸<a class="t" id="t0246b12"></a>比丘安居分臥具竟。是諸比丘從餘處來。在<a class="t" id="t0246b13"></a>洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處經行頭持衣<span class="gaiji">鉢<!--gaiji,缽,1[金*本],2&#x9262;,3-->
</span>著是<a class="t" id="t0246b14"></a>諸處待臥具分。佛言。若有未分臥具者應與<a class="t" id="t0246b15"></a>分。已分者應共住。又時憍薩羅國荒亂。有臣<a class="t" id="t0246b16"></a>處處<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>戰。諸比丘已結後安居。多有客比丘<a class="t" id="t0246b17"></a>來。在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處經行頭持衣<a class="t" id="t0246b18"></a><span class="gaiji">鉢<!--gaiji,缽,1[金*本],2&#x9262;,3-->
</span>著是諸處待臥具分。佛見客比丘持衣<span class="gaiji">鉢<!--gaiji,缽,1[金*本],2&#x9262;,3-->
</span>
<a class="t" id="t0246b19"></a>
著是諸處待臥具分。佛知故問阿難。諸客比<a class="t" id="t0246b20"></a>丘何故在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處經行頭。<a class="t" id="t0246b21"></a>持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處住何所待答言。世尊。憍薩<a class="t" id="t0246b22"></a>羅國荒亂。有臣處處<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>戰。諸比丘後結坐竟。<a class="t" id="t0246b23"></a>是客比丘來至。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處經<a class="t" id="t0246b24"></a>行頭持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處待臥具分。佛言。若有<a class="t" id="t0246b25"></a>空房者應與。若無者應共住。與溫室令安衣<a class="t" id="t0246b26"></a><span class="gaiji">鉢<!--gaiji,缽,1[金*本],2&#x9262;,3-->
</span>。應當隨僧乞食。若是中有舊比丘善好<a class="t" id="t0246b27"></a>樂福德者。應為客比丘求索衣物。莫令是比<a class="t" id="t0246b28"></a>丘無所得去。時有阿練兒比丘。從舊比丘求<a class="t" id="t0246b29"></a>索舉衣<span class="gaiji">鉢<!--gaiji,缽,1[金*本],2&#x9262;,3-->
</span>屋。諸比丘言。佛未聽我等與阿練<a class="t" id="t0246c01"></a>兒舉衣<span class="gaiji">鉢<!--gaiji,缽,1[金*本],2&#x9262;,3-->
</span>屋。是事白佛。佛言。從今聽與阿<a class="t" id="t0246c02"></a>練兒比丘舉衣<span class="gaiji">鉢<!--gaiji,缽,1[金*本],2&#x9262;,3-->
</span>屋。爾時有諸客比丘。暫來<a class="t" id="t0246c03"></a>無住處疲極苦惱。是事白佛。佛言。應暫與房<a class="t" id="t0246c04"></a>舍臥具。有時一比丘來宿已。早起便去。是房<a class="t" id="t0246c05"></a>中所有供養。前食時食乃至房舍衣。舊比丘<a class="t" id="t0246c06"></a>生疑。客比丘來是房中宿。早起便去。有是供<a class="t" id="t0246c07"></a>養分。不知云何。是事白佛。佛言。客比丘雖在<a class="t" id="t0246c08"></a>中宿。住者房舍應受◎。</p>
<a class="t" id="t0246c09"></a>
<p>
<a class="sc" id="10"></a>
<a class="t-linehead" id="t-linehead0246c09"></a>
◎佛在舍衛國。爾時諸比丘廢學比尼。誦<a class="t" id="t0246c10"></a>讀修多羅阿毘曇遠離比尼。佛見諸比丘不<a class="t" id="t0246c11"></a>學比尼誦讀修多羅阿毘曇遠離比尼故。見<a class="t" id="t0246c12"></a>已讚歎比丘通利比尼者。面前讚歎長老優<a class="t" id="t0246c13"></a>波離。諸持比尼中最勝第一。諸比丘作是念。<a class="t" id="t0246c14"></a>佛讚歎比丘通利比尼者。面前讚歎。長老優<a class="t" id="t0246c15"></a>波離諸持比尼中最為第一。我等何不讀誦<a class="t" id="t0246c16"></a>比尼。諸上座長老比丘。從長老優波離受誦<a class="t" id="t0246c17"></a>比尼。長老優波離。不為高處坐教。恭敬上座<a class="t" id="t0246c18"></a>故。亦不下處坐教。為尊法故。若經行時若<a class="t" id="t0246c19"></a>立時教。爾時長老優波離。行立久故。患<span class="gaiji">脚<!--gaiji,腳,1[腳-谷+去],2&#x811A;,3-->
</span>痛<a class="t" id="t0246c20"></a><span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>膝髀。腰<span class="gaiji">脇<!--gaiji,脅,1[月*劦],2&#x8107;,3-->
</span>脊痛。是事白佛。佛以是事集<a class="t" id="t0246c21"></a>比丘僧。知而故問長老優波離。優波離。實<a class="t" id="t0246c22"></a>有上座比丘。從汝受比尼。汝不高處坐教。恭<a class="t" id="t0246c23"></a>敬上座故。又不下處坐教。為尊法故。汝經行<a class="t" id="t0246c24"></a>時若立時教。行立久故。患<span class="gaiji">脚<!--gaiji,腳,1[腳-谷+去],2&#x811A;,3-->
</span>痛<span class="gaiji">［蹲－酋＋（十／田／ㄙ）］<!--gaiji,,1［蹲－酋＋（十／田／ㄙ）］,2&#x28114;,3-->
</span>膝髀腰<span class="gaiji">脇<!--gaiji,脅,1[月*劦],2&#x8107;,3-->
</span>
<a class="t" id="t0246c25"></a>
脊痛。汝實爾不。答言。實爾世尊。佛種種因緣<a class="t" id="t0246c26"></a>讚戒讚持戒。讚戒讚持戒已語諸比丘。從今<a class="t" id="t0246c27"></a>聽下座比丘欲教上座法者。應在高處坐教。<a class="t" id="t0246c28"></a>為尊法故。若上座欲從下座受法者。應在下<a class="t" id="t0246c29"></a>處坐受法。為尊法故。從今聽。下座比丘教上<a class="t" id="t0247a01"></a>座法者。得共等床坐。為上座故。</p>
<a class="t" id="t0247a02"></a>
<p>
<a class="sc" id="11"></a>
<a class="t-linehead" id="t-linehead0247a02"></a>
佛與大比丘眾俱。遊行憍薩羅國。諸長老舍<a class="t" id="t0247a03"></a>利弗目連阿那律難提金毘羅。皆隨從佛。是<a class="t" id="t0247a04"></a>諸長老所言真實。能苦切語折伏眾人。為諸<a class="t" id="t0247a05"></a>比丘作種種羯磨。苦切羯磨依止羯磨下意<a class="t" id="t0247a06"></a>羯磨驅出羯磨。時憍薩羅國有一住處。多諸<a class="t" id="t0247a07"></a>比丘住。是諸比丘。聞佛與大比丘僧舍利弗<a class="t" id="t0247a08"></a>目連阿那律難提金毘羅等俱來遊行憍薩羅<a class="t" id="t0247a09"></a>國。是諸長老所言真實。能苦切語折伏眾人。<a class="t" id="t0247a10"></a>為諸比丘作諸羯磨。苦切羯磨依止羯磨下<a class="t" id="t0247a11"></a>意羯磨驅出羯磨。今當至此必為我等作諸<a class="t" id="t0247a12"></a>羯磨。我等何不以此住處羯磨付一比丘。作<a class="t" id="t0247a13"></a>是念已。即用羯磨付一比丘。佛來到是處。是<a class="t" id="t0247a14"></a>比丘為佛敷好坐具置好房中。然後小遠避<a class="t" id="t0247a15"></a>藏作是念。若我住者。佛必令我為諸客比丘<a class="t" id="t0247a16"></a>敷坐臥具。佛受是房已。餘客比丘。在洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處<a class="t" id="t0247a17"></a>講堂門屋經行處經行頭。持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處待<a class="t" id="t0247a18"></a>臥具分。佛見諸比丘持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處待臥<a class="t" id="t0247a19"></a>具分。佛知故問阿難。諸比丘何以故洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處<a class="t" id="t0247a20"></a>講堂門屋經行處經行頭以衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處住<a class="t" id="t0247a21"></a>何所待。答言。世尊。待舊比丘與臥具分。佛告<a class="t" id="t0247a22"></a>阿難。汝往語舊比丘。開房與客比丘臥具。阿<a class="t" id="t0247a23"></a>難受教。語舊比丘開房與客比丘臥具。舊比<a class="t" id="t0247a24"></a>丘言。汝知不。此非僧房。我等以羯磨付一比<a class="t" id="t0247a25"></a>丘。是中有比丘。少欲知足行頭陀。聞是事心<a class="t" id="t0247a26"></a>不喜。呵責言。云何名比丘。以僧房羯磨與一<a class="t" id="t0247a27"></a>比丘呵已向佛廣說。佛以是事集比丘僧。種<a class="t" id="t0247a28"></a>種因緣呵責舊比丘。云何名比丘。以僧房羯<a class="t" id="t0247a29"></a>磨與一比丘。呵已語諸比丘。從今不聽以僧<a class="t" id="t0247b01"></a>房羯磨與一比丘。若與者得突吉羅。是僧房<a class="t" id="t0247b02"></a>雖與不成與。</p>
<a class="t" id="t0247b03"></a>
<p>
<a class="sc" id="12"></a>
<a class="t-linehead" id="t-linehead0247b03"></a>
佛復與大比丘僧。遊行諸國土。或無僧房處。<a class="t" id="t0247b04"></a>投林中宿。爾時六群比丘告其弟子。汝先往<a class="t" id="t0247b05"></a>宿處。好樹留佛。次有好者與我占取。弟子先<a class="t" id="t0247b06"></a>去。好樹留佛占次好者。舍利弗目連隨佛後<a class="t" id="t0247b07"></a>至。次欲取樹。有比丘言。他已先取。如是第<a class="t" id="t0247b08"></a>二第三第四。皆言已取。乃至外行樹下宿。佛<a class="t" id="t0247b09"></a>知故問阿難。舍利弗目連今在何處。答言。在<a class="t" id="t0247b10"></a>外行樹下。佛言。喚來。阿難受教即往喚來。佛<a class="t" id="t0247b11"></a>知故問舍利弗目連。汝等何故外行樹下。答<a class="t" id="t0247b12"></a>言。世尊。六群比丘知佛宿處。告其弟子。汝先<a class="t" id="t0247b13"></a>往宿處。好樹留佛次有好者。為我占取。我等<a class="t" id="t0247b14"></a>隨佛後到。次欲取樹。有比丘言。他已占取。<a class="t" id="t0247b15"></a>如是第二第三第四。皆言已取。是故我等外<a class="t" id="t0247b16"></a>行樹下。佛言。從今聽諸比丘隨上座次住樹<a class="t" id="t0247b17"></a>下。諸下座比丘聞已。好樹下所有草敷葉敷。<a class="t" id="t0247b18"></a>盡取持去。下座比丘從索不與。以是故。<span class="gaiji">鬪<!--gaiji,鬥,1[鬥@(豆*寸)],2&#x9B2A;,3-->
</span>
<a class="t" id="t0247b19"></a>
諍事起。佛言。不應持去。諸上座比丘聞不聽<a class="t" id="t0247b20"></a>持去。樹下先有草敷葉敷及下座比丘自。所<a class="t" id="t0247b21"></a>敷者。皆不與去。佛言。先者應留。餘者聽持去。</p>
<a class="t" id="t0247b22"></a>
<p>
<a class="sc" id="13"></a>
<a class="t-linehead" id="t-linehead0247b22"></a>
佛與大比丘眾。迦尸國中遊行諸大弟子。舍<a class="t" id="t0247b23"></a>利弗目連阿那律難提金毘羅等。皆悉隨從。<a class="t" id="t0247b24"></a>是諸長老所言真實。能苦切語折伏眾人。與<a class="t" id="t0247b25"></a>諸比丘作諸羯磨。苦切羯磨依止羯磨下意<a class="t" id="t0247b26"></a>羯磨驅出羯磨。爾時迦羅山上有諸比丘。不<a class="t" id="t0247b27"></a>念護戒。聞佛與大比丘眾舍利弗目連阿那<a class="t" id="t0247b28"></a>律難提金毘羅等迦尸國遊行。是諸長老所<a class="t" id="t0247b29"></a>言真實。能苦切語折伏眾人。與諸比丘作苦<a class="t" id="t0247c01"></a>切羯磨依止羯磨下意羯磨驅出羯磨。是等<a class="t" id="t0247c02"></a>今來。將無為我等作諸羯磨。佛比尼中說不<a class="t" id="t0247c03"></a>得以僧房羯磨與一比丘。我等今以此僧房作<a class="t" id="t0247c04"></a>四分。隨僧地房舍園林根莖枝葉花果。皆作<a class="t" id="t0247c05"></a>四分。作是念已。即分僧房僧地房舍園林根<a class="t" id="t0247c06"></a>莖枝葉花果。皆分作四分。羯磨與四比丘佛<a class="t" id="t0247c07"></a>與諸比丘遊行次到是處。是中舊比丘敷一<a class="t" id="t0247c08"></a>好房與佛。小遠避藏作是念。恐佛約<span class="gaiji">勅<!--gaiji,敕,1[束*力],2&#x52C5;,3-->
</span>。為<a class="t" id="t0247c09"></a>諸比丘開房與臥具分。諸客比丘來。洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處<a class="t" id="t0247c10"></a>講堂門屋經行處經行頭持衣<span class="gaiji">鉢<!--gaiji,缽,1[金*本],2&#x9262;,3-->
</span>著是諸處立<a class="t" id="t0247c11"></a>待臥具分。佛見諸比丘以衣<span class="gaiji">鉢<!--gaiji,缽,1[金*本],2&#x9262;,3-->
</span>著是處待臥<a class="t" id="t0247c12"></a>具分。知而故問阿難。諸比丘何故以衣<span class="gaiji">鉢<!--gaiji,缽,1[金*本],2&#x9262;,3-->
</span>著<a class="t" id="t0247c13"></a>洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂門屋經行處經行頭住何所待。<a class="t" id="t0247c14"></a>答言。世尊。是諸比丘。待舊比丘與臥具分。佛<a class="t" id="t0247c15"></a>告阿難。汝往約<span class="gaiji">勅<!--gaiji,敕,1[束*力],2&#x52C5;,3-->
</span>舊比丘。開房與客比丘臥<a class="t" id="t0247c16"></a>具。阿難受教。即往語舊比丘。開房與客比丘<a class="t" id="t0247c17"></a>房舍臥具。舊比丘言。此處僧坊房舍園林根<a class="t" id="t0247c18"></a>莖枝葉花果皆作四分。羯磨與四比丘。非是<a class="t" id="t0247c19"></a>僧物。是中有比丘。少欲知足行頭陀。聞是事<a class="t" id="t0247c20"></a>心不喜。呵責言。云何名比丘。以僧坊分作<a class="t" id="t0247c21"></a>四分。羯磨與四比丘。呵已向佛廣說。佛言。從<a class="t" id="t0247c22"></a>今不聽以僧房舍分作四分。若分者突吉羅。<a class="t" id="t0247c23"></a>此不成為分。</p>
<a class="t" id="t0247c24"></a>
<p>
<a class="sc" id="14"></a>
<a class="t-linehead" id="t-linehead0247c24"></a>
佛在阿羅毘國。爾時阿羅毘國僧坊崩壞佛<a class="t" id="t0247c25"></a>知故問阿難。是僧房重閣何故崩壞。答言。<a class="t" id="t0247c26"></a>世尊。修治是僧坊人。有死者病者反戒者餘<a class="t" id="t0247c27"></a>國去者。佛言。死者反戒者所應作事。僧更應<a class="t" id="t0247c28"></a>羯磨立知是事人。若有病者應問。汝故能治<a class="t" id="t0247c29"></a>是壞房舍不。若言我能。應待。若言不能應更<a class="t" id="t0248a01"></a>立餘人。他國去者。若疑當還。應待。若知不還<a class="t" id="t0248a02"></a>者。應更立餘人。令知是人所作事。佛作是語<a class="t" id="t0248a03"></a>已。諸比丘便立知事人。是知事人。有掃少地<a class="t" id="t0248a04"></a>者。有塞小孔者。或以少草覆舍者。佛言。如是<a class="t" id="t0248a05"></a>作小小事者。不應立作知事人。若能辦大事。<a class="t" id="t0248a06"></a>應羯磨立作知事人。諸比丘有能多致財物<a class="t" id="t0248a07"></a>能成辦事者。諸比丘便盡形立作知事人。佛<a class="t" id="t0248a08"></a>言。不應爾。若房舍故壞。應六年立作。若新房<a class="t" id="t0248a09"></a>舍。應十二年立作。佛言。從今知房舍人。應<a class="t" id="t0248a10"></a>三事自恣。冬房春房夏房。僧問言。汝須何房。<a class="t" id="t0248a11"></a>冬房春房夏房耶。若言我須冬房。以春房夏<a class="t" id="t0248a12"></a>房隨上座次與。若言我須夏房。以冬房春房<a class="t" id="t0248a13"></a>隨上座次與。</p>
<a class="t" id="t0248a14"></a>
<p>
<a class="sc" id="15"></a>
<a class="t-linehead" id="t-linehead0248a14"></a>
佛在王舍城。爾時跋提居士。起僧房重閣高<a class="t" id="t0248a15"></a>大莊嚴多諸男女觀看。諸人生念。此必佛塔。<a class="t" id="t0248a16"></a>若阿羅漢塔。是僧坊中多人禮拜圍繞。多象<a class="t" id="t0248a17"></a>聲馬聲男女聲。妨坐禪讀經。爾時長老上座。<a class="t" id="t0248a18"></a>捨是重閣住小房中。時有客比丘來者。皆作<a class="t" id="t0248a19"></a>是念。重閣中必有上座。我等何不至邊小房<a class="t" id="t0248a20"></a>住。即往打戶。房內應聲。客比丘問。汝幾歲。<a class="t" id="t0248a21"></a>答言。我爾所歲。客比丘念。若小房中比丘爾<a class="t" id="t0248a22"></a>所歲者。何況大房。有詣洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處講堂中門屋<a class="t" id="t0248a23"></a>下宿。晨起至重閣前。立欲禮敬上座。有年少<a class="t" id="t0248a24"></a>比丘及沙彌。從重閣上來下。問客比丘。汝作<a class="t" id="t0248a25"></a>何等。答言。欲禮敬上座。語言。此無上座。問<a class="t" id="t0248a26"></a>言。唯是中宿。答言。我等。客比丘言。我等知<a class="t" id="t0248a27"></a>者應是中宿。問客比丘。汝何處宿。有洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處<a class="t" id="t0248a28"></a>宿者。答言洗<span class="gaiji">脚<!--gaiji,腳,1[腳-谷+去],2&#x811A;,3-->
</span>處宿。講堂中者。答言講堂中<a class="t" id="t0248b01"></a>宿。乃至門屋下者。答言門屋中宿。諸比丘以<a class="t" id="t0248b02"></a>是事白佛。佛言。應立知敷臥具人。知敷臥具<a class="t" id="t0248b03"></a>人。應隨上座次第與。應作是言。此是上座房<a class="t" id="t0248b04"></a>舍臥具次第住。</p>
<a class="t" id="t0248b05"></a>
<p>
<a class="sc" id="16"></a>
<a class="t-linehead" id="t-linehead0248b05"></a>
佛在迦尸國。與大比丘眾一處安居。諸居士<a class="t" id="t0248b06"></a>見佛及僧眾。故共相約令。今日汝辦種種飲<a class="t" id="t0248b07"></a>食。明日次某。如是展轉種種飲食。相食故<a class="t" id="t0248b08"></a>作食。十五日食。三十日食。立如是制已。有早<a class="t" id="t0248b09"></a>辦者。有晚辦者。有近者有遠者。有美者有不<a class="t" id="t0248b10"></a>美者。是中無知食比丘約<span class="gaiji">勅<!--gaiji,敕,1[束*力],2&#x52C5;,3-->
</span>令至某家。有早<a class="t" id="t0248b11"></a>辦者。有晚辦者。有近者。是食美好。爾時六<a class="t" id="t0248b12"></a>群比丘數數從是處取。居士問言。汝等何以<a class="t" id="t0248b13"></a>數來。諸大長老何故不來。答言。無知食人約<a class="t" id="t0248b14"></a><span class="gaiji">勅<!--gaiji,敕,1[束*力],2&#x52C5;,3-->
</span>我等。汝舍近早辦飲食美好。是故我等數<a class="t" id="t0248b15"></a>來。居士言。我等施食為諸長老。不但為汝等。<a class="t" id="t0248b16"></a>何故數來。諸比丘不知云何。是事白佛。佛言。<a class="t" id="t0248b17"></a>應立知食人。立知食人法者。一心和合僧應<a class="t" id="t0248b18"></a>問言。誰能為僧作知食人。是中若有一比丘<a class="t" id="t0248b19"></a>言我能。若有五法。不應立作知食人。何等為<a class="t" id="t0248b20"></a>五。隨愛隨瞋隨怖隨癡不知得不得。若成<a class="t" id="t0248b21"></a>就五法。應立作知食人。何等五。不隨愛不<a class="t" id="t0248b22"></a>隨瞋不隨怖不隨癡知得不得。即時一比丘<a class="t" id="t0248b23"></a>應僧中唱言。大德僧聽。比丘某甲。能為眾僧<a class="t" id="t0248b24"></a>作差食人。若僧時到僧忍聽。某甲比丘作差<a class="t" id="t0248b25"></a>食人。是名白。如是白二羯磨。僧立某甲比丘<a class="t" id="t0248b26"></a>作差食人竟。僧忍默然故。是事如是持。差食<a class="t" id="t0248b27"></a>人法者。應次第差。若汝某甲至某家。所差<a class="t" id="t0248b28"></a>比丘。有早得者。有晚得者。近得者遠得者。有<a class="t" id="t0248c01"></a>得美者得不美者。有晚得者作是言。故與我<a class="t" id="t0248c02"></a>是處。得遠處者亦言。故與我遠處。得不美者<a class="t" id="t0248c03"></a>言。故與我如是中間。更作餘語。佛言。應條名。<a class="t" id="t0248c04"></a>有比丘得惡處者。便拭名改易好處。佛言。應<a class="t" id="t0248c05"></a>書板作字集置一處和合從上座隨次第取。<a class="t" id="t0248c06"></a>有晚得者。有得遠處者。早至主人門外。在巷<a class="t" id="t0248c07"></a>頭立待食久住。心悶吐逆不樂。諸居士出見<a class="t" id="t0248c08"></a>語言。我等門內自恣聽汝入坐。比丘言。佛未<a class="t" id="t0248c09"></a>聽我等入白衣門內坐待食。是事白佛。佛言。<a class="t" id="t0248c10"></a>聽是比丘入白衣門內坐待食。時有象聲馬<a class="t" id="t0248c11"></a>聲男女聲。妨讀經坐禪。佛言。若妨者出門外。<a class="t" id="t0248c12"></a>門外待時。諸人來遶四邊看。見已皆笑。是事<a class="t" id="t0248c13"></a>白佛。佛言。應作土基。為風雨所惱。佛言。聽<a class="t" id="t0248c14"></a>作屠蘇覆。薄故雨漏。佛言。應厚覆。厚覆已脊<a class="t" id="t0248c15"></a>上漏。佛言。更覆。又無坐處。佛言。應覓板木<a class="t" id="t0248c16"></a>坐上。有人偷板去。佛言。應陷著地中。又復失<a class="t" id="t0248c17"></a>去。佛言。應作<span class="choice"><span class="sic">士</span><span class="corr">土</span></span>埵。不泥故。中有毒蛇蜈蚣。<a class="t" id="t0248c18"></a>囓諸比丘。佛言。應泥。泥已<span class="gaiji">麁<!--gaiji,麤,1[色-巴+鹿],2&#x9E81;,3-->
</span>
<span class="gaiji">澁<!--gaiji,澀,1[澀-(刃*刃)+止],2&#x6F81;,3-->
</span>破衣。佛言。<a class="t" id="t0248c19"></a>應以細<span class="gaiji">埿<!--gaiji,泥,1[泥/土],2&#x57FF;,3-->
</span>。諸比丘須水。佛言。應作井。作井已<a class="t" id="t0248c20"></a>即以<span class="gaiji">鉢<!--gaiji,缽,1[金*本],2&#x9262;,3-->
</span>鍵鎡取水甚難。佛言。應作瓶取水。<a class="t" id="t0248c21"></a>取水時不及。佛言。應以繩繫。諸比丘手軟牽<a class="t" id="t0248c22"></a>繩手痛。佛言。應作轆轤有人墮井。佛言。應<a class="t" id="t0248c23"></a>作欄。長老優波離問佛。以何物作井欄。佛言。<a class="t" id="t0248c24"></a>應以木石塼作。作已有婦女大小詣井取水。<a class="t" id="t0248c25"></a>時兩手相觸。佛言。井上作隔障。應各在一邊<a class="t" id="t0248c26"></a>汲水。有居士從舍內出。語比丘言。我某僧坊<a class="t" id="t0248c27"></a>作食。汝爾所人往彼僧坊中食。去時道中師<a class="t" id="t0248c28"></a>子虎狼熊羆諸難。是事白佛。佛言。應語檀越。<a class="t" id="t0249a01"></a>是中有如是怖畏。此間與我食。</p>
<a class="t" id="t0249a02"></a>
<p>
<a class="sc" id="17"></a>
<a class="t-linehead" id="t-linehead0249a02"></a>
佛在王舍城。爾時諸居士作種種粥。酥粥胡<a class="t" id="t0249a03"></a>麻粥油粥乳粥小豆粥磨沙豆粥麻子粥薄<a class="t" id="t0249a04"></a>粥。辦是粥已。持詣竹園。時六群比丘在僧坊<a class="t" id="t0249a05"></a>門邊立。遙見已問言。持何等物。答言。是粥。<a class="t" id="t0249a06"></a>又問。何等粥。答言。酥粥胡麻粥油粥乳粥小<a class="t" id="t0249a07"></a>豆粥磨沙豆粥麻子粥薄粥。爾時六群比丘<a class="t" id="t0249a08"></a>言。我等行去。先與我等酥粥胡麻粥油粥乳<a class="t" id="t0249a09"></a>粥小豆粥磨沙豆粥麻子粥。汝持薄粥入僧<a class="t" id="t0249a10"></a>坊與上座。諸比丘聞不知云何。是事白佛。佛<a class="t" id="t0249a11"></a>言。從今應羯磨立分粥人。所持盛粥器。即用<a class="t" id="t0249a12"></a>是器分粥。是中酥粥胡麻粥油粥乳粥小豆<a class="t" id="t0249a13"></a>粥磨沙豆粥麻子粥。上座得上肥膩者。下座<a class="t" id="t0249a14"></a>得底滓。若分薄粥時。上座得汁。下座得滓。是<a class="t" id="t0249a15"></a>事白佛。佛言。從今聽畜大盔大瓮。以粥集<a class="t" id="t0249a16"></a>著是器中和合。以大<span class="gaiji">鉢<!--gaiji,缽,1[金*本],2&#x9262;,3-->
</span>大鍵鎡分與。分與<a class="t" id="t0249a17"></a>時不便。佛言。應作杓用分。用分已有殘者有<a class="t" id="t0249a18"></a>不足者。佛言。應更作小杓用分。</p>
<a class="t" id="t0249a19"></a>
<p>
<a class="sc" id="18"></a>
<a class="t-linehead" id="t-linehead0249a19"></a>
佛在王舍城竹園中。諸居士辦種種帶<span class="gaiji">鉢<!--gaiji,缽,1[金*本],2&#x9262;,3-->
</span>那。<a class="t" id="t0249a20"></a>胡麻歡喜丸。石蜜歡喜丸。蜜歡喜丸。舍俱梨<a class="t" id="t0249a21"></a>餅。波波羅餅。曼提羅餅。象耳餅。餛飩餅。閻<a class="t" id="t0249a22"></a>浮梨餅。持是餅向僧坊。六群比丘早起在門<a class="t" id="t0249a23"></a>邊立。見已問言。持何等物。答種種帶<span class="gaiji">鉢<!--gaiji,缽,1[金*本],2&#x9262;,3-->
</span>那<a class="t" id="t0249a24"></a>餅。所謂胡麻歡喜丸。石蜜歡喜丸。蜜歡喜丸。<a class="t" id="t0249a25"></a>舍俱利餅。波波羅餅。曼提羅餅。象耳餅。餛<a class="t" id="t0249a26"></a>飩餅。閻浮梨餅。六群比丘言。我欲行去。先<a class="t" id="t0249a27"></a>與我等胡麻歡喜丸石蜜歡喜丸舍俱梨餅<a class="t" id="t0249a28"></a>波波羅餅曼提羅餅。汝持象耳餛飩持閻<a class="t" id="t0249a29"></a>浮梨餅入與上座。諸比丘不知云何。是事<a class="t" id="t0249b01"></a>白佛。佛言。應羯磨立分帶<span class="gaiji">鉢<!--gaiji,缽,1[金*本],2&#x9262;,3-->
</span>那人。分帶<span class="gaiji">鉢<!--gaiji,缽,1[金*本],2&#x9262;,3-->
</span>那<a class="t" id="t0249b02"></a>人。應和合等分。若更有美者來。亦應次第與。<a class="t" id="t0249b03"></a>若今日不遍者。明日更有。應續次與。</p>
<a class="t" id="t0249b04"></a>
<p>
<a class="sc" id="19"></a>
<a class="t-linehead" id="t-linehead0249b04"></a>
佛在王舍城。爾時諸居士辦種種藥。所謂酥<a class="t" id="t0249b05"></a>油蜜石蜜薑胡椒蓽茇黑鹽訶梨勒鞞醯勒<a class="t" id="t0249b06"></a>阿摩勒波櫨路毘<span class="gaiji">呪<!--gaiji,咒,1[口*兄],2&#x546A;,3-->
</span>曼陀多耶摩那伽頭櫨醯<a class="t" id="t0249b07"></a>持詣竹園。爾時六群比丘早起門邊立。見已<a class="t" id="t0249b08"></a>問言。持何等物。答言。種種藥。所謂酥油蜜<a class="t" id="t0249b09"></a>石蜜薑椒蓽茇黑鹽訶梨勒鞞醯勒阿摩勒<a class="t" id="t0249b10"></a>波櫨路毘<span class="gaiji">呪<!--gaiji,咒,1[口*兄],2&#x546A;,3-->
</span>曼陀多耶摩那伽頭櫨醯。六群<a class="t" id="t0249b11"></a>比丘言。我欲行去。與我酥油蜜石蜜薑椒蓽<a class="t" id="t0249b12"></a>茇黑鹽。汝持訶梨勒鞞醯勒呵摩勒波櫨路<a class="t" id="t0249b13"></a>毘<span class="gaiji">呪<!--gaiji,咒,1[口*兄],2&#x546A;,3-->
</span>曼陀多耶摩那伽頭櫨醯入僧坊與上<a class="t" id="t0249b14"></a>座。諸比丘不知云何。是事白佛。佛言。從今應<a class="t" id="t0249b15"></a>立分藥人。分藥人和合平等分與。若有貴價<a class="t" id="t0249b16"></a>藥來者。應別舉置。若病比丘索者。應與兩錢<a class="t" id="t0249b17"></a>半價藥。若索多者。應從索直。</p>
<a class="t" id="t0249b18"></a>
<p>
<a class="sc" id="20"></a>
<a class="t-linehead" id="t-linehead0249b18"></a>
佛在阿羅毘國。爾時阿羅毘國諸比丘。常從<a class="t" id="t0249b19"></a>居士索作器。諸居士言。我等云何能常供給<a class="t" id="t0249b20"></a>汝。汝等何不自畜作器。答言。佛未聽我等<a class="t" id="t0249b21"></a>畜作器。是事白佛。佛言。從今聽畜作器。阿羅<a class="t" id="t0249b22"></a>毘國僧坊中。有客作木師。有半月客作者。有<a class="t" id="t0249b23"></a>一月一歲客作者。是木師晝日作。暮去留作<a class="t" id="t0249b24"></a>器。便失。佛言。應立知作器比丘。立知作器比<a class="t" id="t0249b25"></a>丘。作竟持作器聚在一處。又復失盡。是事<a class="t" id="t0249b26"></a>白佛。佛言。應羯磨一房舍舉作器。立作器房<a class="t" id="t0249b27"></a>法者。一心和合僧一比丘僧中唱言。大德僧<a class="t" id="t0249b28"></a>聽。某房舍。僧立作舉作器房。若僧時到僧忍<a class="t" id="t0249b29"></a>聽。某房作舉作器處。是名白。如是白二羯磨。<a class="t" id="t0249c01"></a>僧立某房作舉作器房竟。僧忍默然故。是事<a class="t" id="t0249c02"></a>如是持。立是房已。知作器比丘。便持作器<a class="t" id="t0249c03"></a>著上下二房中。佛言。不應置兩處。若著上<a class="t" id="t0249c04"></a>房者。下房應與僧。若著下房。應與僧上房。<a class="t" id="t0249c05"></a>又一時諸比丘從憍薩羅國向舍衛國。道中<a class="t" id="t0249c06"></a>過一空僧坊中宿。諸比丘明日入村乞食。諸<a class="t" id="t0249c07"></a>居士問。汝何處宿。答言。僧坊中宿。是何房舍<a class="t" id="t0249c08"></a>中宿。答言。某房中。居士言。此是我房。何不<a class="t" id="t0249c09"></a>遣使語我等。當供養湯藥油燈燭臥具種種<a class="t" id="t0249c10"></a>所須。諸居士隨所房中宿者。各自將歸。與敷<a class="t" id="t0249c11"></a>坐處坐。自手行水。自與多美飲食。自恣飽滿。<a class="t" id="t0249c12"></a>以水澡漱。取小床坐聽說法。語諸比丘。我僧<a class="t" id="t0249c13"></a>房中有臥具前食後食。何不住此。復當供養<a class="t" id="t0249c14"></a>衣被願令是僧坊有。用諸比丘不知云。何是<a class="t" id="t0249c15"></a>事白。佛佛。言從今。聽若先空僧坊。中諸比丘<a class="t" id="t0249c16"></a>欲去。應羯磨立一比丘令常住。知僧坊立法<a class="t" id="t0249c17"></a>者。一心和合僧問言。誰能作常住比丘。知某<a class="t" id="t0249c18"></a>甲空增坊。若有比丘言我能。有五法。不應立<a class="t" id="t0249c19"></a>作常住比丘。何等為五。隨愛隨瞋隨怖隨<a class="t" id="t0249c20"></a>癡不知分別應作不應作。若成就五法。應立<a class="t" id="t0249c21"></a>作常住比丘。不隨愛不隨瞋不隨怖不隨<a class="t" id="t0249c22"></a>癡知分別應作不應作。即時一比丘僧中唱<a class="t" id="t0249c23"></a>言。大德僧聽。某甲比丘。能作常住知某甲<a class="t" id="t0249c24"></a>空僧坊人。若僧時到僧忍聽。立某甲比丘常<a class="t" id="t0249c25"></a>住知某甲空僧坊人。是名白。如是白二羯磨。<a class="t" id="t0249c26"></a>僧立某甲比丘常住知某甲空僧坊竟。僧忍<a class="t" id="t0249c27"></a>默然故。是事如是持。知空僧坊常住比丘。應<a class="t" id="t0249c28"></a>巡行僧坊。先修治塔。次作四方僧事。次知<a class="t" id="t0249c29"></a>僧料理飲食事。次知應可分物。次知上座中<a class="t" id="t0250a01"></a>座下座比丘事。隨有大德高明比丘。不應作<a class="t" id="t0250a02"></a>使知僧坊比丘。應作是願。諸比丘未來者。當<a class="t" id="t0250a03"></a>來。已來者供給衣食臥具湯藥。不令有乏。能<a class="t" id="t0250a04"></a>作是願行者。僧隨彼意與若須食。應自恣<a class="t" id="t0250a05"></a>與好食。若須房舍臥具。皆應自恣與。</p>
<a class="t" id="t0250a06"></a>
<p>
<a class="sc" id="21"></a>
<a class="t-linehead" id="t-linehead0250a06"></a>
有眾多王臣。數數詣竹園房舍觀看。若來時<a class="t" id="t0250a07"></a>索食薪火燈燭。若與畏犯。不與懼作患。不知<a class="t" id="t0250a08"></a>云何。以是事白佛。佛言。應立分處人。立分處<a class="t" id="t0250a09"></a>人已。不白眾僧。得用十九錢供給客。若更須。<a class="t" id="t0250a10"></a>應白僧竟與。</p>
<a class="t" id="t0250a11"></a>
<p>
<a class="sc" id="22"></a>
<a class="t-linehead" id="t-linehead0250a11"></a>
憍薩羅國有阿練兒住處。爾時有賊到阿練<a class="t" id="t0250a12"></a>兒處乞食。作食人言。食不由我不得與汝。汝<a class="t" id="t0250a13"></a>自從沙彌索。諸賊即從沙彌索。沙彌言。我不<a class="t" id="t0250a14"></a>得與汝。汝自從知食比丘索。即從知食比丘<a class="t" id="t0250a15"></a>索。知食比丘言。為僧故辦是食。不為汝等。賊<a class="t" id="t0250a16"></a>相謂言。是比丘何肯正爾與我食。便捉一<a class="t" id="t0250a17"></a>比丘手<span class="gaiji">脚<!--gaiji,腳,1[腳-谷+去],2&#x811A;,3-->
</span>截腰斷。諸比丘不知云何。是事白<a class="t" id="t0250a18"></a>佛。佛言。若有如是怖畏處。若少乞與少。若<a class="t" id="t0250a19"></a>乞半與半。若都索都與。莫以是因緣故得大<a class="t" id="t0250a20"></a>衰惱。</p>
<a class="t" id="t0250a21"></a>
<p>
<a class="sc" id="23"></a>
<a class="t-linehead" id="t-linehead0250a21"></a>
佛在王舍城。爾時眾僧得衣。無人守護。佛言。<a class="t" id="t0250a22"></a>應立守護衣人。立守護衣人法者。一心和<a class="t" id="t0250a23"></a>合僧應問言。誰能為僧守護諸衣。若比丘言<a class="t" id="t0250a24"></a>我能若有五法不應立。何等五。不知是衣所<a class="t" id="t0250a25"></a>從得。不知衣價若得衣不知云何受。不知頭<a class="t" id="t0250a26"></a>數。忘著衣處。若成就五法應立。何等五。知衣<a class="t" id="t0250a27"></a>所從得。知是衣價。知應受。知頭數。不忘著衣<a class="t" id="t0250a28"></a>處。即時一比丘僧中唱言。大德僧聽。是某<a class="t" id="t0250a29"></a>甲。能為僧作守護衣人。若僧時到僧忍聽。<a class="t" id="t0250b01"></a>僧立某甲比丘作守衣人。是名白。如是白二<a class="t" id="t0250b02"></a>羯磨。僧立某甲比丘作守護衣人竟。僧忍默<a class="t" id="t0250b03"></a>然故。是事如是持。立守衣人已。未有分衣人。<a class="t" id="t0250b04"></a>佛言。應立分衣人。立法者。一心和合僧應問<a class="t" id="t0250b05"></a>言。誰能為僧作分衣人。若有比丘言我能。若<a class="t" id="t0250b06"></a>有五法不應立。何等五。不知衣財。不知衣色。<a class="t" id="t0250b07"></a>不知衣價。不知衣頭數。不知與未與。復有五<a class="t" id="t0250b08"></a>法。不應立作分衣人。何等五。隨愛隨瞋隨<a class="t" id="t0250b09"></a>怖隨癡不知與未與。若比丘成就五法。應<a class="t" id="t0250b10"></a>立作分衣人。知衣財知衣色知衣價知衣頭<a class="t" id="t0250b11"></a>數知與未與又有五法。不隨愛不隨瞋不<a class="t" id="t0250b12"></a>隨怖不隨癡知與未與。即時一比丘僧中唱<a class="t" id="t0250b13"></a>言。大德僧聽。某甲比丘。能為僧作分衣人。若<a class="t" id="t0250b14"></a>僧時到僧忍聽。僧立某甲比丘作分衣人。是<a class="t" id="t0250b15"></a>名白。如是白二羯磨。僧立某甲比丘作分衣<a class="t" id="t0250b16"></a>人竟。僧忍默然故。是事如是持。</p>
<a class="t" id="t0250b17"></a>
<p>
<a class="sc" id="24"></a>
<a class="t-linehead" id="t-linehead0250b17"></a>
佛在舍衛國。無分浴衣人。是事白佛。佛言。應<a class="t" id="t0250b18"></a>立分浴衣人。是知分浴衣人。應隨上座次與。<a class="t" id="t0250b19"></a>佛在舍衛國。爾時祇陀林中僧坊中。無比丘<a class="t" id="t0250b20"></a>知時限唱時。無人打揵稚。無人掃灑塗治<a class="t" id="t0250b21"></a>講堂食處。無人次第相續敷床榻。無人教淨<a class="t" id="t0250b22"></a>果菜。無人看苦酒中虫。飲食時無人行水。眾<a class="t" id="t0250b23"></a>散亂語時。無人彈指。是事白佛。佛言。應立維<a class="t" id="t0250b24"></a>那。立法者。一心和合僧應問。誰能為僧作<a class="t" id="t0250b25"></a>維那是中若比丘言我能。有五法。不應立<a class="t" id="t0250b26"></a>作維那。何等五。隨愛隨瞋隨怖隨癡不知<a class="t" id="t0250b27"></a>淨不淨。若成就五法。應立作維那。五法者。不<a class="t" id="t0250b28"></a>隨愛不隨瞋不隨怖不隨癡知淨不淨。即<a class="t" id="t0250b29"></a>時一比丘僧中唱言。大德僧聽。是某甲比丘。<a class="t" id="t0250c01"></a>能為僧作維那。若僧時到僧忍聽。僧立某甲<a class="t" id="t0250c02"></a>比丘作維那。是名白。如是白二羯磨。僧立某<a class="t" id="t0250c03"></a>甲比丘作維那竟。增忍默然故。是事如是持。<a class="t" id="t0250c04"></a>作維那比丘。應知時限知唱時知打揵稚。知<a class="t" id="t0250c05"></a>掃灑塗治講堂食處。知次第相續敷床榻。知<a class="t" id="t0250c06"></a>教淨果菜。知看苦酒中虫。知飲食時行水。眾<a class="t" id="t0250c07"></a>散亂語時彈指。爾時諸沙彌。隨與和上阿闍<a class="t" id="t0250c08"></a>梨作。隨同和上阿闍梨。隨相識共語共事。<a class="t" id="t0250c09"></a>隨同國土同城邑同聚落。諸比丘無沙彌者。<a class="t" id="t0250c10"></a>有諸惱亂。是事白佛。佛言。應立一人為主使<a class="t" id="t0250c11"></a>沙彌作。先修治塔事。次作四方僧事。次作飲<a class="t" id="t0250c12"></a>食事。次作可分物。次教與上座中座下座。如<a class="t" id="t0250c13"></a>是周遍一切僧作。應立分處沙彌人。立分處<a class="t" id="t0250c14"></a>沙彌人竟。應教先修治塔事。四方僧事作飲<a class="t" id="t0250c15"></a>食事。次作可分物。次第與上座中座下座。如<a class="t" id="t0250c16"></a>是周遍一切僧作。</p>
<a class="t" id="t0250c17"></a>
<p>
<a class="sc" id="25"></a>
<a class="t-linehead" id="t-linehead0250c17"></a>
佛在王舍城。爾時瓶沙王。往詣竹園觀看。王<a class="t" id="t0250c18"></a>問。長老摩訶迦葉今何所在。比丘答言。大王。<a class="t" id="t0250c19"></a>長老大迦葉。今於耆闍崛山上蹋泥。王即往<a class="t" id="t0250c20"></a>見問言。大德。何故自作。答言。大王。誰當為<a class="t" id="t0250c21"></a>我作。王言。我當與作人語已便還。第二瓶沙<a class="t" id="t0250c22"></a>王。又時往到竹園觀看。王問。長老大迦葉今<a class="t" id="t0250c23"></a>何所在。比丘答言。於耆闍崛山上蹋泥。王<a class="t" id="t0250c24"></a>即往見問言。大德。何故自作。答言。大王。誰<a class="t" id="t0250c25"></a>當為我作。王言。我當與作人。大迦葉答言。大<a class="t" id="t0250c26"></a>王。數數。語而不與。時王慚愧小<span class="gaiji">却<!--gaiji,卻,1[去*ㄗ],2&#x5374;,3-->
</span>一面。問諸<a class="t" id="t0250c27"></a>大臣。我先有是言不。大臣答言。王先有是言。<a class="t" id="t0250c28"></a>王言。何時。答言。某時日月。即計。先語已來<a class="t" id="t0250c29"></a>經五百日。王即下山。時人捕得五百群賊與<a class="t" id="t0251a01"></a>王。王問。此是何人。答言。是賊。王問。應與何<a class="t" id="t0251a02"></a>罪。大臣答言。罪應至死。王問賊言。汝能隨我<a class="t" id="t0251a03"></a>意行不。賊言。大王。欲何所作。王言。汝等能<a class="t" id="t0251a04"></a>供給善人以不。賊言。若我等受王大恩。不隨<a class="t" id="t0251a05"></a>行者當隨阿誰。大臣言。此賊必當偷奪諸比<a class="t" id="t0251a06"></a>丘物。王言。我能作方便令不偷奪。時王多給<a class="t" id="t0251a07"></a>田宅人民倍與粟食。去竹園不遠。立作淨人<a class="t" id="t0251a08"></a>聚落。時諸淨人。隨相識共語共事。隨同國城<a class="t" id="t0251a09"></a>邑隨怖畏。隨有因緣者供給。餘者不供給。是<a class="t" id="t0251a10"></a>事白佛。佛言。應立使淨人率。應教先作塔<a class="t" id="t0251a11"></a>事。次作四方僧事。次作飲食事。次作可分物<a class="t" id="t0251a12"></a>事。次教與上座中座下座作。如是周遍一切<a class="t" id="t0251a13"></a>僧作。聽立使淨人主者。還立白衣中勤修能<a class="t" id="t0251a14"></a>處分者<span class="t-note">（八法中臥具法第十竟）</span>。</p>
<a class="t" id="t0251a15"></a>
<p class="endsection">
<span class="t-juanname">十誦律卷第三十四</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>