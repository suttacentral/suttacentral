<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-sarv-kd5">
<article>
<div class="mirror hgroup">
<p class="division">
<span class="mirror-left latin">Sarvāstivāda Vinaya</span>
<span class="mirror-right">十誦律</span> </p>
<h1 class="mirror-row">
<span class="mirror-left latin">5. Camma Khandhaka</span>
<span class="mirror-right">皮革法</span> </h1>
</div>
<a class="t-juannumber" id="juan-25"></a>
<a class="t" id="t0178a14"></a><a class="t" id="t0178a15"></a><a class="t" id="t0178a16"></a>
<p class="suttainfo">
<span class="t-juanname">十誦律卷第二十五<span class="t-note">（第四誦之五）</span></span><a class="t" id="t0178a17"></a><a class="t" id="t0178a18"></a><br>
<span class="t-byline">後秦北印度三藏弗若多羅譯</span><a class="t" id="t0178a19"></a><br>
<span class="t-headname">七法中皮革法第五</span></p>
<a class="t" id="t0178a20"></a>
<p>
<a class="sc" id="1"></a>
<a class="t-linehead" id="t-linehead0178a20"></a>
佛在舍衛城。爾時阿濕摩伽阿槃提國。有聚<a class="t" id="t0178a21"></a>落。名王薩婆。中有大富居士。財寶豐盈種<a class="t" id="t0178a22"></a>種具足。唯少一事。無有兒息。從諸神祇池神<a class="t" id="t0178a23"></a>家神交道大神滿賢大神高賢大神大自在天<a class="t" id="t0178a24"></a>神那羅延神韋紐天神下至<span class="gaiji">鉢<!--gaiji,缽,1[金*本],2&#x9262;,3-->
</span>婆羅神。為有<a class="t" id="t0178a25"></a>子故求請乞索。而不能得。有子時到。居士婦<a class="t" id="t0178a26"></a>乃覺有娠。利根女人有四不共智。何等四。<a class="t" id="t0178a27"></a>一知男愛。二知男不愛。三知<span class="gaiji">姙<!--gaiji,妊,1[女*任],2&#x59D9;,3-->
</span>娠時。四知<a class="t" id="t0178a28"></a>所從得。婦自知有娠。語居士言。我已有<a class="t" id="t0178a29"></a>娠。居士聞之。心歡喜踊躍。或當生男。好加<a class="t" id="t0178b01"></a>供給洗浴淨潔。以香塗身隨時將息。令身安<a class="t" id="t0178b02"></a>隱。若有所至。多人衛從莫令憂惱。九月已過<a class="t" id="t0178b03"></a><span class="gaiji">娩<!--gaiji,娩,1[孑*免],2&#x3743;,3-->
</span>身生男。耳有金環。是兒端正見者歡喜。<a class="t" id="t0178b04"></a>居士聞之。心喜踊躍。集諸知相婆羅門相之<a class="t" id="t0178b05"></a>問言。是兒德力何如。諸婆羅門言。居士。是兒<a class="t" id="t0178b06"></a>實有福德威力。居士言。當為作字。是時國法<a class="t" id="t0178b07"></a>作二種字。若隨宿若隨吉。諸人言。居士。是兒<a class="t" id="t0178b08"></a>何時生。答言某日生。是諸婆羅門算知語言。<a class="t" id="t0178b09"></a>是兒沙門宿日生。即名沙門。居士復集婆羅<a class="t" id="t0178b10"></a>門及諸居士善知金寶相者。以兒耳示之。是<a class="t" id="t0178b11"></a>兒耳環價直幾許。諸人言。居士。是兒耳環。非<a class="t" id="t0178b12"></a>世所作不易平價。意想平之。可直純金一<a class="t" id="t0178b13"></a>億。兒字沙門。耳環直一億。眾人即字為沙<a class="t" id="t0178b14"></a>門億耳。眾人當識。是居士令五種養母養視。<a class="t" id="t0178b15"></a>何等五。一者治身母。二者除垢母。三者乳母。<a class="t" id="t0178b16"></a>四者吉母。五者戲笑母。云何治身母。為是兒<a class="t" id="t0178b17"></a>治頭手足耳鼻諸指。是名治身母。云何除垢<a class="t" id="t0178b18"></a>母。時時為兒洗浴浣濯。是名除垢母。云何<a class="t" id="t0178b19"></a>乳母。時時飲食乳養。是名乳母。云何吉母。是<a class="t" id="t0178b20"></a>兒行時執孔雀拂。持三股叉侍衛擁護。是名<a class="t" id="t0178b21"></a>吉母。云何戲笑母。為兒作機關木人象馬車<a class="t" id="t0178b22"></a>乘弓箭種種戲具。隨時娛樂之。是名戲笑母。<a class="t" id="t0178b23"></a>是兒福德威力。而疾長大。便教書數算印。善<a class="t" id="t0178b24"></a>知諸物價相貴賤。是王薩薄聚落。是四方商<a class="t" id="t0178b25"></a>客所聚集處。時四方商客來詣聚落。問言是<a class="t" id="t0178b26"></a>中阿誰善好。有德可寄可信示我利害。諸人<a class="t" id="t0178b27"></a>示沙門億耳。善好有德可寄可信善別利害。<a class="t" id="t0178b28"></a>是諸商客。即詣沙門億耳託為主人。沙門億<a class="t" id="t0178b29"></a>耳問諸商客。從何處來。答言。從某方某國<a class="t" id="t0178c01"></a>來。即問。彼方國中有何好惡。商客具答好惡<a class="t" id="t0178c02"></a>之事。是時復有諸商客海中來者。至王薩薄<a class="t" id="t0178c03"></a>聚落。問言。是中阿誰善好。有德可寄可信示<a class="t" id="t0178c04"></a>我利害。諸人示沙門億耳。善好有德可寄可<a class="t" id="t0178c05"></a>信善別利害。是諸商客即託為主人。沙門億<a class="t" id="t0178c06"></a>耳問諸商客。從何處來。答言。大海中來。問大<a class="t" id="t0178c07"></a>海中有何好惡。商客具答海中諸事。大海中<a class="t" id="t0178c08"></a>有波怖龜怖提迷魚。怖提迷耆羅魚怖失收<a class="t" id="t0178c09"></a>摩羅魚怖迴波怖水覆山怖黑風怖惡龍處<a class="t" id="t0178c10"></a>怖惡羅剎怖。億耳。百千人去時一得還。若得<a class="t" id="t0178c11"></a>來還。種種珍寶布施作福。七世不盡何況己<a class="t" id="t0178c12"></a>身。是諸商客。見是沙門億耳有大威力如是<a class="t" id="t0178c13"></a>思惟。若作薩薄共多人入海。必安隱來出。諸<a class="t" id="t0178c14"></a>人言。沙門億耳。汝何以不入大海。答言。我入<a class="t" id="t0178c15"></a>大海作何等。是中多諸恐怖。百千人去時一<a class="t" id="t0178c16"></a>得還。是諸商客激厲言。何等人仰他活命。乃<a class="t" id="t0178c17"></a>至婬女仰他活命。若人求作布施福德。是事<a class="t" id="t0178c18"></a>善好。諸商客如是激厲。沙門億耳信受欲去。<a class="t" id="t0178c19"></a>到父母所辭欲入海。時父母說諸怖事。欲令<a class="t" id="t0178c20"></a>變悔以制留之。人為財故入大海。我家中多<a class="t" id="t0178c21"></a>諸寶物。汝用布施作福。七世不盡。何為入海。<a class="t" id="t0178c22"></a>時不隨父母語。父母語諸貴人。佐我留億耳。<a class="t" id="t0178c23"></a>時諸大官長者居士億財主大富薩薄。如是<a class="t" id="t0178c24"></a>貴人留之不隨。父母知其意正。則聽令去。於<a class="t" id="t0178c25"></a>是乘象振鈴。遍告聚落令言。沙門億耳欲入<a class="t" id="t0178c26"></a>大海。我作薩薄誰欲共去。是人福德。五百商<a class="t" id="t0178c27"></a>人皆悉樂從。彼國土法。作薩薄者。要出二<a class="t" id="t0178c28"></a>十萬金錢。十萬辦舡。十萬辦資糧。莊嚴竟<a class="t" id="t0178c29"></a>已。下舡著水中。以七枚繩繫。日日唱言。誰能<a class="t" id="t0179a01"></a>捨父母兄弟姊妹妻子閻浮提種種樂。及捨<a class="t" id="t0179a02"></a>樂壽。誰欲得金銀摩尼琉璃種種寶物七世<a class="t" id="t0179a03"></a>隨用布施作福者。共入大海。如是日日唱。日<a class="t" id="t0179a04"></a>斷一繩。如是斷六繩。殘第七繩待伊勒風<span class="t-note">（晉言<a class="t" id="t0179a05"></a>好隨風）</span>既得伊勒風。斷第七繩。舡疾勝箭。是薩<a class="t" id="t0179a06"></a>薄福德威力。是舡疾到寶渚。<span class="gaiji">勅<!--gaiji,敕,1[束*力],2&#x52C5;,3-->
</span>語諸商客<a class="t" id="t0179a07"></a>言。取諸寶物載使滿舡。莫令大重。取寶物竟<a class="t" id="t0179a08"></a>得伊勒風。是時舡去疾勝于箭。還閻浮提。<a class="t" id="t0179a09"></a>向王薩薄聚落。有二道水道陸道。沙門億耳<a class="t" id="t0179a10"></a>語諸商人。何道去。諸人言陸道去。時有空澤。<a class="t" id="t0179a11"></a>是中夜住。語諸商人。我曾聞賊來劫。諸商<a class="t" id="t0179a12"></a>客。若前殺薩薄。則諸商客無所成辦。若不殺<a class="t" id="t0179a13"></a>薩薄。則以錢物力。若自身力若以他力。必能<a class="t" id="t0179a14"></a>得賊。我當餘處宿去。時當喚我。諸人言爾。億<a class="t" id="t0179a15"></a>耳驅驢別處宿。是諸商客夜半發去。人人<a class="t" id="t0179a16"></a>相覺。竟不喚億耳。後夜大風雨墮。億耳覺喚<a class="t" id="t0179a17"></a>諸商客。商客無人應者。億耳如是思惟。奈<a class="t" id="t0179a18"></a>何諸人棄我去耶。即逐去。是道多沙土。風<a class="t" id="t0179a19"></a>雨流漫路無遺跡。仰驢嗅跡而前。億耳飢<a class="t" id="t0179a20"></a>極前行。見有一城嚴好淨潔。如是思惟。念<a class="t" id="t0179a21"></a>想得食立於城門。隨念失聲唱言。食食。時無<a class="t" id="t0179a22"></a>數百千萬餓鬼來出。皆言。何等食阿誰與。億<a class="t" id="t0179a23"></a>耳言無食。我行飢極念想得食。因出此言。我<a class="t" id="t0179a24"></a>無食也。如是思惟。我當城邊得食。是故唱言<a class="t" id="t0179a25"></a>食耳。諸餓鬼言。此是餓鬼城。我百千萬歲今<a class="t" id="t0179a26"></a>日乃聞唱食聲。我等以不布施慳心多故。墮<a class="t" id="t0179a27"></a>餓鬼中。汝欲那去。億耳言。欲至王薩薄聚落。<a class="t" id="t0179a28"></a>鬼言。從是道去。於是前行。復見一城。如是復<a class="t" id="t0179a29"></a>念。前城不得食。今或能得水。即到門立唱言。<a class="t" id="t0179b01"></a>水水。時無數百千餓鬼來出。皆言。何等水阿<a class="t" id="t0179b02"></a>誰與。億耳言無水。我渴極念想得水。因出是<a class="t" id="t0179b03"></a>聲。我無水也。如是思惟。我當城邊得水。是故<a class="t" id="t0179b04"></a>唱言水耳。餓鬼言。此是餓鬼城。百千萬歲今<a class="t" id="t0179b05"></a>日乃聞水聲。我等以不布施慳心多故。墮餓<a class="t" id="t0179b06"></a>鬼中。汝欲那去。億耳言。欲至王薩薄聚落。鬼<a class="t" id="t0179b07"></a>言。從是道去。前行不久。復見樹。名婆羅。夜<a class="t" id="t0179b08"></a>於下宿。搖樹落葉。細者自食<span class="gaiji">麁<!--gaiji,麤,1[色-巴+鹿],2&#x9E81;,3-->
</span>者與驢。如是<a class="t" id="t0179b09"></a>日暮至夜。是中即有床出。男出女出。顏貌端<a class="t" id="t0179b10"></a>正著天寶冠。共相娛樂。沙門億耳作是思惟。<a class="t" id="t0179b11"></a>我不應爾看他私事。時夜過晝來。即時床滅<a class="t" id="t0179b12"></a>女滅。有群狗來噉是男子肉盡骨在。億耳念<a class="t" id="t0179b13"></a>言。我悔不問是人。先作何行今得此報。夜善<a class="t" id="t0179b14"></a>晝惡。我當住待問之。至夜更有好床。男出<a class="t" id="t0179b15"></a>女出顏貌端正。著珠寶天冠共相娛樂。億耳<a class="t" id="t0179b16"></a>即往問男。汝作何行今得是報。夜善晝惡。男<a class="t" id="t0179b17"></a>言。汝何用問為。億耳言。意欲知之。男言。汝<a class="t" id="t0179b18"></a>識阿濕摩伽阿槃地國中王薩薄聚落不。億<a class="t" id="t0179b19"></a>耳言識。男言。我是某甲屠兒。有長老迦旃延。<a class="t" id="t0179b20"></a>常出入我家。我常供給飲食衣被湯藥。億耳。<a class="t" id="t0179b21"></a>彼常語我言。莫作惡行後得大苦。我時答言。<a class="t" id="t0179b22"></a>先世以來以此為業。今若不作那得自活。時<a class="t" id="t0179b23"></a>迦旃延復語我言。汝作此惡晝多夜多。我言<a class="t" id="t0179b24"></a>晝多。即語我言。汝夜受五戒可獲微善。我即<a class="t" id="t0179b25"></a>從受。今得此報。夜善晝惡皆由作行。悔恨何<a class="t" id="t0179b26"></a>益。男問億耳。汝欲那去。答言。至王薩薄聚落。<a class="t" id="t0179b27"></a>男言。從是道去。億耳便去。前行不久復見一<a class="t" id="t0179b28"></a>樹。名波羅。住下止宿。搖樹落葉。細者自食<a class="t" id="t0179b29"></a><span class="gaiji">麁<!--gaiji,麤,1[色-巴+鹿],2&#x9E81;,3-->
</span>者與驢。時夜過晝來。是處復有床出。男<a class="t" id="t0179c01"></a>出女出顏貌端正。著珠寶天冠共相娛樂。億<a class="t" id="t0179c02"></a>耳即念。我不應住此觀他私事。如是至暮床<a class="t" id="t0179c03"></a>滅女滅。百足蟲出噉是男子。肉盡骨在。億耳<a class="t" id="t0179c04"></a>念言。我悔不問。汝作何行今得此報。晝善夜<a class="t" id="t0179c05"></a>惡。當住待問。夜過晝來復有床出。男出女<a class="t" id="t0179c06"></a>出顏貌端正。著珠寶天冠共相娛樂。億耳往<a class="t" id="t0179c07"></a>問男子。汝作何行今獲此報。晝善夜惡。男<a class="t" id="t0179c08"></a>言。汝何用問為。億耳言。意欲知之。男言。汝<a class="t" id="t0179c09"></a>識阿濕摩伽阿槃地國中王薩薄聚落不。答<a class="t" id="t0179c10"></a>言識。是中某甲男子婬犯他婦。有長老迦旃<a class="t" id="t0179c11"></a>延。出入我家。我家常供給飲食衣被湯藥。<a class="t" id="t0179c12"></a>億耳。爾時彼教我言。莫作惡行後得苦報。我<a class="t" id="t0179c13"></a>答言。不能自抑當可如何。復語我言。汝於此<a class="t" id="t0179c14"></a>事何時偏多。我言夜多。時迦旃延即語我言。<a class="t" id="t0179c15"></a>受晝五戒可獲微善。我用其言。受晝五戒故<a class="t" id="t0179c16"></a>獲斯報。晝善夜惡。悔恨先行無所復益。男問<a class="t" id="t0179c17"></a>億耳。汝欲那去。答言。欲至王薩薄聚落。男<a class="t" id="t0179c18"></a>言。從是道去。前行復見林樹池水清淨。億<a class="t" id="t0179c19"></a>耳於中洗浴飲驢。是池邊有堂。眾寶莊嚴。億<a class="t" id="t0179c20"></a>耳仰視見堂。即作是念。我飢渴欲死。當何所<a class="t" id="t0179c21"></a>在。即便上堂。誦佛經偈。</p>
<a class="t" id="t0179c22"></a>
<blockquote class="gatha">
<p>
飢為第一病　　行為第一苦<a class="t" id="t0179c23"></a><br>
如是知法寶　　涅槃第一樂</p>
<a class="t" id="t0179c24"></a>
</blockquote>
<p>
<a class="sc" id="2"></a>
<a class="t-linehead" id="t-linehead0179c24"></a>
上堂見女人坐象牙床。床<span class="gaiji">脚<!--gaiji,腳,1[腳-谷+去],2&#x811A;,3-->
</span>繫二餓鬼。是女<a class="t" id="t0179c25"></a>識億耳字。問訊沙門億耳。道路不極不渴不<a class="t" id="t0179c26"></a>飢耶。億耳自念。是女人生不見我。乃識我字。<a class="t" id="t0179c27"></a>何以得爾。女即喚億耳坐。共相問訊。語女言。<a class="t" id="t0179c28"></a>貴女乞我食。女言相與。汝但莫與是二餓鬼。<a class="t" id="t0179c29"></a>億耳言。貴女。今我飢急何能與鬼。女即與水<a class="t" id="t0180a01"></a>洗手與食。是女欲令億耳知此因緣故。小出<a class="t" id="t0180a02"></a>堂外。時二餓鬼伸手語沙門億耳。乞我一口。<a class="t" id="t0180a03"></a>乞我半口。我腹中飢如火燒。沙門億耳。先好<a class="t" id="t0180a04"></a>布施憐愍眾生。作是思惟。我飢急辛苦。是餓<a class="t" id="t0180a05"></a>鬼那得不苦。各各與一口。是二餓鬼著食口<a class="t" id="t0180a06"></a>中。是食變成膿血。少多咽還吐出。滿堂臭惡。<a class="t" id="t0180a07"></a>女人還入見。臭處滿堂。女言。我語汝莫與。何<a class="t" id="t0180a08"></a>以與之。億耳言。姊妹。我不知是事故與。女即<a class="t" id="t0180a09"></a>除吐掃灑燒香。還坐本處。億耳語。姊妹更與<a class="t" id="t0180a10"></a>我食。女言。我不惜食。設與汝者恐更與鬼。是<a class="t" id="t0180a11"></a>事不可。億耳言。姊妹我先不知故與。今不復<a class="t" id="t0180a12"></a>爾。是女即以水洗手與億耳食。是時更有一<a class="t" id="t0180a13"></a>女來語。貴女與我食。女言食汝常食。作是語<a class="t" id="t0180a14"></a>已。即有三錡鑊<span class="gaiji">爨<!--gaiji,爨,1[〦/(目*目)/(烈-列+(冗-几+林))],2&#x244E5;,3-->
</span>火湯沸。是女脫衣著一<a class="t" id="t0180a15"></a>面入鑊中。皮肉爛盡唯有骨鎖。冷風來吹。<a class="t" id="t0180a16"></a>即得出鑊還活。著衣噉其爛肉。噉已而去。億<a class="t" id="t0180a17"></a>耳故食。更有女來言。貴女與我食。女言食汝<a class="t" id="t0180a18"></a>常食。作是語竟。女變成羖羊噉草。沙門億耳<a class="t" id="t0180a19"></a>如是思惟。自疑我或人中死生此餓鬼國耶。<a class="t" id="t0180a20"></a>即語貴女是何等事。女言。何用問為。億耳言。<a class="t" id="t0180a21"></a>意欲得知。女言。汝識阿濕摩伽阿槃地國中<a class="t" id="t0180a22"></a>王薩薄聚落不。億耳言識。是一鬼繫我頭邊<a class="t" id="t0180a23"></a>床<span class="gaiji">脚<!--gaiji,腳,1[腳-谷+去],2&#x811A;,3-->
</span>者。是我夫某甲居士。繫我<span class="gaiji">脚<!--gaiji,腳,1[腳-谷+去],2&#x811A;,3-->
</span>邊床<span class="gaiji">脚<!--gaiji,腳,1[腳-谷+去],2&#x811A;,3-->
</span>者。<a class="t" id="t0180a24"></a>是我兒。有長老迦旃延。出入我舍。受我衣服<a class="t" id="t0180a25"></a>湯藥供養。是二人瞋我言。我作財辛苦。而持<a class="t" id="t0180a26"></a>與他。汝空自疲勞。後世當得膿血之報。以是<a class="t" id="t0180a27"></a>慳貪不<span class="gaiji">憙<!--gaiji,,1[喜/心],2&#x6199;,3-->
</span>布施墮餓鬼中。是惡口業報故。與<a class="t" id="t0180a28"></a>食變為膿血。億耳言。是女何以自噉肉。女言。<a class="t" id="t0180a29"></a>是女我兒婦。以物與舉。或自噉若與人。我問<a class="t" id="t0180b01"></a>時如是言。我不噉不與他。若自噉若與他者。<a class="t" id="t0180b02"></a>我當自噉肉。是故今自噉肉。是第二女復作<a class="t" id="t0180b03"></a>何等。變作羖羊噉草。貴女言。是我婢。我使舂<a class="t" id="t0180b04"></a>磨。或自噉或與他。若問時言。我不自噉不與<a class="t" id="t0180b05"></a>他。若自噉若與他者。我後世當作羊噉草。以<a class="t" id="t0180b06"></a>是因緣今作羊噉草。億耳言。汝作何行。女<a class="t" id="t0180b07"></a>言。我有少罪。我是中不久住。我此間死。當生<a class="t" id="t0180b08"></a>四天王天中。汝能少為我不。億耳言何等事。<a class="t" id="t0180b09"></a>女言。王薩薄聚落中我有女。未知修善。汝還<a class="t" id="t0180b10"></a>至彼。為我語是女某甲。我見汝父母兄兄婦<a class="t" id="t0180b11"></a>婢。唯汝母獨受福。餘者受罪。汝母因我語汝。<a class="t" id="t0180b12"></a>莫作惡事。後世多受苦報。汝若不信汝母言。<a class="t" id="t0180b13"></a>是處有藏。大有錢財。取為我作福供養僧。亦<a class="t" id="t0180b14"></a>供養長老迦旃延殘餘可以自活。作是語已問<a class="t" id="t0180b15"></a>億耳言。汝欲去耶。答言欲去。女言汝瞑眼。<a class="t" id="t0180b16"></a>即如其言便瞑眼。須臾之頃。便於王薩薄聚<a class="t" id="t0180b17"></a>落不遠置之。是諸商客先到聚落者。諸人問<a class="t" id="t0180b18"></a>之。何以不見沙門億耳。諸商客言。大海中<a class="t" id="t0180b19"></a>失。是時聚落諸人聞其失億耳。舉邑啼哭如<a class="t" id="t0180b20"></a>喪父母。億耳問之。何以如此。諸人言。沙門億<a class="t" id="t0180b21"></a>耳大海中失。以其失故啼哭相吊。億耳即作<a class="t" id="t0180b22"></a>是念。我死消息聞是聚落如是憂憒。若今見<a class="t" id="t0180b23"></a>我必復擾動。何須復歸。彼貴女囑我語其女。<a class="t" id="t0180b24"></a>當為至彼。億耳漸到女舍。共相問訊語其女<a class="t" id="t0180b25"></a>言。某甲知不。我見汝父母兄兄婦婢盡在餓<a class="t" id="t0180b26"></a>鬼中。唯汝母獨受福。餘者受苦。汝母語汝。<a class="t" id="t0180b27"></a>莫作惡事後受苦報。女言。咄男子。汝癡人汝<a class="t" id="t0180b28"></a>狂人。我父母布施作福德。死必生天。何以故<a class="t" id="t0180b29"></a>在餓鬼中。億耳即語女言。汝母言。某處有藏。<a class="t" id="t0180c01"></a>廣大錢物在中。為我作福。供養僧及長老迦<a class="t" id="t0180c02"></a>旃延。殘餘自活。是女聞已便至藏所。發取大<a class="t" id="t0180c03"></a>得錢財。得以生信。如其母<span class="gaiji">勅<!--gaiji,敕,1[束*力],2&#x52C5;,3-->
</span>。即以供養眾僧。<a class="t" id="t0180c04"></a>是沙門億耳。先世供養佛種善根利根近見<a class="t" id="t0180c05"></a>諦。以是因緣力。能得今世無漏智。是人為善<a class="t" id="t0180c06"></a>根力所追。便自思惟。愁憂我用歸家為。當往<a class="t" id="t0180c07"></a>大迦旃延所。即往到已頭面禮竟一面坐。沙<a class="t" id="t0180c08"></a>門億耳心厭本事怖畏世間。長老迦旃延隨順<a class="t" id="t0180c09"></a>其意而為說法。即於座上。得諸法清淨無垢<a class="t" id="t0180c10"></a>法眼。是人見法得法知法淨法。度疑悔不信<a class="t" id="t0180c11"></a>他。不隨他。立道果中得無所畏。從坐起頭面<a class="t" id="t0180c12"></a>禮長老迦旃延足白言。大德。我歸依佛歸依<a class="t" id="t0180c13"></a>法歸依僧。我作優婆塞。憶念。我從今盡壽不<a class="t" id="t0180c14"></a>殺生心信清淨。大德。我欲善勝法中出家受<a class="t" id="t0180c15"></a>具足戒作比丘。欲善勝法中行道。迦旃延言。<a class="t" id="t0180c16"></a>沙門億耳。父母聽汝出家不。答言大德。我父<a class="t" id="t0180c17"></a>母未聽。迦旃延言。我曹法父母不聽。不得出<a class="t" id="t0180c18"></a>家受具足戒。億耳言。大德。我自求是事。若父<a class="t" id="t0180c19"></a>母聽。當來出家受具足戒。迦旃延言。汝宜知<a class="t" id="t0180c20"></a>是時。億耳頭面禮長老迦旃延足即便歸家。<a class="t" id="t0180c21"></a>見父母禮拜問訊。億耳父母先愁苦故失明。<a class="t" id="t0180c22"></a>聞億耳從大海中安隱還歸。悲喜淚出眼還得<a class="t" id="t0180c23"></a>明。億耳住過五六日已。白父母言。聽我善勝<a class="t" id="t0180c24"></a>法中出家。父母言。億耳我唯有汝。本至心求<a class="t" id="t0180c25"></a>願得汝。汝不用我語入大海。得汝死消息。愁<a class="t" id="t0180c26"></a>憂故眼盲。汝今大海中安隱來還。我大歡喜<a class="t" id="t0180c27"></a>眼得開視。汝今便為更生。汝受我語。則為供<a class="t" id="t0180c28"></a>養我曹。我曹壽命不過幾時。若能畢我等壽<a class="t" id="t0180c29"></a>不出家者。我死不恨。億耳答言諾。供養滿十<a class="t" id="t0181a01"></a>二年。終父母壽。如偈說。</p>
<a class="t" id="t0181a02"></a>
<blockquote class="gatha">
<p>
生者有死　　高者亦墮　　一切皆盡<a class="t" id="t0181a03"></a><br>
無有常者</p>
<a class="t" id="t0181a04"></a>
</blockquote>
<p>
<a class="sc" id="3"></a>
<a class="t-linehead" id="t-linehead0181a04"></a>
億耳澡浴。到長老迦旃延所。頭面禮足一面<a class="t" id="t0181a05"></a>坐。大德。我今得正法信。欲佛法中出家修梵<a class="t" id="t0181a06"></a>行。長老迦旃延。即與億耳出家。是時阿濕摩<a class="t" id="t0181a07"></a>伽阿槃地國土。少比丘十眾難得。是沙彌夏<a class="t" id="t0181a08"></a>安居過自恣竟。長老迦旃延共住弟子近住<a class="t" id="t0181a09"></a>弟子。諸方來見師問訊。爾時比丘滿十眾。是<a class="t" id="t0181a10"></a>時與億耳受具足戒。時諸比丘欲遊行東方<a class="t" id="t0181a11"></a>國。到佛所見佛供養。億耳問諸比丘。長老那<a class="t" id="t0181a12"></a>去。諸人言。欲至舍衛國見佛世尊親近禮拜。<a class="t" id="t0181a13"></a>億耳言。我亦欲去。諸人言隨意。億耳言。小待<a class="t" id="t0181a14"></a>我辭和尚。億耳向長老迦旃延所。頭面禮足<a class="t" id="t0181a15"></a>一面坐如是言。大德和尚。我今安居竟。欲<a class="t" id="t0181a16"></a>遊行東方國土見佛世尊親近禮拜。願聽我<a class="t" id="t0181a17"></a>去。迦旃延言。欲往隨意。汝當代我頭面禮佛<a class="t" id="t0181a18"></a>足問訊。少病少惱起居輕利安樂住不。及餘<a class="t" id="t0181a19"></a>比丘如是問訊。長老摩訶迦旃延是我和尚。<a class="t" id="t0181a20"></a>阿濕摩伽阿槃地國土中舊比丘摩摩帝帝帝<a class="t" id="t0181a21"></a>陀羅濟度我。是長老頭面禮佛足問訊。少病<a class="t" id="t0181a22"></a>少惱起居輕利安樂住不。及餘比丘亦如法<a class="t" id="t0181a23"></a>問訊已。從婆伽婆乞請五事。一者阿濕摩伽<a class="t" id="t0181a24"></a>阿槃地國土。少比丘受具足十眾難得。願佛<a class="t" id="t0181a25"></a>聽此國少比丘受具足。二者阿濕摩伽阿槃<a class="t" id="t0181a26"></a>地國土。地堅多碎石土塊。願佛聽此國比丘<a class="t" id="t0181a27"></a>著一重革屣。三者阿濕摩伽阿槃地國人。<span class="gaiji">憙<!--gaiji,,1[喜/心],2&#x6199;,3-->
</span>
<a class="t" id="t0181a28"></a>
洗浴以水為淨。願佛聽此國諸比丘常洗浴。<a class="t" id="t0181a29"></a>四者如東方國土。用如是麻褥覆毛褥<a class="t" id="t0181b01"></a>覆花衣褥覆。願佛聽阿濕摩伽阿槃地國比<a class="t" id="t0181b02"></a>丘皮褥覆羊韋鹿韋羖羊韋。五者有比丘遣<a class="t" id="t0181b03"></a>比丘。使與他比丘衣。他不取是衣中間失。我<a class="t" id="t0181b04"></a>曹當云何。億耳。汝若去東方國土。見佛世尊<a class="t" id="t0181b05"></a>親近禮拜。代我如是問訊。以此五事具白世<a class="t" id="t0181b06"></a>尊。是時億耳。受長老迦旃延語誦利。從坐<a class="t" id="t0181b07"></a>處起頭面禮長老摩訶迦旃延竟。已即向自<a class="t" id="t0181b08"></a>房付臥具。持衣<span class="gaiji">鉢<!--gaiji,缽,1[金*本],2&#x9262;,3-->
</span>遊行諸國土。漸漸到舍衛<a class="t" id="t0181b09"></a>國見佛。頭面禮足一面坐。諸佛常法。有客比<a class="t" id="t0181b10"></a>丘來。以如是語問訊。忍不足不。安樂住不。<a class="t" id="t0181b11"></a>乞食不難。道路不疲耶。爾時佛以是語問<a class="t" id="t0181b12"></a>億耳。忍不足不。安樂住不。乞食不難。道路<a class="t" id="t0181b13"></a>不疲耶。是比丘答言。實忍足安樂住乞食不<a class="t" id="t0181b14"></a>難道路不疲。諸佛常法。共客比丘一處宿<a class="t" id="t0181b15"></a>時。<span class="gaiji">勅<!--gaiji,敕,1[束*力],2&#x52C5;,3-->
</span>侍者為客比丘房舍內敷床臥具。是時<a class="t" id="t0181b16"></a>佛<span class="gaiji">勅<!--gaiji,敕,1[束*力],2&#x52C5;,3-->
</span>阿難。為客比丘房內敷床臥具。阿難如<a class="t" id="t0181b17"></a>是思惟。如佛所<span class="gaiji">勅<!--gaiji,敕,1[束*力],2&#x52C5;,3-->
</span>。為客比丘敷床臥具。佛世<a class="t" id="t0181b18"></a>尊今日。必欲與客比丘同一房舍宿。即向佛<a class="t" id="t0181b19"></a>房與客比丘敷床臥具竟。還白言。大德。與客<a class="t" id="t0181b20"></a>比丘敷床臥具竟。佛自知時。佛從坐起向自<a class="t" id="t0181b21"></a>房。到坐處敷尼師檀結加趺坐。億耳向佛<a class="t" id="t0181b22"></a>房。到已頭面禮佛足。坐處敷尼師檀結加<a class="t" id="t0181b23"></a>趺坐。是二人夜多坐禪默然。中夜過至後夜。<a class="t" id="t0181b24"></a>佛語億耳。汝比丘唄。億耳發細聲。誦波羅延<a class="t" id="t0181b25"></a>薩遮陀舍修<span class="gaiji">妬<!--gaiji,妒,1[女*石],2&#x59AC;,3-->
</span>路竟。佛讚言。善哉比丘。汝善<a class="t" id="t0181b26"></a>讚法。汝能以阿槃地語聲讚誦。了了清淨盡<a class="t" id="t0181b27"></a>易解。比丘汝好學好誦。佛知故問。汝何以晚<a class="t" id="t0181b28"></a>入道。億耳言。大德。我久知欲患。有緣事不得<a class="t" id="t0181b29"></a>出家。即說偈言。</p>
<a class="t" id="t0181c01"></a>
<blockquote class="gatha">
<p>
<a class="sc" id="4"></a>
已見世間過　　見法不樂漏<a class="t" id="t0181c02"></a><br>
聖人不樂惡　　惡人不樂善<a class="t" id="t0181c03"></a><br>
決定見法味　　法味息煩惱<a class="t" id="t0181c04"></a><br>
除熱離眾惡　　服法喜法味</p>
<a class="t" id="t0181c05"></a>
</blockquote>
<p>
<a class="sc" id="5"></a>
<a class="t-linehead" id="t-linehead0181c05"></a>
億耳如是思惟。是我時到。當以五事廣問世<a class="t" id="t0181c06"></a>尊。於是億耳。從坐起偏袒著衣合掌白佛言。<a class="t" id="t0181c07"></a>世尊。長老大迦旃延是我和尚。阿濕摩伽阿<a class="t" id="t0181c08"></a>槃地國中舊住摩摩帝帝帝陀羅濟度我。稽<a class="t" id="t0181c09"></a>首禮佛足問訊。少病少惱起居輕利安樂住<a class="t" id="t0181c10"></a>不。及餘比丘亦如法問訊。以五事廣問世尊。<a class="t" id="t0181c11"></a>佛語億耳。汝且止。須我問時當說。佛以是因<a class="t" id="t0181c12"></a>緣會僧。會僧已告億耳。汝所問便問。是時憶<a class="t" id="t0181c13"></a>耳白佛言。大德。長老迦旃延是我和尚。阿<a class="t" id="t0181c14"></a>濕摩伽阿槃地國土舊比丘摩摩帝帝帝陀<a class="t" id="t0181c15"></a>羅濟度我。是長老頭面禮佛足問訊。少病少<a class="t" id="t0181c16"></a>惱起居輕利安樂住不。餘比丘亦如是問訊。<a class="t" id="t0181c17"></a>五事廣白世尊。何等五。一者阿濕摩伽阿槃<a class="t" id="t0181c18"></a>地國土。比丘少受具足十眾難得。願佛聽此<a class="t" id="t0181c19"></a>國少比丘受具足。二者阿濕摩伽阿槃地<a class="t" id="t0181c20"></a>國土。地堅碎石多土塊多。願佛聽此國土比<a class="t" id="t0181c21"></a>丘著一重革屣。三者阿濕摩伽阿槃地國土<a class="t" id="t0181c22"></a>人。<span class="gaiji">憙<!--gaiji,,1[喜/心],2&#x6199;,3-->
</span>洗浴以水為淨。願佛聽此國土諸比丘<a class="t" id="t0181c23"></a>常洗浴。四者大德若東方國土用如是麻褥<a class="t" id="t0181c24"></a>覆毛褥覆華衣褥覆。願佛聽此國土比丘皮<a class="t" id="t0181c25"></a>作褥覆羊韋鹿韋羖羊韋。五者有比丘遣比<a class="t" id="t0181c26"></a>丘。使與他比丘衣。他不取是衣中間失。是中<a class="t" id="t0181c27"></a>我曹當云何。佛種種因緣讚戒讚持戒。讚戒<a class="t" id="t0181c28"></a>讚持戒已。佛語諸比丘。從今日聽邊國中持<a class="t" id="t0181c29"></a>律第五受具足戒。是中南方白木聚落。白木<a class="t" id="t0182a01"></a>聚落外是邊國也。西方有住婆羅門聚落。婆<a class="t" id="t0182a02"></a>羅門聚落外是邊國。北方優尸羅山。去山不<a class="t" id="t0182a03"></a>遠。有蒲泉薩羅樹。薩羅樹外是邊國。東方<a class="t" id="t0182a04"></a>有婆羅聚落。字伽郎。伽郎外是邊國。東北<a class="t" id="t0182a05"></a>方有竹河。竹河外是邊國。從今日聽阿濕摩<a class="t" id="t0182a06"></a>伽阿槃地國土比丘作一重革屣。若穿破更<a class="t" id="t0182a07"></a>補兩頭置中央。厚重革屣不應著。毛革屣不<a class="t" id="t0182a08"></a>應著。聲革屣不應著。纏革屣不應著。一切<a class="t" id="t0182a09"></a>青革屣。一切黃一切赤一切白一切黑。青皮<a class="t" id="t0182a10"></a>間黃皮間赤皮間白皮間黑皮間。青韋繡黃<a class="t" id="t0182a11"></a>韋繡赤韋繡白韋繡黑韋繡。師子皮繡虎皮<a class="t" id="t0182a12"></a>繡豹皮繡獺皮繡<span class="gaiji">猫<!--gaiji,貓,1[狂-王+苗],2&#x732B;,3-->
</span>皮繡。兜羅紵屣。毳紵<a class="t" id="t0182a13"></a>屣。劫貝紵。羖羊毛紵。羖羊毛縷縫屣。羖羊<a class="t" id="t0182a14"></a>角革屣。廣前革屣。孔雀筋縷縫。孔雀翅雜<a class="t" id="t0182a15"></a>革屣。一切種種雜色莊嚴縷繡革屣不應著。<a class="t" id="t0182a16"></a>若著犯突吉羅罪。從今日聽阿濕摩伽阿槃<a class="t" id="t0182a17"></a>地國中常洗浴。如東方麻褥覆毛褥覆華褥<a class="t" id="t0182a18"></a>覆。我今聽阿濕摩伽阿槃地國中。如是皮作<a class="t" id="t0182a19"></a>褥覆。羊韋鹿韋羖羊韋。有比丘遣比丘。使與<a class="t" id="t0182a20"></a>他衣。他比丘不取。是衣中間失。佛言。若得衣<a class="t" id="t0182a21"></a>彼比丘十日應畜。若過十日犯捨墮。</p>
<a class="t" id="t0182a22"></a>
<p>
<a class="sc" id="6"></a>
<a class="t-linehead" id="t-linehead0182a22"></a>
佛婆伽婆在舍婆提國住。六群比丘爾時畜<a class="t" id="t0182a23"></a>大皮師子皮虎皮豹皮獺皮狸皮。佛言。五大<a class="t" id="t0182a24"></a>皮不應畜。若畜犯突吉羅罪。更有五皮不應<a class="t" id="t0182a25"></a>畜。象皮馬皮狗皮野干皮黑鹿皮。若畜犯突<a class="t" id="t0182a26"></a>吉羅罪。</p>
<a class="t" id="t0182a27"></a>
<p>
<a class="sc" id="7"></a>
<a class="t-linehead" id="t-linehead0182a27"></a>
佛在俱睒彌國。是時長老闡那有高好床。佛<a class="t" id="t0182a28"></a>與阿難詣闡那房。闡那遙見佛來。見已向佛<a class="t" id="t0182a29"></a>合掌如是語。大德來入房看。佛見闡那布高<a class="t" id="t0182b01"></a>好床。見已語阿難。是癡人。敷高好床內爛<a class="t" id="t0182b02"></a>外流。佛種種因緣訶竟。語諸比丘。從今日高<a class="t" id="t0182b03"></a>好床不應畜。若畜犯波逸提罪。</p>
<a class="t" id="t0182b04"></a>
<p>
<a class="sc" id="8"></a>
<a class="t-linehead" id="t-linehead0182b04"></a>
佛在毘耶離國。時有一惡優婆塞。與跋難陀<a class="t" id="t0182b05"></a>釋子作弟子。共語恭敬更相愛念。跋難陀釋<a class="t" id="t0182b06"></a>子晨朝著衣持<span class="gaiji">鉢<!--gaiji,缽,1[金*本],2&#x9262;,3-->
</span>至其家。惡優婆塞與布坐<a class="t" id="t0182b07"></a>處。命跋難陀坐。共相問訊。其家有犢子雜色<a class="t" id="t0182b08"></a>斑駮。見已即生貪心。是好可用作尼師檀。<a class="t" id="t0182b09"></a>跋難陀語言。汝犢子雜色斑駮。是可用作<a class="t" id="t0182b10"></a>尼師檀。優婆塞言。汝須耶。語言須。即殺<a class="t" id="t0182b11"></a>犢子剝皮持與。便持皮去。犢母鳴吼從後逐<a class="t" id="t0182b12"></a>之。是時諸比丘。維耶離僧坊門間空地經行。<a class="t" id="t0182b13"></a>遙見跋難陀來。諸比丘相語。是跋難陀釋子<a class="t" id="t0182b14"></a>無羞人。多有見聞疑惡。欲人牸牛吼隨後來。<a class="t" id="t0182b15"></a>必作惡事。若欲作若已作。漸漸到諸比丘所。<a class="t" id="t0182b16"></a>問言長老。此牛何以從汝後鳴吼跋難陀向<a class="t" id="t0182b17"></a>諸比丘廣說。諸比丘種種因緣訶跋難陀。何<a class="t" id="t0182b18"></a>以名比丘。故奪畜生命。汝無慈愍心。如是種<a class="t" id="t0182b19"></a>種因緣訶已。是事白佛。佛以是因緣集僧。集<a class="t" id="t0182b20"></a>僧已佛知故問跋難陀。汝實爾不。答言。實爾<a class="t" id="t0182b21"></a>世尊。佛種種因緣訶。何以名比丘。故奪畜生<a class="t" id="t0182b22"></a>命。無憐愍心。佛種種因緣訶已。語諸比丘。從<a class="t" id="t0182b23"></a>今日白衣舍牛皮。不應受不應坐臥。比丘家<a class="t" id="t0182b24"></a>中燥牛皮。應受不應坐臥。</p>
<a class="t" id="t0182b25"></a>
<p>
<a class="sc" id="9"></a>
<a class="t-linehead" id="t-linehead0182b25"></a>
佛在舍衛國。六群比丘載女乘。種種不清淨。<a class="t" id="t0182b26"></a>佛言。女乘不應載。若載得突吉羅罪。六群比<a class="t" id="t0182b27"></a>丘共女載。種種不清淨。佛言。不應共女載。若<a class="t" id="t0182b28"></a>共載得突吉羅罪。六群比丘共女有間載。種<a class="t" id="t0182b29"></a>種不清淨。佛言。不應共女有間載。若載得突<a class="t" id="t0182c01"></a>吉羅罪。</p>
<a class="t" id="t0182c02"></a>
<p>
<a class="sc" id="10"></a>
<a class="t-linehead" id="t-linehead0182c02"></a>
長老畢陵伽婆蹉患眼。親里遣使兩犍牛駕<a class="t" id="t0182c03"></a>車來迎。長老乘車來此間治眼。答言。佛未聽<a class="t" id="t0182c04"></a>乘兩犍牛車。以是事白佛。佛言。聽載犍牛車。<a class="t" id="t0182c05"></a>當使餘人御。不得自御。爾時六群比丘捉牸<a class="t" id="t0182c06"></a>牛尾渡河。種種不清淨。佛言。不應捉牸牛尾<a class="t" id="t0182c07"></a>渡河。若捉得突吉羅罪。若師子虎象馬牛。雄<a class="t" id="t0182c08"></a>者捉尾渡河無罪。六群比丘捉小女人手渡<a class="t" id="t0182c09"></a>河。種種不清淨。佛言。不應捉小女人手渡河。<a class="t" id="t0182c10"></a>若捉小女人手渡河。得突吉羅罪。</p>
<a class="t" id="t0182c11"></a>
<p>
<a class="sc" id="11"></a>
<a class="t-linehead" id="t-linehead0182c11"></a>
有諸居士婦。向阿脂羅河洗浴。脫衣岸上入<a class="t" id="t0182c12"></a>水洗浴河水卒<span class="gaiji">涱<!--gaiji,漲,1[漲-弓],2&#x6DB1;,3-->
</span>漂去。爾時諸比丘。在河岸<a class="t" id="t0182c13"></a>邊空地經行。時諸女人語諸比丘。大德。見救<a class="t" id="t0182c14"></a>捉我等。諸比丘言。姊妹。佛結戒。不應故觸女<a class="t" id="t0182c15"></a>人身。諸女人言。大德慈悲憐愍人。何處沙<a class="t" id="t0182c16"></a>門釋子中我等今為水漂是非見捉。諸比丘<a class="t" id="t0182c17"></a>不知云何。以是事白佛。佛言應救。諸比丘如<a class="t" id="t0182c18"></a>是捉時婬心起還放。諸女言。大德小時莫放<a class="t" id="t0182c19"></a>得到彼岸。諸比丘不知云何。是事白佛。佛<a class="t" id="t0182c20"></a>言。雖婬心起。但捉一處莫放。到岸不應故觸。<a class="t" id="t0182c21"></a>若更觸得罪。若繡畫女木女不應故觸。觸得<a class="t" id="t0182c22"></a>突吉羅罪。</p>
<a class="t" id="t0182c23"></a>
<p>
<a class="sc" id="12"></a>
<a class="t-linehead" id="t-linehead0182c23"></a>
佛婆伽婆在阿羅毘國。阿羅毘諸比丘著木<a class="t" id="t0182c24"></a>屐。時時到和尚阿闍梨所。受經學經問經。<a class="t" id="t0182c25"></a>是時精舍內曳屐踉踉作聲。有一摩呵盧比<a class="t" id="t0182c26"></a>丘。蹈斷長行虫。佛知故問阿難。何以故精<a class="t" id="t0182c27"></a>舍內曳屐聲。阿難言。世尊。是阿羅毘諸比丘。<a class="t" id="t0182c28"></a>著木屐時時到和尚阿闍梨所。受經學經<a class="t" id="t0182c29"></a>問經。是故曳屐作聲。佛以是事集僧。集僧已。<a class="t" id="t0183a01"></a>知而故問諸比丘。汝實爾不。答言。實爾世尊。<a class="t" id="t0183a02"></a>佛種種因緣訶。何以名比丘。畜木屐。種種因<a class="t" id="t0183a03"></a>緣訶已告諸比丘。從今不得著木屐多羅奢<a class="t" id="t0183a04"></a>屐竹屐竹葉屐文若屐婆毘屐。若畜犯突吉<a class="t" id="t0183a05"></a>羅罪。</p>
<a class="t" id="t0183a06"></a>
<p>
<a class="sc" id="13"></a>
<a class="t-linehead" id="t-linehead0183a06"></a>
長老跋提。從高貴中出家。是人本白衣時。<a class="t" id="t0183a07"></a>著欽婆羅屐。如本法畜欽婆羅屣。諸居士譏<a class="t" id="t0183a08"></a>嫌訶責。沙門釋子自稱善好有德。著欽婆羅<a class="t" id="t0183a09"></a>屐。如王如大臣。有諸比丘。少欲知足行頭陀。<a class="t" id="t0183a10"></a>聞是事心慚愧。以是事具白佛。佛以是因緣<a class="t" id="t0183a11"></a>集僧集僧已。佛知故問。汝實爾不。答言。實<a class="t" id="t0183a12"></a>爾世尊。佛種種因緣訶。何以名比丘。著欽婆<a class="t" id="t0183a13"></a>羅屐。種種因緣訶已。語諸比丘。從今日欽<a class="t" id="t0183a14"></a>婆羅屐不應著。若著犯突吉羅罪。</p>
<a class="t" id="t0183a15"></a>
<p>
<a class="sc" id="14"></a>
<a class="t-linehead" id="t-linehead0183a15"></a>
佛在王舍城瞻蔔國。中有長者子。字沙門二<a class="t" id="t0183a16"></a>十億。是人棄二十億金。捨瞻蔔城五百聚落<a class="t" id="t0183a17"></a>阿尼目佉出家。徒跣空地經行。足下血出遍<a class="t" id="t0183a18"></a>流經行地。經行此頭彼頭烏啄血。佛與阿難<a class="t" id="t0183a19"></a>到是處見是事。佛知故問阿難。誰是處經行<a class="t" id="t0183a20"></a>地血流漫。阿難答言。世尊。是瞻蔔國中長者<a class="t" id="t0183a21"></a>子。字沙門二十億。棄二十億金。捨闡蔔城<a class="t" id="t0183a22"></a>五百聚落阿尼目佉出家。徒跣經行。足下血<a class="t" id="t0183a23"></a>流遍經行地。經行此頭彼頭烏啄血。佛以是<a class="t" id="t0183a24"></a>事集僧。集僧已。佛知故問。汝實爾不。答言。<a class="t" id="t0183a25"></a>實爾世尊。佛言。沙門汝能著一重經行革屣<a class="t" id="t0183a26"></a>不。答言不能。佛言何以不能。答言世尊。我<a class="t" id="t0183a27"></a>儻有同守戒。諸比丘當言。瞻蔔國中長者<a class="t" id="t0183a28"></a>子。字沙門二十億。棄二十億金。捨瞻蔔城五<a class="t" id="t0183a29"></a>百聚落阿尼目佉出家。而染著一重革屣。若<a class="t" id="t0183b01"></a>佛聽一切比丘著。我當著。佛種種因緣讚戒<a class="t" id="t0183b02"></a>讚持戒。讚戒讚持戒已。語諸比丘。從今聽著<a class="t" id="t0183b03"></a>一重經行革屣。若破補兩頭置中央。厚重革<a class="t" id="t0183b04"></a>屣不應著。毛革屣不應著。聲革屣不應著。<a class="t" id="t0183b05"></a>纏革屣不應著。一切青一切黃一切赤一切<a class="t" id="t0183b06"></a>白一切黑革屣不應著。青皮間黃皮間赤皮<a class="t" id="t0183b07"></a>間白皮間黑皮間。青皮繡黃皮繡赤皮繡白<a class="t" id="t0183b08"></a>皮繡黑皮繡。師子皮繡虎皮繡豹皮繡獺皮<a class="t" id="t0183b09"></a>繡<span class="gaiji">猫<!--gaiji,貓,1[狂-王+苗],2&#x732B;,3-->
</span>皮繡。兜羅紵屐。毳紵屐。劫貝紵<a class="t" id="t0183b10"></a>屣。羖羊毛紵屣。羖羊毛縷縫屣。羖羊角屣。<a class="t" id="t0183b11"></a>廣前屣。孔雀筋縫屣。孔雀翅縫屣。一切雜色<a class="t" id="t0183b12"></a>革屣不應著。若著犯突吉羅罪。</p>
<a class="t" id="t0183b13"></a>
<p>
<a class="sc" id="15"></a>
<a class="t-linehead" id="t-linehead0183b13"></a>
佛在舍衛國東園摩伽羅母堂上。晡時從禪<a class="t" id="t0183b14"></a>起下堂。在露地經行。是時諸比丘著革屣隨<a class="t" id="t0183b15"></a>佛經行。佛顧視。見諸比丘著革屣隨佛經<a class="t" id="t0183b16"></a>行。語諸比丘。有外道出家師。弟子尊重恭<a class="t" id="t0183b17"></a>敬師故。不著革屣從師經行。何況多陀阿伽<a class="t" id="t0183b18"></a>度阿羅訶三藐三佛陀。汝曹著革屣隨佛經<a class="t" id="t0183b19"></a>行。佛種種因緣訶已語諸比丘。從今佛前不<a class="t" id="t0183b20"></a>得著革屣。和尚阿闍梨一切上座前。佛塔<a class="t" id="t0183b21"></a>中。得道塔中。溫室講堂。食<span class="gaiji">厨<!--gaiji,廚,1[厂@(豆*寸)],2&#x53A8;,3-->
</span>門間禪窟。大<a class="t" id="t0183b22"></a>小便處。洗大小便處。洗浴處。一切多眾行處。<a class="t" id="t0183b23"></a>不應著革屣若著犯突吉羅罪。</p>
<a class="t" id="t0183b24"></a>
<p>
<a class="sc" id="16"></a>
<a class="t-linehead" id="t-linehead0183b24"></a>
佛在舍衛國。長老畢陵伽婆蹉病眼痛。徒跣<a class="t" id="t0183b25"></a>入聚落。蹴石傷<span class="gaiji">脚<!--gaiji,腳,1[腳-谷+去],2&#x811A;,3-->
</span>增益眼痛。以是事語諸比<a class="t" id="t0183b26"></a>丘。諸比丘以是事白佛。佛以是因緣集僧。<a class="t" id="t0183b27"></a>集僧已。佛知故問畢陵伽婆蹉。汝實爾不。答<a class="t" id="t0183b28"></a>言。實爾世尊。佛種種因緣讚戒讚持戒。讚戒<a class="t" id="t0183b29"></a>讚持戒已。語諸比丘。從今聽著一重革屣入<a class="t" id="t0183c01"></a>聚落。厚重革屣不應著。毛革屣不應著乃至<a class="t" id="t0183c02"></a>種種雜色縷縫革屣不應著。若著犯突吉羅<a class="t" id="t0183c03"></a>罪。</p>
<a class="t" id="t0183c04"></a>
<p>
<a class="sc" id="17"></a>
<a class="t-linehead" id="t-linehead0183c04"></a>
佛在舍衛國。諸比丘露地洗<span class="gaiji">脚<!--gaiji,腳,1[腳-谷+去],2&#x811A;,3-->
</span>。以<span class="gaiji">脚<!--gaiji,腳,1[腳-谷+去],2&#x811A;,3-->
</span>指行<span class="gaiji">脚<!--gaiji,腳,1[腳-谷+去],2&#x811A;,3-->
</span>
<a class="t" id="t0183c05"></a>
跟行。或登樹葉行。若石上跳行。入戶床上<a class="t" id="t0183c06"></a>坐。或時用草若衣。若弊納拭<span class="gaiji">脚<!--gaiji,腳,1[腳-谷+去],2&#x811A;,3-->
</span>住處。諸草<a class="t" id="t0183c07"></a>若衣弊納。狼藉在地。臥具垢臭。爾時有一居<a class="t" id="t0183c08"></a>士。請佛及僧明日食。佛默然受。居士知佛受<a class="t" id="t0183c09"></a>請。從坐起頭面禮足繞佛而去。到自舍具多<a class="t" id="t0183c10"></a>美飲食氣味香潔辦具竟。敷坐處遣人白佛<a class="t" id="t0183c11"></a>時到。食具已辦佛自知時。諸比丘至居士舍。<a class="t" id="t0183c12"></a>佛自房住迎食分。諸佛常法。如是遊觀看諸<a class="t" id="t0183c13"></a>比丘房。持戶鉤處處大房別房遍諸房看。開<a class="t" id="t0183c14"></a>一房見草及衣弊納狼籍在地臥具垢臭。佛<a class="t" id="t0183c15"></a>入房。安徐舉被褥出床榻。棄地草及衣弊<a class="t" id="t0183c16"></a>納。掃房中塗地竟。還內被褥床榻。閉戶下<a class="t" id="t0183c17"></a>橝。向自房到坐處。敷尼師檀結加趺坐。<a class="t" id="t0183c18"></a>是時中間。居士見僧坐已。自行澡水。自手與<a class="t" id="t0183c19"></a>種種多美飲食氣味香潔。僧自恣飽滿已持<a class="t" id="t0183c20"></a>獨坐床是中坐欲聞法。上座說法已次第而<a class="t" id="t0183c21"></a>去。還到精舍頭面禮佛足一面坐。諸佛常<a class="t" id="t0183c22"></a>法。比丘食還。歡喜軟語如是問。諸比丘美食<a class="t" id="t0183c23"></a>飽滿不。爾時諸比丘還。佛以如是語問。諸比<a class="t" id="t0183c24"></a>丘。美食飽滿不。答言飽滿。佛言。我今日持戶<a class="t" id="t0183c25"></a>鉤處處大房別房遍諸房看。開一房戶。見草<a class="t" id="t0183c26"></a>及衣弊納狼藉在地臥具垢臭。是事不是。汝<a class="t" id="t0183c27"></a>曹云何不愛護僧臥具。諸居士婆羅門血肉<a class="t" id="t0183c28"></a>乾竭布施作福諸比丘是中應少受善愛護。<a class="t" id="t0183c29"></a>佛種種因緣訶已。語諸比丘。從今聽一重洗<a class="t" id="t0184a01"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>革屣。若穿更補兩頭置中央。厚重革屣不<a class="t" id="t0184a02"></a>應著。乃至種種雜色縷縫革屣不應著。若著<a class="t" id="t0184a03"></a>犯突吉羅罪。</p>
<a class="t" id="t0184a04"></a>
<p>
<a class="sc" id="18"></a>
<a class="t-linehead" id="t-linehead0184a04"></a>
佛在舍衛國。有一比丘失一重洗<span class="gaiji">脚<!--gaiji,腳,1[腳-谷+去],2&#x811A;,3-->
</span>革屣。比<a class="t" id="t0184a05"></a>丘到居士所乞言。我失一重洗<span class="gaiji">脚<!--gaiji,腳,1[腳-谷+去],2&#x811A;,3-->
</span>革屣。汝與<a class="t" id="t0184a06"></a>我。居士約<span class="gaiji">勅<!--gaiji,敕,1[束*力],2&#x52C5;,3-->
</span>皮師。汝與是比丘作一重革屣。<a class="t" id="t0184a07"></a>我與汝價。是皮師以厚重革屣貴直二三錢。<a class="t" id="t0184a08"></a>不肯與作一重革屣。比丘到皮師所索。皮師<a class="t" id="t0184a09"></a>不與作。比丘不得。還從居士求言。居士。是皮<a class="t" id="t0184a10"></a>師竟不與我作一重革屣。居士言。大德。我已<a class="t" id="t0184a11"></a>約<span class="gaiji">勅<!--gaiji,敕,1[束*力],2&#x52C5;,3-->
</span>。不肯與我當云何。汝能著厚重革屣不。<a class="t" id="t0184a12"></a>比丘如是思惟。我當壞厚重革屣作一重革<a class="t" id="t0184a13"></a>屣著。是比丘持縷錐往祇桓門間。欲壞厚重<a class="t" id="t0184a14"></a>革屣作一重革屣。佛食後彷徉經行。往到是<a class="t" id="t0184a15"></a>處。見是比丘門下坐。佛知故問比丘。汝作何<a class="t" id="t0184a16"></a>等。答言世尊。我失一重洗<span class="gaiji">脚<!--gaiji,腳,1[腳-谷+去],2&#x811A;,3-->
</span>革屣。我從居士<a class="t" id="t0184a17"></a>乞。居士約<span class="gaiji">勅<!--gaiji,敕,1[束*力],2&#x52C5;,3-->
</span>皮師令作言。與是比丘作一重<a class="t" id="t0184a18"></a>洗<span class="gaiji">脚<!--gaiji,腳,1[腳-谷+去],2&#x811A;,3-->
</span>革屣。我與汝價。是皮師以厚重革屣貴<a class="t" id="t0184a19"></a>直二三錢故。不肯與我作一重革屣。我到皮<a class="t" id="t0184a20"></a>師所重索。皮師故不與我。我不得已還從居<a class="t" id="t0184a21"></a>士乞。語言居士。是皮師竟不與我一重革屣。<a class="t" id="t0184a22"></a>居士言。我已約<span class="gaiji">勅<!--gaiji,敕,1[束*力],2&#x52C5;,3-->
</span>。不肯與汝。我當云何。便語<a class="t" id="t0184a23"></a>我言。汝能著厚重革屣不。我如是思惟。當壞<a class="t" id="t0184a24"></a>作一重洗<span class="gaiji">脚<!--gaiji,腳,1[腳-谷+去],2&#x811A;,3-->
</span>革屣。佛語比丘。莫壞厚重革<a class="t" id="t0184a25"></a>屣。何以故。不堅牢故。從今聽作破染著淨。若<a class="t" id="t0184a26"></a>有人施厚重革屣。還令主著行。下至二三<a class="t" id="t0184a27"></a>步。如是得畜。</p>
<a class="t" id="t0184a28"></a>
<p>
<a class="sc" id="19"></a>
<a class="t-linehead" id="t-linehead0184a28"></a>
佛在王舍城。六群比丘。以佛聽著破染著淨<a class="t" id="t0184a29"></a>革屣故。求種種雜色革屣畜。有時六群比丘。<a class="t" id="t0184b01"></a>到諸釋子邊乞革屣。若主不與。一比丘高舉<a class="t" id="t0184b02"></a>一比丘脫取。以是事故。釋子恒不敢出。恐六<a class="t" id="t0184b03"></a>群比丘脫我革屣故。諸居士譏嫌訶責。沙門<a class="t" id="t0184b04"></a>釋子自稱善好有德。著種種雜色莊嚴革屣。<a class="t" id="t0184b05"></a>如王如大臣。有比丘。少欲知足行頭陀。聞<a class="t" id="t0184b06"></a>是事心慚愧。以是事具白佛。佛以是因緣集<a class="t" id="t0184b07"></a>僧。集僧已。佛知故問六群比丘。汝實爾不。答<a class="t" id="t0184b08"></a>言。實爾世尊。佛以種種因緣訶。何以名比<a class="t" id="t0184b09"></a>丘。著種種雜色莊嚴革屣。種種因緣訶已。語<a class="t" id="t0184b10"></a>諸比丘。若有一重革屣。若有破染著淨厚重<a class="t" id="t0184b11"></a>革屣聽畜。一切雜色莊嚴革屣不應著。若著<a class="t" id="t0184b12"></a>犯突吉羅罪。佛在舍衛國。自恣竟夏末月。<a class="t" id="t0184b13"></a>與大比丘眾遊行諸國。有一比丘。手捉革屣<a class="t" id="t0184b14"></a>跛行。佛見是比丘。知而故問比丘。何以手<a class="t" id="t0184b15"></a>捉革屣跛行。答言世尊。我革屣內鼻堅。足指<a class="t" id="t0184b16"></a>間破痛故跛行。佛言。應用軟物作<span class="t-note">（七法中皮革法第五竟）</span>。</p>
<a class="t" id="t0184b17"></a>
<p class="endsection">
<span class="t-juanname">十誦律卷第二十五</span></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>