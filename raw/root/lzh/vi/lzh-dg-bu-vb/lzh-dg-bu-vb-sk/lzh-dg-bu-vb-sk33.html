<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk33">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 33</span><span class="mirror-right">應當學法三十三</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0704c22"></a>
爾時佛在舍衛國祇樹給孤獨園。爾時有居<a class="t" id="t0704c23"></a>士。請眾僧供設種種羹飯。即夜辦具已。<a class="t" id="t0704c24"></a>晨朝往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往居士<a class="t" id="t0704c25"></a>家就座而坐。居士手自斟酌羹飯。時居士<a class="t" id="t0704c26"></a>與一六群比丘羹已。識次更取羹。比丘<a class="t" id="t0704c27"></a>於後即以飯覆羹。居士還問言。羹在何<a class="t" id="t0704c28"></a>處。比丘默然。時居士即嫌言。此沙門釋子。<a class="t" id="t0704c29"></a>不知慚愧受取無厭。外自稱言。我知正法。<a class="t" id="t0705a01"></a>以飯覆羹如似飢餓人。如是有何正法。時<a class="t" id="t0705a02"></a>諸比丘聞已皆共嫌責六群比丘言。汝等<a class="t" id="t0705a03"></a>云何受食以飯覆羹更望得耶。爾時諸比<a class="t" id="t0705a04"></a>丘往世尊所。頭面禮足在一面坐。以此因<a class="t" id="t0705a05"></a>緣具白世尊。世尊爾時以此因緣集比丘<a class="t" id="t0705a06"></a>僧。呵責六群比丘言。汝所為非。非威儀<a class="t" id="t0705a07"></a>非沙門法。非淨行非隨順行。所不應<a class="t" id="t0705a08"></a>為。云何汝等以飯覆羹更望得耶。以<a class="t" id="t0705a09"></a>無數方便呵責六群比丘已。告諸比丘。<a class="t" id="t0705a10"></a>此癡人多種有漏處最初犯戒。自今已去與<a class="t" id="t0705a11"></a>比丘結戒。集十句義乃至正法久住。欲<a class="t" id="t0705a12"></a>說戒者當如是說。不得以飯覆羹。式<a class="t" id="t0705a13"></a>叉迦羅尼。如是世尊與比丘結戒。時有<a class="t" id="t0705a14"></a>比丘。請食。羹污手污<span class="gaiji">鉢
<!--gaiji,缽,1[金*本],2&#x9262;,3-->
</span>污衣手巾。有<a class="t" id="t0705a15"></a>疑不敢以飯覆羹。佛言。自今已去聽請<a class="t" id="t0705a16"></a>食者無犯。欲說戒者當如是說。不得<a class="t" id="t0705a17"></a>以飯覆羹更望得。式叉迦羅尼。比丘義<a class="t" id="t0705a18"></a>如上。若彼故為以飯覆羹更望得者。犯<a class="t" id="t0705a19"></a>應懺突吉羅。以故作故。犯非威儀突吉<a class="t" id="t0705a20"></a>羅。若不故作犯突吉羅。比丘尼突吉羅。式<a class="t" id="t0705a21"></a>叉摩那沙彌沙彌尼突吉羅。是謂為犯。不犯<a class="t" id="t0705a22"></a>者。或時有如是病。若請食。或時正須羹。有<a class="t" id="t0705a23"></a>時正須飯無犯。無犯者。最初未制戒。癡狂<a class="t" id="t0705a24"></a>心亂痛苦所纏。<span class="rule-number">三十三竟</span></p>
<a class="t" id="t0705a25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>