<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk60">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 60</span><span class="mirror-right">應當學法六十</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0710b08"></a>
爾時佛在舍衛國祇樹給孤獨園。時六群比<a class="t" id="t0710b09"></a>丘止宿佛塔中。時有諸比丘聞。其中有少欲<a class="t" id="t0710b10"></a>知足行頭陀樂學戒知慚愧者。嫌責六群<a class="t" id="t0710b11"></a>比丘言。云何止宿佛塔中。往世尊所頭面<a class="t" id="t0710b12"></a>禮足在一面坐。以此因緣具白世尊。世尊<a class="t" id="t0710b13"></a>爾時以此因緣集比丘僧。如上呵責六群<a class="t" id="t0710b14"></a>乃至最初犯戒。自今已去與比丘結戒。集十<a class="t" id="t0710b15"></a>句義乃至正法久住。欲說戒者當如是說。<a class="t" id="t0710b16"></a>不得在佛塔中止宿。尸叉罽賴尼。如是世<a class="t" id="t0710b17"></a>尊與比丘結戒。時有比丘疑。不敢為守護<a class="t" id="t0710b18"></a>故止宿佛塔中。佛言。為守護故無犯。自<a class="t" id="t0710b19"></a>今已去應如是說戒。不得在佛塔中止宿。<a class="t" id="t0710b20"></a>除為守護故。尸叉罽賴尼。若比丘故為佛<a class="t" id="t0710b21"></a>塔中止宿。犯應懺突吉羅。以故作故犯非<a class="t" id="t0710b22"></a>威儀突吉羅。若不故作犯突吉羅。比丘尼<a class="t" id="t0710b23"></a>乃至沙彌沙彌尼突吉羅。是謂為犯。不犯<a class="t" id="t0710b24"></a>者。或時有如是病。若為守護故止宿。或為<a class="t" id="t0710b25"></a>強力者所執。或命難梵行難止宿無犯。無<a class="t" id="t0710b26"></a>犯者。最初未制戒。癡狂心亂痛惱所纏。<span class="rule-number">六十竟</span></p>
<a class="t" id="t0710b27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>