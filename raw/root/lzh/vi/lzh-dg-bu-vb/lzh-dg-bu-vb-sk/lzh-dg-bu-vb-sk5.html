<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk5">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 5</span><span class="mirror-right">應當學法 五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0699a17"></a>
爾時佛在舍衛國祇樹給孤獨園。爾時六群<a class="t" id="t0699a18"></a>比丘。以衣纏頸入白衣舍。諸居士見已皆<a class="t" id="t0699a19"></a>譏嫌言。此沙門釋子不知慚愧。乃以衣纏<a class="t" id="t0699a20"></a>頸入白衣舍。如似國王大臣長者居士種。<a class="t" id="t0699a21"></a>時諸比丘聞。其中有少欲知足行頭陀樂<a class="t" id="t0699a22"></a>學戒知慚愧者。嫌責六群比丘言。汝等云<a class="t" id="t0699a23"></a>何衣纏頸入白衣舍。諸比丘往世尊所。頭面<a class="t" id="t0699a24"></a>禮足在一面坐。以此因緣具白世尊。世尊<a class="t" id="t0699a25"></a>爾時以此因緣集比丘僧。呵責六群比丘<a class="t" id="t0699a26"></a>言。汝所為非。非威儀非沙門法非淨行<a class="t" id="t0699a27"></a>非隨順行。所不應為。云何汝等衣纏頸入<a class="t" id="t0699a28"></a>白衣舍。以無數方便呵責已告諸比丘。此<a class="t" id="t0699a29"></a>癡人多種有漏處最初犯戒。自今已去與比<a class="t" id="t0699b01"></a>丘結戒。集十句義乃至正法久住。欲說戒<a class="t" id="t0699b02"></a>者當如是說。不得衣纏頸入白衣舍。式叉<a class="t" id="t0699b03"></a>迦羅尼。比丘義如上。纏頸者。總捉衣<a class="t" id="t0699b04"></a>兩角著左肩上。故作衣纏頸入白衣舍。犯<a class="t" id="t0699b05"></a>應懺突吉羅。以故作故。犯非威儀突吉羅。<a class="t" id="t0699b06"></a>若不故作犯突吉羅。比丘尼突吉羅。式叉<a class="t" id="t0699b07"></a>摩那沙彌沙彌尼突吉羅。是謂為犯。不犯者。<a class="t" id="t0699b08"></a>或時有如是病。肩臂有瘡。若僧伽藍內。若<a class="t" id="t0699b09"></a>村外。或作時。或在道行無犯。無犯者。最初<a class="t" id="t0699b10"></a>未制戒。癡狂心亂。痛惱所纏。<span class="rule-number">五竟</span></p>
<a class="t" id="t0699b11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>