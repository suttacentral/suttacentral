<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk28">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 28</span><span class="mirror-right">應當學法二十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0703a20"></a>
爾時佛在舍衛國祇樹給孤獨園。時有居士。<a class="t" id="t0703a21"></a>請眾僧欲設飯食。即其夜供辦食具。明<a class="t" id="t0703a22"></a>日往白時到。時諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往居士<a class="t" id="t0703a23"></a>家就座而坐。時居士手自斟酌種種飲食羹<a class="t" id="t0703a24"></a>飯。六群比丘。取飯過多不容受羹。時諸居<a class="t" id="t0703a25"></a>士見之皆譏嫌言。此沙門釋子不知慚愧受<a class="t" id="t0703a26"></a>取無厭。外自稱言。我知正法。如是何有正<a class="t" id="t0703a27"></a>法。受飯過多不容受羹。似如飢餓貪食之<a class="t" id="t0703a28"></a>人。諸比丘聞。其中有少欲知足行頭陀樂<a class="t" id="t0703a29"></a>學戒知慚愧者。嫌責六群比丘言。云何汝<a class="t" id="t0703b01"></a>等受飯食過多不容受羹。諸比丘往世尊<a class="t" id="t0703b02"></a>所。頭面禮足在一面坐。以此因緣具白世<a class="t" id="t0703b03"></a>尊。世尊爾時以此因緣集比丘僧。呵責六<a class="t" id="t0703b04"></a>群比丘言。汝所為非。非威儀非沙門法<a class="t" id="t0703b05"></a>非淨行非隨順行。所不應為。云何汝等受<a class="t" id="t0703b06"></a>飯過多不容受羹。佛以無數方便呵責六<a class="t" id="t0703b07"></a>群比丘已告諸比丘言。此癡人多種有漏處<a class="t" id="t0703b08"></a>最初犯戒。自今已去與比丘結戒。集十句<a class="t" id="t0703b09"></a>義乃至正法久住。欲說戒者當如是說。平<a class="t" id="t0703b10"></a><span class="gaiji">鉢
<!--gaiji,缽,1[金*本],2&#x9262;,3-->
</span>受羹式叉迦羅尼。比丘義如上。彼比丘。<a class="t" id="t0703b11"></a>故作不平<span class="gaiji">鉢
<!--gaiji,缽,1[金*本],2&#x9262;,3-->
</span>受羹。犯應懺突吉羅。以故作<a class="t" id="t0703b12"></a>故。犯非威儀突吉羅。若不故作犯突吉羅。<a class="t" id="t0703b13"></a>比丘尼突吉羅。式叉摩那沙彌沙彌尼突吉<a class="t" id="t0703b14"></a>羅。是謂為犯。不犯者。或時有如是病。或時<a class="t" id="t0703b15"></a><span class="gaiji">鉢
<!--gaiji,缽,1[金*本],2&#x9262;,3-->
</span>小墮食案上若等受無犯。無犯者。最初<a class="t" id="t0703b16"></a>未制戒。癡狂心亂痛惱所纏。<span class="rule-number">二十八竟</span></p>
<a class="t" id="t0703b17"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>