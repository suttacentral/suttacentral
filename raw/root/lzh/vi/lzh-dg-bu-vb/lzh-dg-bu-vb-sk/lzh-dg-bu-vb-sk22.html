<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk22">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 22</span><span class="mirror-right">應當學法二十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0702a05"></a>
爾時佛在舍衛國祇樹給孤獨園。爾時六群<a class="t" id="t0702a06"></a>比丘。高聲大喚行入白衣舍。時諸居士見皆<a class="t" id="t0702a07"></a>譏嫌言。此沙門釋子不知慚愧。受取無厭。<a class="t" id="t0702a08"></a>外自稱言。我知正法。如是有何正法。高聲<a class="t" id="t0702a09"></a>大喚如似婆羅門眾。時諸比丘聞。其中有<a class="t" id="t0702a10"></a>少欲知足行頭陀樂學戒知慚愧者。呵<a class="t" id="t0702a11"></a>責六群比丘言。汝等云何高聲入白衣舍。<a class="t" id="t0702a12"></a>諸比丘往世尊所。頭面禮足在一面坐。以<a class="t" id="t0702a13"></a>此因緣具白世尊。世尊爾時以此因緣集<a class="t" id="t0702a14"></a>比丘僧。呵責六群比丘言。汝所為非。非威<a class="t" id="t0702a15"></a>儀非沙門法。非淨行非隨順行。所不應為。<a class="t" id="t0702a16"></a>云何汝等高聲入白衣舍。以無數方便呵<a class="t" id="t0702a17"></a>責六群比丘已告諸比丘。此癡人多種有漏<a class="t" id="t0702a18"></a>處最初犯戒。自今已去與比丘結戒。集十<a class="t" id="t0702a19"></a>句義乃至正法久住。欲說戒者當如是說。<a class="t" id="t0702a20"></a>靜默入白衣舍。式叉迦羅尼。比丘義如上。<a class="t" id="t0702a21"></a>是中不靜默者。高聲大喚若囑授若高聲<a class="t" id="t0702a22"></a>施食。若彼故作高聲大喚。犯應懺突吉羅。以<a class="t" id="t0702a23"></a>故作故。犯非威儀突吉羅。若不故作犯突<a class="t" id="t0702a24"></a>吉羅。比丘尼突吉羅。式叉摩那沙彌沙彌尼<a class="t" id="t0702a25"></a>突吉羅。是謂為犯。不犯者。或時有如是病。<a class="t" id="t0702a26"></a>若聾不聞聲須高聲喚。或高聲囑授。若高聲<a class="t" id="t0702a27"></a>施食。若命難梵行難高聲而走無犯。無犯者。<a class="t" id="t0702a28"></a>最初未制戒。癡狂心亂痛惱所纏。<span class="rule-number">二十二竟</span></p>
<a class="t" id="t0702a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>