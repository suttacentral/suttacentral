<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk50">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 50</span><span class="mirror-right">應當學法五十</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0709b21"></a>
爾時佛在舍衛國祇樹給孤獨園。時六群比<a class="t" id="t0709b22"></a>丘。水中大小便涕唾。居士見已嫌言。此沙門<a class="t" id="t0709b23"></a>釋子無有慚愧。外自稱言。我知正法。如是<a class="t" id="t0709b24"></a>何有正法。水中大小便。如似<span class="gaiji">猪
<!--gaiji,豬,1[狂-王+者],2&#x732A;,3-->
</span>狗牛驢駱駝。<a class="t" id="t0709b25"></a>時諸比丘聞。其中有少欲知足行頭陀樂<a class="t" id="t0709b26"></a>學戒知慚愧者。嫌責六群比丘已往世尊<a class="t" id="t0709b27"></a>所。頭面禮足在一面坐。以此因緣具白世<a class="t" id="t0709b28"></a>尊。世尊爾時以此因緣集比丘僧。如上呵<a class="t" id="t0709b29"></a>責六群。乃至最初犯戒。已告諸比丘。自今<a class="t" id="t0709c01"></a>已去與比丘結戒。集十句義乃至正法久<a class="t" id="t0709c02"></a>住。欲說戒者當如是說。不得水中大小便<a class="t" id="t0709c03"></a>涕唾。尸叉罽賴尼。如是世尊與比丘結戒。<a class="t" id="t0709c04"></a>時病比丘避有水處疲極。佛言。病者無犯。<a class="t" id="t0709c05"></a>自今已去當如是說戒。不得淨水中大小<a class="t" id="t0709c06"></a>便涕唾除病。尸叉罽賴尼。若比丘故於水<a class="t" id="t0709c07"></a>中大小便涕唾。犯應懺突吉羅。以故作故<a class="t" id="t0709c08"></a>犯非威儀突吉羅。若不故作犯突吉羅。比<a class="t" id="t0709c09"></a>丘尼乃至沙彌沙彌尼突吉羅。是謂為犯。<a class="t" id="t0709c10"></a>不犯者。或時有如是病。或時於岸上大小<a class="t" id="t0709c11"></a>便流墮水中。或時為風吹烏銜墮水中無<a class="t" id="t0709c12"></a>犯。無犯者。最初未制戒。癡狂心亂痛惱所<a class="t" id="t0709c13"></a>纏。<span class="rule-number">五十竟</span></p>
<a class="t" id="t0709c14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>