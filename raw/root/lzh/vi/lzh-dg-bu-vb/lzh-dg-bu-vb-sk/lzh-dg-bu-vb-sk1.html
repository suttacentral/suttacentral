<!DOCTYPE html>
<html data-prev="lzh-dg-bu-vb-pd4" data-next="lzh-dg-bu-vb-sk2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk1">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 1</span><span class="mirror-right">應當學法 一</span>
</h1>
</div>
<h2><span class="t-headname">式叉迦羅尼法</span></h2>
<a class="t" id="t0698a08"></a>
<p>
<a class="sc" id="1"></a>
<a class="t-linehead" id="t-linehead0698a08"></a>
<span class="t-note">（胡音不正。應言式叉迦羅尼。諸有讀寫者。盡應從此式叉迦羅尼。不能一一就文治。故斑之<a class="t" id="t0698a09"></a>出。丹本即云百眾學法之一）</span>。</p>
<a class="t" id="t0698a10"></a>
<p>
<a class="sc" id="2"></a>
<a class="t-linehead" id="t-linehead0698a10"></a>
爾時佛在舍衛國祇樹給孤獨園。時六群比<a class="t" id="t0698a11"></a>丘。著涅槃僧。或時下著。或時高著。或作象<a class="t" id="t0698a12"></a>鼻。或作多羅樹葉。或時細<span class="gaiji">襵
<!--gaiji,,1[袖-由+聶],2&#x8975;,3-->
</span>。諸居士見已<a class="t" id="t0698a13"></a>皆譏嫌言。此沙門釋子無有慚愧。外自稱<a class="t" id="t0698a14"></a>言。我知正法。如是有何正法。云何著涅槃<a class="t" id="t0698a15"></a>僧。或時下或時高。或時作象鼻。或作多<a class="t" id="t0698a16"></a>羅樹葉。或時細<span class="gaiji">襵
<!--gaiji,,1[袖-由+聶],2&#x8975;,3-->
</span>。如似國王長者大臣居<a class="t" id="t0698a17"></a>士。如似節會戲笑俳說人著衣。時諸比丘聞。<a class="t" id="t0698a18"></a>其中有少欲知足行頭陀樂學戒知慚愧<a class="t" id="t0698a19"></a>者。嫌責六群比丘言。云何汝等。著涅槃僧。<a class="t" id="t0698a20"></a>或時下或時高。或時作象鼻。或作多羅樹葉。<a class="t" id="t0698a21"></a>或時細<span class="gaiji">襵
<!--gaiji,,1[袖-由+聶],2&#x8975;,3-->
</span>耶。諸比丘往世尊所。頭面禮足<a class="t" id="t0698a22"></a>在一面坐。以此因緣具白世尊。世尊爾時<a class="t" id="t0698a23"></a>以此因緣集比丘僧。呵責六群比丘言。汝<a class="t" id="t0698a24"></a>所為非。非威儀非沙門法非淨行非隨<a class="t" id="t0698a25"></a>順行。所不應為。云何汝等。著涅槃僧。或時<a class="t" id="t0698a26"></a>下著。或時高著。或作象鼻。或作多羅樹葉。<a class="t" id="t0698a27"></a>或時細<span class="gaiji">襵
<!--gaiji,,1[袖-由+聶],2&#x8975;,3-->
</span>。以無數方便呵責已告諸比丘<a class="t" id="t0698a28"></a>言。此癡人多種有漏處最初犯戒。自今已去<a class="t" id="t0698a29"></a>與比丘結戒。集十句義乃至正法久住。欲<a class="t" id="t0698b01"></a>說戒者當如是說。當齊整著涅槃僧。式叉<a class="t" id="t0698b02"></a>迦羅尼。比丘義如上。是中不齊整著。或<a class="t" id="t0698b03"></a>時下著。或時高著。或作象鼻。或作多羅樹<a class="t" id="t0698b04"></a>葉。或時細<span class="gaiji">襵
<!--gaiji,,1[袖-由+聶],2&#x8975;,3-->
</span>。下者繫帶在臍下。高者褰齊<a class="t" id="t0698b05"></a>膝。象鼻者垂前一角。多羅樹葉者垂前二<a class="t" id="t0698b06"></a>角。細<span class="gaiji">襵<!--gaiji,,1[袖-由+聶],2&#x8975;,3-->
</span>者繞腰<span class="gaiji">襵<!--gaiji,,1[袖-由+聶],2&#x8975;,3-->
</span>皺。若比丘。高著下著<a class="t" id="t0698b07"></a>涅槃僧。或作象鼻。或作多羅樹葉。或時細<a class="t" id="t0698b08"></a><span class="gaiji">襵
<!--gaiji,,1[袖-由+聶],2&#x8975;,3-->
</span>。故作。犯應懺突吉羅。以故作故。犯非<a class="t" id="t0698b09"></a>威儀突吉羅。若不故作突吉羅。比丘尼突吉<a class="t" id="t0698b10"></a>羅。式叉摩那沙彌沙彌尼突吉羅。是謂為犯。<a class="t" id="t0698b11"></a>不犯者。或時有如是病。臍中生瘡下著。若<a class="t" id="t0698b12"></a><span class="gaiji">脚<!--gaiji,腳,1[腳-谷+去],2&#x811A;,3-->
</span>
<span class="gaiji">［蹲－酋＋（十／田／ㄙ）］ <!--gaiji,,1[蹲-酋+(十/田/ㄙ)],2&#x28114;,3-->
</span>有瘡高著。若僧伽藍內。若村外。若作<a class="t" id="t0698b13"></a>時。若在道行無犯。無犯者。最初未制戒。<a class="t" id="t0698b14"></a>癡狂心亂痛惱所纏。<span class="rule-number">一竟</span></p>
<a class="t" id="t0698b15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>