<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk9">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 9</span><span class="mirror-right">應當學法 九</span>
</h1>
</div>
<a class="t-juannumber" id="juan-20"></a>
<p class="suttainfo">
<span class="t-juanname">四分律卷第二十<span class="t-note">（初分之二十）</span><a class="t" id="t0699c14"></a><a class="t" id="t0699c15"></a></span><br>
<span class="t-byline">姚秦罽賓三藏佛陀耶舍<a class="t" id="t0699c16"></a>共竺佛念等譯</span><a class="t" id="t0699c17"></a><br>
<span class="t-headname">百種學法二</span><a class="t" id="t0699c18"></a></p>
<p>
<a class="sc" id="1"></a>
<a class="t-linehead" id="t-linehead0699c18"></a>
◎爾時佛在舍衛國祇樹給孤獨園。爾時六<a class="t" id="t0699c19"></a>群比丘。跳行入白衣舍。諸居士見皆譏嫌言。<a class="t" id="t0699c20"></a>此沙門釋子不知慚愧。外自稱言。我知正<a class="t" id="t0699c21"></a>法。如是有何正法。跳行入舍似如鳥雀。<a class="t" id="t0699c22"></a>諸比丘聞。其中有少欲知足行頭陀樂學<a class="t" id="t0699c23"></a>戒知慚愧者。嫌責六群比丘言。汝等云何<a class="t" id="t0699c24"></a>跳行入白衣舍。諸比丘往世尊所。頭面禮<a class="t" id="t0699c25"></a>足在一面坐。以此因緣具白世尊。世尊爾<a class="t" id="t0699c26"></a>時以此因緣集比丘僧。呵責六群比丘言。<a class="t" id="t0699c27"></a>汝所為非。非威儀非沙門法非淨行非<a class="t" id="t0699c28"></a>隨順行。所不應為。云何汝等跳行入白衣<a class="t" id="t0699c29"></a>舍。以無數方便呵責已告諸比丘。此癡人<a class="t" id="t0700a01"></a>多種有漏處最初犯戒。自今已去與比丘結<a class="t" id="t0700a02"></a>戒。集十句義乃至正法久住。欲說戒者當<a class="t" id="t0700a03"></a>如是說。不得跳行入白衣舍。式叉迦羅尼。<a class="t" id="t0700a04"></a>比丘義如上。白衣舍者如上。跳行者雙<span class="gaiji">脚
<!--gaiji,腳,1[腳-谷+去],2&#x811A;,3-->
</span>
<a class="t" id="t0700a05"></a>
跳。若比丘。故作跳行入白衣舍。犯應懺<a class="t" id="t0700a06"></a>突吉羅。以故作故。犯非威儀突吉羅。若不<a class="t" id="t0700a07"></a>故作犯突吉羅。比丘尼突吉羅。式叉摩那沙<a class="t" id="t0700a08"></a>彌沙彌尼突吉羅。是謂為犯。不犯者。或時<a class="t" id="t0700a09"></a>有如是病。若為人所打。若有賊。若有惡<a class="t" id="t0700a10"></a>獸。若有棘刺。或渡渠。或渡坑塹。或渡泥<a class="t" id="t0700a11"></a>跳過者無犯。無犯者。最初未制戒。癡狂心<a class="t" id="t0700a12"></a>亂痛惱所纏。<span class="rule-number">九竟</span></p>
<a class="t" id="t0700a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>