<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk94">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 94</span><span class="mirror-right">應當學法九十四</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0713a09"></a>
爾時佛在舍衛國祇樹給孤獨園。時有一比<a class="t" id="t0713a10"></a>丘。在大樹上受夏安居。於樹上大小便下。<a class="t" id="t0713a11"></a>爾時樹神慎。伺其便欲斷其命根。爾時諸<a class="t" id="t0713a12"></a>比丘聞。嫌責已往白世尊。世尊爾時以此因<a class="t" id="t0713a13"></a>緣集比丘僧。如上呵責此一比丘言。汝所<a class="t" id="t0713a14"></a>為非。非威儀非沙門法非淨行非隨順<a class="t" id="t0713a15"></a>行。所不應為。云何乃於樹上大小便。呵責<a class="t" id="t0713a16"></a>已告諸比丘。自今已去不得樹上安居。不<a class="t" id="t0713a17"></a>得遶樹大小便。若先有大小便處大小便<a class="t" id="t0713a18"></a>無犯。以無數方便呵責已告諸比丘。此癡<a class="t" id="t0713a19"></a>人多種有漏處最初犯戒。自今已去與比丘<a class="t" id="t0713a20"></a>結戒。集十句義乃至正法久住。欲說戒者<a class="t" id="t0713a21"></a>當如是說。不得上樹過人。尸叉罽賴尼。<a class="t" id="t0713a22"></a>如是世尊與比丘結戒。爾時諸比丘。向拘<a class="t" id="t0713a23"></a>薩羅國遊行。於道中值惡獸。恐怖上樹<a class="t" id="t0713a24"></a>齊人。自念言。世尊制戒不得上樹過人。不<a class="t" id="t0713a25"></a>敢過上。即為惡獸所害。爾時諸比丘。以<a class="t" id="t0713a26"></a>此因緣往白佛佛言。自今已去聽諸比丘若<a class="t" id="t0713a27"></a>命難梵行難得上樹過人。自今已去當如是<a class="t" id="t0713a28"></a>說戒。不得上樹過人。除時因緣。尸叉罽賴<a class="t" id="t0713a29"></a>尼。若比丘。故作上樹過人。犯應懺突吉羅<a class="t" id="t0713b01"></a>以故作故犯非威儀突吉羅。若不故作犯<a class="t" id="t0713b02"></a>突吉羅。比丘尼乃至沙彌沙彌尼突吉羅。是<a class="t" id="t0713b03"></a>謂為犯不犯者。或時有如是病。或命難梵<a class="t" id="t0713b04"></a>行難上樹過人無犯。無犯者。最初未制<a class="t" id="t0713b05"></a>戒。癡狂心亂痛惱所纏<span class="note">（四）</span>。</p>
<a class="t" id="t0713b06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>