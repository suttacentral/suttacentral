<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk36">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 36</span><span class="mirror-right">應當學法三十六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0705c23"></a>
爾時佛在舍衛國祇樹給孤獨園。時有居士。<a class="t" id="t0705c24"></a>請諸比丘欲設種種多美飲食。即夜辦<a class="t" id="t0705c25"></a>具已。晨朝往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往<a class="t" id="t0705c26"></a>居士家就座而坐。時居士手自斟酌飲食。六<a class="t" id="t0705c27"></a>群比丘。大摶飯食令口不受。居士見譏嫌<a class="t" id="t0705c28"></a>言。沙門釋子。不知慚愧受取無厭。如似<span class="gaiji">猪
<!--gaiji,豬,1[狂-王+者],2&#x732A;,3-->
</span>
<a class="t" id="t0705c29"></a>
狗駱駝驢牛烏鳥食。時諸比丘聞。其中有少<a class="t" id="t0706a01"></a>欲知足行頭陀樂學戒知慚愧者。嫌責六<a class="t" id="t0706a02"></a>群比丘言。云何大摶飯食乃如是也。諸比丘<a class="t" id="t0706a03"></a>往世尊所。頭面禮足<span class="gaiji">却
<!--gaiji,卻,1[去*ㄗ],2&#x5374;,3-->
</span>坐一面。以此因緣<a class="t" id="t0706a04"></a>具白世尊。世尊爾時以此因緣集比丘僧。<a class="t" id="t0706a05"></a>呵責六群比丘言。汝所為非。非威儀非沙<a class="t" id="t0706a06"></a>門法非淨行非隨順行。所不應為。云何汝<a class="t" id="t0706a07"></a>等大摶飯食。以無數方便呵責已告諸比<a class="t" id="t0706a08"></a>丘。此癡人多種有漏處最初犯戒。自今已去<a class="t" id="t0706a09"></a>與比丘結戒。集十句義乃至正法久住。欲<a class="t" id="t0706a10"></a>說戒者當如是說。不得大摶飯食式叉<a class="t" id="t0706a11"></a>迦羅尼。比丘義如上。大摶飯者口不容<a class="t" id="t0706a12"></a>受。若比丘故作大摶飯食。犯應懺突吉羅。<a class="t" id="t0706a13"></a>以故作故。犯非威儀突吉羅。若不故作<a class="t" id="t0706a14"></a>犯突吉羅。比丘尼乃至沙彌沙彌尼突吉<a class="t" id="t0706a15"></a>羅。是謂為犯。不犯者。或有如是病。或日時<a class="t" id="t0706a16"></a>欲過。或命難梵行難疾疾食無犯。無犯者。<a class="t" id="t0706a17"></a>最初未制戒。癡狂心亂痛惱所纏。<span class="rule-number">三十六竟</span></p>
<a class="t" id="t0706a18"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>