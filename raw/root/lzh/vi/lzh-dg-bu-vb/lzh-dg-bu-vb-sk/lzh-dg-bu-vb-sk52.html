<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk52">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 52</span><span class="mirror-right">應當學法五十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0710a05"></a>
爾時佛在舍衛國祇樹給孤獨園。時有六群<a class="t" id="t0710a06"></a>比丘。與不恭敬反抄衣人說法。時諸比丘聞。<a class="t" id="t0710a07"></a>其中有少欲知足行頭陀樂學戒知慚愧<a class="t" id="t0710a08"></a>者。嫌責六群已往世尊所。頭面禮足在一<a class="t" id="t0710a09"></a>面坐。以此因緣具白世尊。世尊爾時以此<a class="t" id="t0710a10"></a>因緣集比丘僧。如上訶責六群比丘。乃至<a class="t" id="t0710a11"></a>最初犯戒。已告諸比丘。自今已去與比丘<a class="t" id="t0710a12"></a>結戒。集十句義乃至正法久住。欲說戒者<a class="t" id="t0710a13"></a>當如是說。不得與反抄衣不恭敬人說法。<a class="t" id="t0710a14"></a>尸叉罽賴尼。爾時諸比丘疑。病反抄衣者不<a class="t" id="t0710a15"></a>敢為說法。佛言。病者無犯。自今已去不得<a class="t" id="t0710a16"></a>與反抄衣不恭敬人說法除病。尸叉罽賴<a class="t" id="t0710a17"></a>尼。若比丘故為反抄衣不恭敬無病人說法。<a class="t" id="t0710a18"></a>犯應懺突吉羅。以故作故犯非威儀突吉<a class="t" id="t0710a19"></a>羅。若不故作犯突吉羅。比丘尼乃至沙彌<a class="t" id="t0710a20"></a>沙彌尼突吉羅。是謂為犯。不犯者。或時有<a class="t" id="t0710a21"></a>如是病。若為王王大臣無犯。無犯者。最<a class="t" id="t0710a22"></a>初未制戒。癡狂心亂痛惱所纏。<span class="rule-number">五十二竟</span></p>
<a class="t" id="t0710a23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>