<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk68">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 68</span><span class="mirror-right">應當學法六十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0711b08"></a>
爾時佛在舍衛國祇樹給孤獨園。時六群比<a class="t" id="t0711b09"></a>丘。擔屍死從塔下過。護塔神慎。諸比丘聞。<a class="t" id="t0711b10"></a>其中有少欲知足行頭陀樂學戒知慚愧<a class="t" id="t0711b11"></a>者。嫌責六群比丘言。云何汝等。於佛塔下<a class="t" id="t0711b12"></a>擔死屍過。呵責已往詣佛所。頭面禮足在<a class="t" id="t0711b13"></a>一面坐。以此因緣具白世尊。世尊爾時以<a class="t" id="t0711b14"></a>此因緣集比丘僧。如上呵責六群比丘。乃<a class="t" id="t0711b15"></a>至最初犯戒。自今已去與比丘結戒。集十<a class="t" id="t0711b16"></a>句義乃至正法久住。欲說戒者當如是說。<a class="t" id="t0711b17"></a>不得擔死屍從塔下過。尸叉罽賴尼。若比<a class="t" id="t0711b18"></a>丘。故擔死屍從塔下過者。犯應懺突吉羅。<a class="t" id="t0711b19"></a>以故作故犯非威儀突吉羅。若不故作犯<a class="t" id="t0711b20"></a>突吉羅。比丘尼乃至沙彌沙彌尼突吉羅。是<a class="t" id="t0711b21"></a>謂為犯。不犯者。或時有如是病。或時須<a class="t" id="t0711b22"></a>此道行或為強力者所將去無犯。無犯者。<a class="t" id="t0711b23"></a>最初未制戒。癡狂心亂痛惱所纏。<span class="rule-number">八竟</span></p>
<a class="t" id="t0711b24"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>