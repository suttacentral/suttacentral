<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk38">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 38</span><span class="mirror-right">應當學法三十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0706b15"></a>
爾時佛在舍衛國祇樹給孤獨園。時有居士。<a class="t" id="t0706b16"></a>請眾僧欲設羹飯種種好食。即夜辦具已。<a class="t" id="t0706b17"></a>明日往白時到。諸比丘著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往居士<a class="t" id="t0706b18"></a>家就座而坐。居士手自斟酌飯食供養。時<a class="t" id="t0706b19"></a>六群比丘。受食食含飯語。居士見已譏嫌<a class="t" id="t0706b20"></a>言。此沙門釋子。不知慚愧受取無厭。云何<a class="t" id="t0706b21"></a>含飯語。似如<span class="gaiji">猪
<!--gaiji,豬,1[狂-王+者],2&#x732A;,3-->
</span>狗駱駝烏鳥食。時諸比丘<a class="t" id="t0706b22"></a>聞。其中有少欲知足行頭陀樂學戒知慚<a class="t" id="t0706b23"></a>愧者。嫌責六群比丘言。汝等云何含飯語<a class="t" id="t0706b24"></a>諸比丘往白世尊。世尊爾時以此因緣集<a class="t" id="t0706b25"></a>比丘僧。呵責六群比丘言。汝所為非。非威<a class="t" id="t0706b26"></a>儀非沙門法非淨行非隨順行。所不應<a class="t" id="t0706b27"></a>為。云何汝等含飯語。以無數方便呵責<a class="t" id="t0706b28"></a>六群比丘已告諸比丘。此癡人多種有漏處<a class="t" id="t0706b29"></a>最初犯戒。自今已去與諸比丘結戒。集十<a class="t" id="t0706c01"></a>句義乃至正法久住。欲說戒者當如是說。<a class="t" id="t0706c02"></a>不得含飯語。式叉迦羅尼。彼含飯語者。飯<a class="t" id="t0706c03"></a>在口中語不可了令人不解。若比丘故作<a class="t" id="t0706c04"></a>含飯語者。犯應懺突吉羅。以故作故。犯<a class="t" id="t0706c05"></a>非威儀突吉羅。若不故作犯突吉羅。比丘<a class="t" id="t0706c06"></a>尼乃至沙彌沙彌尼突吉羅。是謂為犯。不犯<a class="t" id="t0706c07"></a>者。或時有如是病。或時噎而索水。或命難<a class="t" id="t0706c08"></a>梵行難作聲食無犯。無犯者。最初未制戒。<a class="t" id="t0706c09"></a>癡狂心亂痛惱所纏。<span class="rule-number">三十八竟</span></p>
<a class="t" id="t0706c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>