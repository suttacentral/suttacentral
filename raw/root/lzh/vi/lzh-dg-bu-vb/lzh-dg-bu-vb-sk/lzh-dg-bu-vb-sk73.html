<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk73">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 73</span><span class="mirror-right">應當學法七十三</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0711c01"></a>
爾時佛在舍衛國祇樹給孤獨園。時有六群<a class="t" id="t0711c02"></a>比丘。持死人衣及床從塔下過。彼所住處<a class="t" id="t0711c03"></a>神瞋。諸比丘聞。其中有少欲知足行頭陀<a class="t" id="t0711c04"></a>樂學戒知慚愧者。嫌責已往至佛所。頭<a class="t" id="t0711c05"></a>面禮足在一面坐。以此因緣具白世尊。世<a class="t" id="t0711c06"></a>尊爾時以此因緣集比丘僧。如上呵責六<a class="t" id="t0711c07"></a>群比丘。乃至最初犯戒。自今已去與比丘<a class="t" id="t0711c08"></a>結戒。集十句義乃至正法久住。欲說戒者<a class="t" id="t0711c09"></a>當如是說。不得持死人衣及床從塔下<a class="t" id="t0711c10"></a>過。尸叉罽賴尼。如是世尊與比丘結戒。爾<a class="t" id="t0711c11"></a>時諸糞掃衣比丘疑。不敢持如是衣從塔<a class="t" id="t0711c12"></a>下過。比丘白佛。佛言。聽浣染香熏已持來<a class="t" id="t0711c13"></a>入。自今已去應如是說戒。不得持死人衣<a class="t" id="t0711c14"></a>及床從塔下過。除浣染香熏。尸叉罽賴尼。<a class="t" id="t0711c15"></a>若比丘。故持死人糞掃衣不浣不染不熏<a class="t" id="t0711c16"></a>從塔下過。犯應懺突吉羅。以故作故犯非<a class="t" id="t0711c17"></a>威儀突吉羅。若不故作犯突吉羅。比丘尼<a class="t" id="t0711c18"></a>乃至沙彌沙彌尼突吉羅。是謂為犯。不犯<a class="t" id="t0711c19"></a>者。或時有如是病。若浣染香熏者無犯。無<a class="t" id="t0711c20"></a>犯者最初未制戒。癡狂心亂痛惱所纏。<span class="rule-number">三</span></p>
<a class="t" id="t0711c21"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>