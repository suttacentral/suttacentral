<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk26">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 26</span><span class="mirror-right">應當學法二十六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0702b25"></a>
爾時佛在舍衛國祇樹給孤獨園。爾時有居<a class="t" id="t0702b26"></a>士。請眾僧供設飲食。即其夜辦具種種美<a class="t" id="t0702b27"></a>食。晨朝往白時到。爾時諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>
<a class="t" id="t0702b28"></a>
詣居士家就座而坐。居士手自斟酌種種<a class="t" id="t0702b29"></a>飲食。六群比丘。不用意受食捐棄羹飯。時<a class="t" id="t0702c01"></a>諸居士見已自相謂言。此沙門釋子不知<a class="t" id="t0702c02"></a>慚愧受取無厭。外自稱言。我知正法。如是<a class="t" id="t0702c03"></a>有何正法。云何不用意受食。貪心多受如<a class="t" id="t0702c04"></a>穀貴時。時諸比丘聞。其中有少欲知足行頭<a class="t" id="t0702c05"></a>陀樂學戒知慚愧者。嫌責六群比丘言。<a class="t" id="t0702c06"></a>汝等云何不用意受食。諸比丘往世尊所。<a class="t" id="t0702c07"></a>頭面禮足在一面坐。以此因緣具白世尊。<a class="t" id="t0702c08"></a>世尊爾時以此因緣集比丘僧。呵責六群<a class="t" id="t0702c09"></a>比丘言。汝所為非。非威儀非沙門法。非<a class="t" id="t0702c10"></a>淨行非隨順行。所不應為。云何汝等不用<a class="t" id="t0702c11"></a>意受食。而捐棄羹飯。以無數方便呵責已<a class="t" id="t0702c12"></a>告諸比丘。此癡人多種有漏處最初犯戒。自<a class="t" id="t0702c13"></a>今已去與比丘結戒。集十句義乃至正法<a class="t" id="t0702c14"></a>久住。欲說戒者當如是說。用意受食式叉<a class="t" id="t0702c15"></a>迦羅尼。比丘義如上。彼不用意受食者。棄<a class="t" id="t0702c16"></a>羹飯食。若比丘。故作不用意受食。犯應懺<a class="t" id="t0702c17"></a>突吉羅。以故作故。犯非威儀突吉羅。若不<a class="t" id="t0702c18"></a>故作犯突吉羅。比丘尼突吉羅。式叉摩那沙<a class="t" id="t0702c19"></a>彌沙彌尼突吉羅。是謂為犯。不犯者。或時<a class="t" id="t0702c20"></a>有如是病。或<span class="gaiji">鉢
<!--gaiji,缽,1[金*本],2&#x9262;,3-->
</span>小故食時棄飯。或還墮案<a class="t" id="t0702c21"></a>上無犯。無犯者。最初未制戒。癡狂心亂痛<a class="t" id="t0702c22"></a>惱所纏。<span class="rule-number">二十六竟</span></p>
<a class="t" id="t0702c23"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>