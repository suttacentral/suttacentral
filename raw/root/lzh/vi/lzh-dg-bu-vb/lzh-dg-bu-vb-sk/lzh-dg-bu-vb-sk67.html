<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk67">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 67</span><span class="mirror-right">應當學法六十七</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0711a13"></a>
爾時佛在舍衛國祇樹給孤獨園。時六群比<a class="t" id="t0711a14"></a>丘。在塔下坐食已留殘食及草污地而去。<a class="t" id="t0711a15"></a>諸比丘聞。其中有少欲知足行頭陀樂學<a class="t" id="t0711a16"></a>戒知慚愧者。嫌責六群比丘已。往世尊所<a class="t" id="t0711a17"></a>頭面禮足在一面坐。以此因緣具白世<a class="t" id="t0711a18"></a>尊。世尊爾時以此因緣集比丘僧。呵責六<a class="t" id="t0711a19"></a>群比丘如上。乃至最初犯戒。自今已去與<a class="t" id="t0711a20"></a>比丘結戒。集十句義乃至正法久住。欲說<a class="t" id="t0711a21"></a>戒者當如是說。不得塔下坐食。尸叉罽賴<a class="t" id="t0711a22"></a>尼。如是世尊與比丘結戒。時諸比丘。作塔<a class="t" id="t0711a23"></a>已施食。作房已施食。若施池井。若眾集坐<a class="t" id="t0711a24"></a>處迮狹。疑佛未聽我等塔下坐食。往白<a class="t" id="t0711a25"></a>佛。佛言。聽坐食。不應留草及食污地。時<a class="t" id="t0711a26"></a>有一坐食比丘若作餘食法不食比丘若<a class="t" id="t0711a27"></a>有病比丘不敢留殘食草污地。佛言。聽<a class="t" id="t0711a28"></a>聚著<span class="gaiji">脚
<!--gaiji,腳,1[腳-谷+去],2&#x811A;,3-->
</span>邊出時持棄之。自今已去當如是<a class="t" id="t0711a29"></a>說戒不得塔下坐食留草及食污地。尸叉<a class="t" id="t0711b01"></a>罽賴尼。若比丘。故為在塔下食已留草及<a class="t" id="t0711b02"></a>殘食污地者。犯應懺突吉羅。以故作故犯<a class="t" id="t0711b03"></a>非威儀突吉羅。若不故作犯突吉羅。比丘<a class="t" id="t0711b04"></a>尼乃至沙彌沙彌尼突吉羅。是謂為犯。不<a class="t" id="t0711b05"></a>犯者。或時有如是病。或時聚一處出時持<a class="t" id="t0711b06"></a>棄無犯。無犯者。最初未制戒。癡狂心亂痛<a class="t" id="t0711b07"></a>惱所纏。<span class="rule-number">七竟</span></p>
<a class="t" id="t0711b08"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>