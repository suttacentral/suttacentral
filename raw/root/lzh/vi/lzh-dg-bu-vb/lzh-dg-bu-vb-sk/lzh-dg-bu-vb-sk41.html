<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-sk41">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Sekhiya 41</span><span class="mirror-right">應當學法之四十一</span>
</h1>
</div>
<a class="t-juannumber" id="juan-21"></a>
<p class="suttainfo">
<span class="t-juanname">四分律卷第二十一<span class="t-note">（初分之二十一）</span><a class="t" id="t0707b03"></a><a class="t" id="t0707b04"></a></span><br>
<span class="t-byline">姚秦罽賓三藏佛陀耶舍<a class="t" id="t0707b05"></a>共竺佛念等譯</span><a class="t" id="t0707b06"></a><br>
<span class="t-headname">百眾學法三</span><a class="t" id="t0707b07"></a></p>
<p>
<a class="sc" id="1"></a>
<a class="t-linehead" id="t-linehead0707b07"></a>
爾時佛在舍衛國祇樹給孤獨園。時有居士。<a class="t" id="t0707b08"></a>請諸比丘欲供設種種飲食。即其夜辦具。<a class="t" id="t0707b09"></a>明日往白時到。諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>往其家<a class="t" id="t0707b10"></a>就座而坐。居士手自斟酌飲食。時有六群<a class="t" id="t0707b11"></a>比丘頰食。居士見已嫌言。此沙門釋子。不<a class="t" id="t0707b12"></a>知慚愧食如似獼猴。時諸比丘聞。其中有<a class="t" id="t0707b13"></a>少欲知足行頭陀樂學戒知慚愧者。嫌責<a class="t" id="t0707b14"></a>已往世尊所。頭面禮足在一面坐。以此因<a class="t" id="t0707b15"></a>緣具白世尊。世尊爾時以此因緣集比丘<a class="t" id="t0707b16"></a>僧。如上呵責六群比丘。乃至最初犯戒已。<a class="t" id="t0707b17"></a>告諸比丘。自今已去與比丘結戒。集十句<a class="t" id="t0707b18"></a>義乃至正法久住。欲說戒者當如是說。不<a class="t" id="t0707b19"></a>得頰食食尸叉罽賴尼。是中頰食者。令<a class="t" id="t0707b20"></a>兩頰鼓起。如似獼猴狀耶。若故作大滿口<a class="t" id="t0707b21"></a>鼓起頰食者。犯應懺突吉羅。以故作故。犯<a class="t" id="t0707b22"></a>非威儀突吉羅。若不故作犯突吉羅。比丘<a class="t" id="t0707b23"></a>尼乃至沙彌沙彌尼突吉羅。是為犯不犯<a class="t" id="t0707b24"></a>者。或時有如是病。或日時欲過。或命難梵<a class="t" id="t0707b25"></a>行難疾疾食者無犯。無犯者。最初未制戒。<a class="t" id="t0707b26"></a>癡狂心亂痛惱所纏。<span class="rule-number">四十一竟</span></p>
<a class="t" id="t0707b27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>