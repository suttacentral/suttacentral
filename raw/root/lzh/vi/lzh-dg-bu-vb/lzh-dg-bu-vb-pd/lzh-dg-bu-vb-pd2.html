<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pd2">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pāṭidesanīya 2</span>
<span class="mirror-right">波羅提提舍尼法 二</span> </h1>
</div>
<p>
<a class="sc" id="1"></a>
<a class="t-linehead" id="t-linehead0696b14"></a>
爾時佛在舍衛國祇樹給孤獨園。時眾多比<a class="t" id="t0696b15"></a>丘。與六群比丘在白衣家內共坐食。時六<a class="t" id="t0696b16"></a>群比丘尼。為六群比丘索羹飯語言。與此<a class="t" id="t0696b17"></a>羹。與此飯。而捨中間不與。乃越次與六群<a class="t" id="t0696b18"></a>比丘而食之。時諸比丘聞。其中有少欲知<a class="t" id="t0696b19"></a>足行頭陀樂學戒知慚愧者。嫌責六群比<a class="t" id="t0696b20"></a>丘言。云何汝等。食六群比丘尼所索羹飯而<a class="t" id="t0696b21"></a>食耶。諸比丘往世尊所。頭面禮足在一<a class="t" id="t0696b22"></a>面坐。以此因緣具白世尊。世尊爾時以<a class="t" id="t0696b23"></a>此因緣集比丘僧。呵責六群比丘言。汝所<a class="t" id="t0696b24"></a>為非。非威儀非沙門法非淨行非隨順<a class="t" id="t0696b25"></a>行。所不應為。云何汝等。食六群比丘尼所<a class="t" id="t0696b26"></a>索羹飯。而令中間比丘不得食。以無數方<a class="t" id="t0696b27"></a>便呵責六群比丘已告諸比丘。此癡人多<a class="t" id="t0696b28"></a>種有漏處最初犯戒。自今已去與比丘結戒<a class="t" id="t0696b29"></a>集十句義乃至正法久住欲說戒者當如<a class="t" id="t0696c01"></a>是說。若比丘至白衣家內食。是中有比丘<a class="t" id="t0696c02"></a>尼指示。與某甲羹與某甲飯。比丘應語<a class="t" id="t0696c03"></a>彼比丘尼如是言。大姊且止。須比丘食竟。<a class="t" id="t0696c04"></a>若無一比丘語彼比丘尼如是言大姊且<a class="t" id="t0696c05"></a>止須比丘食竟者。是比丘應悔過言。大德。<a class="t" id="t0696c06"></a>我犯可呵法。所不應為。我今向諸大德<a class="t" id="t0696c07"></a>悔過。是法名悔過法。比丘義如上。家內者<a class="t" id="t0696c08"></a>有男女者是。食者如上說。彼比丘於白衣<a class="t" id="t0696c09"></a>家內食。是中有比丘尼指示。與某甲羹與<a class="t" id="t0696c10"></a>某甲飯。彼比丘當語言。大姊小止。須諸比<a class="t" id="t0696c11"></a>丘食竟。若無一比丘語言大姊小止須諸比<a class="t" id="t0696c12"></a>丘食竟而食者咽咽波羅提提舍尼。比丘尼<a class="t" id="t0696c13"></a>突吉羅。式叉摩那沙彌沙彌尼突吉羅。是謂<a class="t" id="t0696c14"></a>為犯。不犯者。若語言。大姊且止。須諸比丘<a class="t" id="t0696c15"></a>食竟。若比丘尼自為檀越。若檀越設食。令<a class="t" id="t0696c16"></a>比丘尼處分。若不故作偏為與此置彼如<a class="t" id="t0696c17"></a>是無犯。無犯者。最初未制戒。癡狂心亂痛<a class="t" id="t0696c18"></a>惱所纏。<span class="rule-number">二竟</span>◎</p>
<a class="t" id="t0696c19"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>