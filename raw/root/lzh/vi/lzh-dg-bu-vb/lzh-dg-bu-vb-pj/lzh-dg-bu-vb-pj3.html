<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pj3">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pārājika 3</span><span class="mirror-right">波羅夷法之三</span>
</h1>
</div>
<a class="t-juannumber" id="juan-2"></a>
<p class="suttainfo">
<span class="t-juanname">四分律卷第二<span class="t-note">（初分二）</span><a class="t" id="t0575c07"></a><a class="t" id="t0575c08"></a></span><br>
<span class="t-byline">姚秦罽賓三藏佛陀耶舍<a class="t" id="t0575c09"></a>共竺佛念等譯</span></p>
<a class="t" id="t0575c10"></a><a class="t" id="t0575c11"></a>
<p>
<a class="sc" id="1"></a>
<a class="t-linehead" id="t-linehead0575c11"></a>
◎爾時世尊。遊毘舍離獼猴江邊講堂中。以<a class="t" id="t0575c12"></a>無數方便與諸比丘說不淨行歎不淨行<a class="t" id="t0575c13"></a>歎思惟不淨行。諸比丘作是念。今世尊為<a class="t" id="t0575c14"></a>我等說不淨行歎不淨行歎思惟不淨行。<a class="t" id="t0575c15"></a>時諸比丘即無數方便習不淨觀。從定覺已<a class="t" id="t0575c16"></a>厭患身命愁憂不樂。譬如自喜男子女人<a class="t" id="t0575c17"></a>以死蛇死狗死人繫其頸甚厭患臭穢。諸<a class="t" id="t0575c18"></a>比丘亦復如是。以無數方便習不淨觀。厭<a class="t" id="t0575c19"></a>患身命愁憂不樂。便求刀欲自殺。歎死讚<a class="t" id="t0575c20"></a>死勸死。諸比丘在婆裘河邊園中住。作是<a class="t" id="t0575c21"></a>念。世尊無數方便說不淨行歎不淨行歎<a class="t" id="t0575c22"></a>思惟不淨行。彼以無數方便習不淨觀。厭<a class="t" id="t0575c23"></a>患身命愁憂不樂求刀欲自殺歎死讚死<a class="t" id="t0575c24"></a>勸死。時有比丘字勿<span class="corr" title="[刀&gt;力] cf.【麗】">力</span>伽難提。是沙門種<a class="t" id="t0575c25"></a>出家<span class="t-note">（言沙門種是姓）</span>手執利刀入婆裘園中。見有<a class="t" id="t0575c26"></a>一比丘厭患身命穢污不淨。遙見勿力伽<a class="t" id="t0575c27"></a>難提比丘來語言。大德。斷我命來我以衣<a class="t" id="t0575c28"></a><span class="gaiji">鉢<!--gaiji,缽,1[金*本],2&#x9262;,3-->
</span>與汝波即受其雇衣<span class="gaiji">鉢<!--gaiji,缽,1[金*本],2&#x9262;,3-->
</span>已便斷其命。於<a class="t" id="t0575c29"></a>彼河邊洗刀心生悔恨言。我今無利非<a class="t" id="t0576a01"></a>善。彼比丘無罪過。而我受雇斷他命根。<a class="t" id="t0576a02"></a>時有一天魔知彼比丘心念。即以神足而<a class="t" id="t0576a03"></a>來在勿力伽難提比丘前。於水上立而不<a class="t" id="t0576a04"></a>陷沒勸讚言。善哉善哉善男子。汝今獲大功<a class="t" id="t0576a05"></a>德度不度者。時難提比丘聞魔讚已悔恨<a class="t" id="t0576a06"></a>即滅。便作是念。我今獲大功德度不度者。<a class="t" id="t0576a07"></a>即復持刀入園中而問言。誰未度者我今欲<a class="t" id="t0576a08"></a>度之。時有未離欲比丘。見勿力伽難提比<a class="t" id="t0576a09"></a>丘甚大怖懼毛<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。勿力伽難提見已語諸比<a class="t" id="t0576a10"></a>丘言。汝等勿懼諸根未熟未任受化。須<a class="t" id="t0576a11"></a>待成熟當來相化。其中比丘欲愛盡者。見<a class="t" id="t0576a12"></a>勿力伽難提心不怖懼身毛不<span class="gaiji">竪<!--gaiji,豎,1[豎-豆+立],2&#x7AEA;,3-->
</span>。時勿力<a class="t" id="t0576a13"></a>伽難提比丘或日殺一比丘或殺二三四五<a class="t" id="t0576a14"></a>乃至六十人。時彼園中死屍狼藉臭處不淨<a class="t" id="t0576a15"></a>狀如塚間。時有諸居士禮拜諸寺。漸次<a class="t" id="t0576a16"></a>至彼園中見已皆共驚怪譏嫌言。此園中乃<a class="t" id="t0576a17"></a>有是變。沙門釋子無有慈愍共相殺害。自<a class="t" id="t0576a18"></a>稱言我修正法如是何有正法。共相殺害。<a class="t" id="t0576a19"></a>此諸比丘猶自相殺況於餘人。我等自今<a class="t" id="t0576a20"></a>勿復敬奉承事供養沙門釋子。即告諸村<a class="t" id="t0576a21"></a>邑勿復容止往來。時諸居士見此園中如<a class="t" id="t0576a22"></a>是穢惡便不復往返。爾時毘舍離比丘以<a class="t" id="t0576a23"></a>小因緣集在一處。爾時世尊觀諸比丘眾減<a class="t" id="t0576a24"></a>少。諸大德比丘有名聞者皆不復見。爾時<a class="t" id="t0576a25"></a>世尊知而故問阿難言。眾僧何故減少。諸名<a class="t" id="t0576a26"></a>聞大德者。今為所在皆不見耶。爾時阿難<a class="t" id="t0576a27"></a>以先因緣具白佛言。世尊先以無數方便<a class="t" id="t0576a28"></a>廣為諸比丘說不淨行歎不淨行歎思惟<a class="t" id="t0576a29"></a>不淨行。時諸比丘聞已厭患身命求人斷<a class="t" id="t0576b01"></a>命是以少耳。唯願世尊。與諸比丘更作方<a class="t" id="t0576b02"></a>便說法。使心開解永無疑惑。</p>
<a class="t" id="t0576b03"></a>
<p>
<a class="sc" id="2"></a>
<a class="t-linehead" id="t-linehead0576b03"></a>
佛告阿難。今可集諸比丘會講堂。時阿難<a class="t" id="t0576b04"></a>受佛教。即集諸比丘會講堂集比丘僧已<a class="t" id="t0576b05"></a>往世尊所。頭面禮足在一面住。白世尊<a class="t" id="t0576b06"></a>言。今眾僧已集。願聖知時。爾時世尊即詣<a class="t" id="t0576b07"></a>講堂在眾中坐。告諸比丘。有阿那般那三<a class="t" id="t0576b08"></a>昧。寂然快樂。諸不善法生即能滅之永使<a class="t" id="t0576b09"></a>不生。譬如秋天降雨之後無復塵穢。又如<a class="t" id="t0576b10"></a>大雨能止猛風阿那般那三昧亦復如是。寂<a class="t" id="t0576b11"></a>靜快樂。諸不善法生即能滅之。爾時世尊以<a class="t" id="t0576b12"></a>無數方便為諸比丘說阿那般那三昧。歎<a class="t" id="t0576b13"></a>阿那般那三昧。歎修阿那般那三昧。彼諸比<a class="t" id="t0576b14"></a>丘便作是念。世尊今日無數方便為我等<a class="t" id="t0576b15"></a>說阿那般那三昧。歎阿那般那三昧。歎修<a class="t" id="t0576b16"></a>阿那般那三昧。當勤修習之。時諸比丘即<a class="t" id="t0576b17"></a>以種種方便思惟入阿那般那三昧。從阿<a class="t" id="t0576b18"></a>那般那三昧覺已。自知得增上勝法住於<a class="t" id="t0576b19"></a>果證。爾時世尊以此因緣集比丘僧。無數<a class="t" id="t0576b20"></a>方便呵責婆裘園中比丘。汝所為非非威<a class="t" id="t0576b21"></a>儀非沙門法非淨行非隨順行。所不應<a class="t" id="t0576b22"></a>為。云何婆裘園中比丘癡人。而自共斷命。<a class="t" id="t0576b23"></a>世尊無數方便呵責已。告諸比丘。婆裘園<a class="t" id="t0576b24"></a>中比丘癡人。多種有漏處最初犯戒。自今已<a class="t" id="t0576b25"></a>去與諸比丘結戒。集十句義乃至正法久<a class="t" id="t0576b26"></a>住。欲說戒者當如是說。若比丘故自手斷<a class="t" id="t0576b27"></a>人命。持刀與人歎譽死快勸死。咄男子用<a class="t" id="t0576b28"></a>此惡活為寧死不生。作如是心思惟。種種<a class="t" id="t0576b29"></a>方便歎譽死快勸死。是比丘波羅夷不共<a class="t" id="t0576c01"></a>住。比丘義如上。人者從初識至後識而斷<a class="t" id="t0576c02"></a>其命。殺者若自殺。若教殺。若遣使殺。若往<a class="t" id="t0576c03"></a>來使殺。若重使殺若展轉遣使殺。若求男子<a class="t" id="t0576c04"></a>殺。若教人求男子殺。若求持刀人殺。若教<a class="t" id="t0576c05"></a>求持刀人殺。若身現相若口說若身口俱現<a class="t" id="t0576c06"></a>相若遣書。若教遣使書。若坑陷。若倚發。若<a class="t" id="t0576c07"></a>與藥。若安殺具。自殺者。若以手若瓦石<a class="t" id="t0576c08"></a>刀杖及餘物而自殺殺者波羅夷。方便不殺<a class="t" id="t0576c09"></a>偷蘭遮。教殺者。殺時自看教前人擲水火<a class="t" id="t0576c10"></a>中。若山上推著谷底。若使象踏殺。若使惡<a class="t" id="t0576c11"></a>獸噉。或使蛇螫。及餘種種教殺殺者波羅<a class="t" id="t0576c12"></a>夷。方便不殺偷蘭遮。遣使殺者。比丘遣使<a class="t" id="t0576c13"></a>斷某甲命。隨語住若斷命波羅夷。方便不<a class="t" id="t0576c14"></a>斷偷蘭遮。往來使者。比丘遣使往斷某甲<a class="t" id="t0576c15"></a>命。隨語往欲殺未得殺便還。即承前教<a class="t" id="t0576c16"></a>復往殺。若殺波羅夷。方便不殺偷蘭遮。重使<a class="t" id="t0576c17"></a>者。比丘遣使汝去斷某甲命。續復遣使如<a class="t" id="t0576c18"></a>是乃至四五。彼使即往殺。殺者波羅夷。方便<a class="t" id="t0576c19"></a>不殺偷蘭遮。展轉使者。比丘遣使汝斷某<a class="t" id="t0576c20"></a>甲命。彼使復轉遣使若百若千。往斷其命<a class="t" id="t0576c21"></a>者波羅夷。方便不殺偷蘭遮。求男子者。是<a class="t" id="t0576c22"></a>中誰知有如是人能用刀有方便久習學<a class="t" id="t0576c23"></a>不恐怖不退能斷某甲人命。彼使即往斷<a class="t" id="t0576c24"></a>其命者波羅夷。方便不殺偷蘭遮。教求男<a class="t" id="t0576c25"></a>子者教人求是中誰知有如是人能用刀<a class="t" id="t0576c26"></a>有方便久學習不恐怖不退能斷某甲人<a class="t" id="t0576c27"></a>命。彼使即往斷其命波羅夷。方便不殺偷<a class="t" id="t0576c28"></a>蘭遮。求持刀者。自求誰勇健能持刀斷<a class="t" id="t0576c29"></a>某甲命。彼即往殺者波羅夷。不殺偷蘭遮。教<a class="t" id="t0577a01"></a>求持刀者亦如是。身現相者。身作相殺<a class="t" id="t0577a02"></a>令墮水火中。從上墮谷底。令象踏殺。令<a class="t" id="t0577a03"></a>惡獸食毒蛇螫。彼因此現身相故自殺者<a class="t" id="t0577a04"></a>波羅夷。方便不殺偷蘭遮。口說者。或作是<a class="t" id="t0577a05"></a>說。汝所作惡無仁慈。懷毒意不作眾善行。<a class="t" id="t0577a06"></a>汝不作救護。汝生便受罪多不如死。若復<a class="t" id="t0577a07"></a>作是語。汝不作惡暴有仁慈。不懷毒意<a class="t" id="t0577a08"></a>汝已作眾善行汝已作功德汝已作救護。<a class="t" id="t0577a09"></a>汝生便受眾苦汝若死當生天。若彼因此<a class="t" id="t0577a10"></a>言故便自殺者波羅夷。方便不殺偷蘭遮。<a class="t" id="t0577a11"></a>身口現相亦如是。遣使者。若遣使往彼汝<a class="t" id="t0577a12"></a>所作善惡廣說如上。承此使口歎死。自殺<a class="t" id="t0577a13"></a>者波羅夷。方便不死偷蘭遮。遣書殺者執<a class="t" id="t0577a14"></a>書言汝所作善惡如是廣說。亦如上遣使書<a class="t" id="t0577a15"></a>者亦如是。坑陷者。審知彼所行道必從是<a class="t" id="t0577a16"></a>來往。當於道中鑿深坑著火若刀若毒蛇<a class="t" id="t0577a17"></a>若尖橛若以毒塗刺若墮中死者波羅夷。<a class="t" id="t0577a18"></a>方便不死偷蘭遮。倚發者。知彼人必當倚<a class="t" id="t0577a19"></a>發彼處。若樹若牆若柵於彼外若著火若<a class="t" id="t0577a20"></a>刀若橛若毒蛇若毒塗刺機發使墮中死<a class="t" id="t0577a21"></a>者波羅夷。方便不死偷蘭遮。藥者。知彼人<a class="t" id="t0577a22"></a>病與非藥或雜毒或過限與種種藥。使死<a class="t" id="t0577a23"></a>波羅夷。與藥不死偷蘭遮。安殺具者。先知<a class="t" id="t0577a24"></a>彼人本來患厭身命穢賤此身。即持刀<a class="t" id="t0577a25"></a>毒若繩及餘死具置之於前。若彼用一一<a class="t" id="t0577a26"></a>物自殺者波羅夷。方便不殺偷蘭遮。若作<a class="t" id="t0577a27"></a>如此比及餘方便殺具死者波羅夷。方便不<a class="t" id="t0577a28"></a>死偷蘭遮。若天子若龍子阿須羅子揵闥<a class="t" id="t0577a29"></a>婆子夜叉餓鬼。若畜生中有智解人語者。<a class="t" id="t0577b01"></a>若復有能變形者。方便求殺殺者偷蘭遮。方<a class="t" id="t0577b02"></a>便不死突吉羅。畜生不能變形若殺波夜<a class="t" id="t0577b03"></a>提。方便不殺突吉羅。實人人想殺波羅夷。人<a class="t" id="t0577b04"></a>疑偷蘭遮。人非人想偷蘭遮。非人人想偷蘭<a class="t" id="t0577b05"></a>遮。非人疑偷蘭遮。比丘尼波羅夷。式叉摩那<a class="t" id="t0577b06"></a>沙彌沙彌尼突吉羅滅擯此是犯。不犯者。若<a class="t" id="t0577b07"></a>擲刀杖瓦石誤著彼身死者不犯。若營事<a class="t" id="t0577b08"></a>作房舍誤墮塹石材木椽柱殺人不犯<a class="t" id="t0577b09"></a>重病人扶起若扶臥浴時服藥時。從涼處<a class="t" id="t0577b10"></a>至熱處。從熱處至涼處。入房出房向廁<a class="t" id="t0577b11"></a>往返一切無害心而死不犯。不犯者。最<a class="t" id="t0577b12"></a>初未制戒癡狂心亂痛惱所纏不犯。<span class="rule-number">三竟</span></p>
<a class="t" id="t0577b13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>