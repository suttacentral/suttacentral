<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc42">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 42</span><span class="mirror-right">波逸提四十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0665a04"></a>
爾時佛在舍衛國祇樹給孤獨園。時舍衛城<a class="t" id="t0665a05"></a>中有一豪族長者。與跋難陀釋子知舊親<a class="t" id="t0665a06"></a>友。彼作如是念言。若跋難陀釋子來入此<a class="t" id="t0665a07"></a>城者。當為跋難陀故飯食眾僧。於異時<a class="t" id="t0665a08"></a>跋難陀釋子來入城中。長者聞來至。即遣<a class="t" id="t0665a09"></a>人詣僧伽藍中。語諸比丘明日請食。即<a class="t" id="t0665a10"></a>於其夜辦具種種甘饌飲食。明日清旦往<a class="t" id="t0665a11"></a>白時到。時諸比丘到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>。詣長者<a class="t" id="t0665a12"></a>家就座而坐。諸比丘語長者言。眾僧已<a class="t" id="t0665a13"></a>集。飲食辦者可時施設。長者報言。諸尊小<a class="t" id="t0665a14"></a>留待須跋難陀釋子至。諸比丘報言。眾僧<a class="t" id="t0665a15"></a>已集。若飲食已辦者便可施設。何須留待<a class="t" id="t0665a16"></a>日時晚過。恐諸比丘不得具足滿食。時長<a class="t" id="t0665a17"></a>者白諸比丘。我先有誓願。若跋難陀釋子<a class="t" id="t0665a18"></a>來入此城者。我當為跋難陀釋子飯食<a class="t" id="t0665a19"></a>眾僧。願諸尊小留待跋難陀。爾時跋難陀。<a class="t" id="t0665a20"></a>小食時乃更詣餘家。日時垂欲過方來。<a class="t" id="t0665a21"></a>時諸比丘見時欲過。雖得飲食竟不滿<a class="t" id="t0665a22"></a>足。其中有少欲知足行頭陀樂學戒知<a class="t" id="t0665a23"></a>慚愧者。嫌責跋難陀釋子。云何跋難陀釋<a class="t" id="t0665a24"></a>子。小食時更詣餘家。時垂欲過方來。使<a class="t" id="t0665a25"></a>諸比丘飲食不得滿足耶。爾時諸比丘往<a class="t" id="t0665a26"></a>至世尊所。頭面禮足已在一面坐。以<a class="t" id="t0665a27"></a>此因緣具白世尊。世尊以此因緣集比丘<a class="t" id="t0665a28"></a>僧。以無數方便呵責跋難陀釋子。汝所為<a class="t" id="t0665a29"></a>非。非威儀非沙門法非淨行非隨順行。<a class="t" id="t0665b01"></a>所不應為。云何跋難陀釋子。小食時到<a class="t" id="t0665b02"></a>餘家時欲過方來。使諸比丘不得滿足食<a class="t" id="t0665b03"></a>耶。世尊以無數方便呵責跋難陀釋子<a class="t" id="t0665b04"></a>已告諸比丘。此癡人多種有漏處最初犯戒。<a class="t" id="t0665b05"></a>自今已去與比丘結戒。集十句義乃至正<a class="t" id="t0665b06"></a>法久住。欲說戒者當如是說。若比丘先受<a class="t" id="t0665b07"></a>請。小食時至餘家者波逸提。如是世尊與<a class="t" id="t0665b08"></a>比丘結戒。爾時羅閱城中有一大臣。與跋<a class="t" id="t0665b09"></a>難陀釋子知舊親友。時彼大臣。於異時大<a class="t" id="t0665b10"></a>得甘果。即<span class="gaiji">勅
<!--gaiji,敕,1[束*力],2&#x52C5;,3-->
</span>一人言。跋難陀釋子是我知<a class="t" id="t0665b11"></a>舊親友。汝可持此果往至僧伽藍中示之<a class="t" id="t0665b12"></a>語言。我與汝知舊。可持此果眾僧中分布。<a class="t" id="t0665b13"></a>時彼使人即持果詣僧伽藍中。白諸比丘。大<a class="t" id="t0665b14"></a>德。此是僧新果。諸比丘語言。若與眾僧者<a class="t" id="t0665b15"></a>便可賦之。其人報言。羅閱城中大臣<span class="gaiji">勅
<!--gaiji,敕,1[束*力],2&#x52C5;,3-->
</span>我<a class="t" id="t0665b16"></a>言。汝持此果詣僧伽藍中。示跋難陀釋子<a class="t" id="t0665b17"></a>令賦與僧。今須跋難陀釋子至當賦與<a class="t" id="t0665b18"></a>僧。時跋難陀後食已方詣餘家時過乃還。<a class="t" id="t0665b19"></a>使眾僧不得食新果。時諸比丘聞。其中有<a class="t" id="t0665b20"></a>少欲知足行頭陀樂學戒知慚愧者。嫌責<a class="t" id="t0665b21"></a>跋難陀言。云何後食已方詣餘家時過乃<a class="t" id="t0665b22"></a>還。使諸比丘不得食新果也。諸比丘往<a class="t" id="t0665b23"></a>世尊所。頭面禮足已在一面坐。以此因緣<a class="t" id="t0665b24"></a>具白世尊。世尊爾時以此因緣集比丘僧。<a class="t" id="t0665b25"></a>呵責跋難陀釋子。汝所為非。非威儀非沙<a class="t" id="t0665b26"></a>門法非淨行非隨順行。所不應為。云何<a class="t" id="t0665b27"></a>跋難陀釋子。後食已更詣餘家時過方還。<a class="t" id="t0665b28"></a>使諸比丘不得食新果。世尊以無數方便<a class="t" id="t0665b29"></a>呵責已告諸比丘。自今已去當如是說戒。<a class="t" id="t0665c01"></a>若比丘先受請。前食後食詣餘家者波逸<a class="t" id="t0665c02"></a>提。如是世尊與諸比丘結戒。爾時羅閱城<a class="t" id="t0665c03"></a>中眾僧大有請處。諸比丘皆畏慎。不敢入<a class="t" id="t0665c04"></a>城受請。白佛。佛言。自今已去聽諸比丘相<a class="t" id="t0665c05"></a>囑授入城。比丘不知當囑授誰。佛言。當<a class="t" id="t0665c06"></a>囑授比丘。若獨處一房中當囑授比近<a class="t" id="t0665c07"></a>住者。自今已去當如是說戒。若比丘先受<a class="t" id="t0665c08"></a>請已。前食後食詣餘家不囑授者波逸<a class="t" id="t0665c09"></a>提。如是世尊與諸比丘結戒。時病比丘。先<a class="t" id="t0665c10"></a>語檀越家作羹作粥作飯。彼畏慎不敢入<a class="t" id="t0665c11"></a>城。恐犯食後至餘家。白佛。佛言。聽病比<a class="t" id="t0665c12"></a>丘不囑授得入。自今已去應如是說戒。<a class="t" id="t0665c13"></a>若比丘先受請。前食後食至餘家不囑<a class="t" id="t0665c14"></a>授餘比丘除時因緣波逸提。是中時者病<a class="t" id="t0665c15"></a>時。如是世尊與比丘結戒。時諸比丘作衣<a class="t" id="t0665c16"></a>時到。或須大釜或須小釜或須瓶或須<a class="t" id="t0665c17"></a>杓或須<span class="gaiji">［土＊瓦］
<!--gaiji,,1[土*瓦],2&#x24B2A;,3-->
</span>或須斧或須盂或須盆或<a class="t" id="t0665c18"></a>須小<span class="gaiji">椀
<!--gaiji,碗,1[木*宛],2&#x6900;,3-->
</span>或須銚或須繩或須衣懸或須伊<a class="t" id="t0665c19"></a>尼延陀或須毛<span class="gaiji">氀
<!--gaiji,氀,1[屢*毛],2&#x23C22;,3-->
</span>。諸比丘皆畏慎不敢入<a class="t" id="t0665c20"></a>城。恐犯不囑授入村。白佛。佛言。自今已<a class="t" id="t0665c21"></a>去聽諸比丘作衣時不囑授入村。自今已去<a class="t" id="t0665c22"></a>當如是結戒。若比丘先受他請已。前食後<a class="t" id="t0665c23"></a>食詣餘家不囑授餘比丘除餘時波逸提。<a class="t" id="t0665c24"></a>餘時者病時作衣時。如是世尊與比丘結<a class="t" id="t0665c25"></a>戒。時諸比丘施衣時到。或有已得施衣<a class="t" id="t0665c26"></a>處。或有方當求索。彼畏慎不敢入城。恐<a class="t" id="t0665c27"></a>犯不囑授入城。佛言。自今已去聽諸比丘<a class="t" id="t0665c28"></a>布施衣時不囑授入城。自今已去當如是<a class="t" id="t0665c29"></a>說戒。若比丘先受請已。前食後食詣餘家<a class="t" id="t0666a01"></a>不囑授餘比丘除餘時波逸提。餘時者病<a class="t" id="t0666a02"></a>時作衣時施衣時。是謂餘時。比丘義如上。<a class="t" id="t0666a03"></a>前食者明相出至食時是。後食者從食時<a class="t" id="t0666a04"></a>至日中是。家者有男子女人所居也。餘<a class="t" id="t0666a05"></a>比丘者同一界共住也。病者如上。作衣時者<a class="t" id="t0666a06"></a>自恣竟。無迦絺那衣一月。有迦絺那衣五<a class="t" id="t0666a07"></a>月。乃至衣上作一馬齒縫是也。施衣時者。<a class="t" id="t0666a08"></a>自恣竟。無迦絺那衣一月。有迦絺那衣五<a class="t" id="t0666a09"></a>月。除此已餘時勸化作食并施衣者是也。<a class="t" id="t0666a10"></a>若比丘囑授欲詣村。而中道還失前囑授。<a class="t" id="t0666a11"></a>後若欲去者當更囑授。若比丘囑授欲詣<a class="t" id="t0666a12"></a>村。不至所囑授處。乃更詣餘家失前囑<a class="t" id="t0666a13"></a>授。若欲往應更囑授而去。若囑授至白<a class="t" id="t0666a14"></a>衣家。乃更至庫藏處及聚落邊房。若至比<a class="t" id="t0666a15"></a>丘尼僧伽藍中若即白衣家還出。失前囑授<a class="t" id="t0666a16"></a>應更囑授而往。若比丘先受請已。前食後<a class="t" id="t0666a17"></a>食詣餘家不囑授比丘入村間除餘<a class="t" id="t0666a18"></a>時波逸提。若一<span class="gaiji">脚<!--gaiji,腳,1[腳-谷+去],2&#x811A;,3-->
</span>在門內一<span class="gaiji">脚<!--gaiji,腳,1[腳-谷+去],2&#x811A;,3-->
</span>在門外方<a class="t" id="t0666a19"></a>便莊嚴欲去而不去者一切突吉羅。比丘<a class="t" id="t0666a20"></a>尼波逸提。式叉摩那沙彌沙彌尼突吉羅。是<a class="t" id="t0666a21"></a>謂為犯。不犯者。病時作衣時施衣時囑授比<a class="t" id="t0666a22"></a>丘。若無比丘不囑授至餘庫藏聚落邊<a class="t" id="t0666a23"></a>房。若至比丘尼僧伽藍。至所囑白衣家。若<a class="t" id="t0666a24"></a>眾多家敷坐具請比丘。若為力勢所持。<a class="t" id="t0666a25"></a>或命難梵行難無犯。無犯者。最初未制戒。<a class="t" id="t0666a26"></a>癡狂心亂痛惱所纏。<span class="rule-number">四十二竟</span></p>
<a class="t" id="t0666a27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>