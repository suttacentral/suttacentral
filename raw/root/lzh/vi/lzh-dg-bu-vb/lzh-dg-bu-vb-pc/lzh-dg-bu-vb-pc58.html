<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc58">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 58</span><span class="mirror-right">波逸提五十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0675c08"></a>
爾時佛在舍衛國祇樹給孤獨園。時有居<a class="t" id="t0675c09"></a>士。請眾僧明日食。即於其夜辦具種種肥<a class="t" id="t0675c10"></a>美飲食。明日清旦往白時至。爾時十七群比<a class="t" id="t0675c11"></a>丘。持衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒著一面。經行彷佯數<a class="t" id="t0675c12"></a>望食時到。時六群比丘。伺彼經行背向時。<a class="t" id="t0675c13"></a>取其衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒藏舉。彼聞白時到。即<a class="t" id="t0675c14"></a>看言。我等衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒在此誰持去耶。<a class="t" id="t0675c15"></a>餘比丘問言。汝等何處來。答言。我等在此。<a class="t" id="t0675c16"></a>持衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒置一面。經行望食時到。<a class="t" id="t0675c17"></a>六群比丘在前調弄。餘比丘察之。見六群<a class="t" id="t0675c18"></a>比丘調弄。必是其人取衣<span class="gaiji">鉢
<!--gaiji,缽,1[金*本],2&#x9262;,3-->
</span>藏之。諸比丘<a class="t" id="t0675c19"></a>聞。其中有少欲知足行頭陀樂學戒知慚<a class="t" id="t0675c20"></a>愧者。嫌責六群比丘言。云何汝等。取十七<a class="t" id="t0675c21"></a>群比丘衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒藏之耶。爾時諸比<a class="t" id="t0675c22"></a>丘往世尊所。頭面禮足在一面坐。以此因<a class="t" id="t0675c23"></a>緣具白世尊。世尊爾時以此因緣集比丘<a class="t" id="t0675c24"></a>僧。呵責六群比丘言。汝所為非。非威儀非<a class="t" id="t0675c25"></a>沙門法非淨行非隨順行。所不應為。云<a class="t" id="t0675c26"></a>何六群比丘。伺十七群比丘經行背向時。取<a class="t" id="t0675c27"></a>他衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒藏耶。爾時世尊以無數<a class="t" id="t0675c28"></a>方便呵責六群比丘已告諸比丘。此癡人<a class="t" id="t0675c29"></a>多種有漏處最初犯戒。自今已去與比丘結<a class="t" id="t0676a01"></a>戒。集十句義乃至正法久住。欲說戒者當<a class="t" id="t0676a02"></a>如是說。若比丘。藏比丘衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒。若<a class="t" id="t0676a03"></a>自藏若教人藏。下至戲笑者波逸提。比丘<a class="t" id="t0676a04"></a>義如上。彼比丘藏他比丘衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒。若<a class="t" id="t0676a05"></a>教人藏下至戲笑者波逸提。比丘尼波逸<a class="t" id="t0676a06"></a>提。式叉摩那沙彌沙彌尼突吉羅。是謂為犯。<a class="t" id="t0676a07"></a>不犯者。若實知彼人物相體悉而取舉。若<a class="t" id="t0676a08"></a>在露地為風雨所漂漬取舉。若物主為性<a class="t" id="t0676a09"></a>慢藏。所有衣<span class="gaiji">鉢
<!--gaiji,缽,1[金*本],2&#x9262;,3-->
</span>坐具針筒放散狼藉。為<a class="t" id="t0676a10"></a>欲誡<span class="gaiji">勅
<!--gaiji,敕,1[束*力],2&#x52C5;,3-->
</span>彼故而取藏之。若借彼衣<span class="gaiji">着<!--gaiji,著,1[差-工+目],2&#x7740;,3-->
</span>。而<a class="t" id="t0676a11"></a>彼不收攝。恐失便取舉之。或以此衣<span class="gaiji">鉢
<!--gaiji,缽,1[金*本],2&#x9262;,3-->
</span>諸<a class="t" id="t0676a12"></a>物故。有命難梵行難。取藏之一切無犯。無<a class="t" id="t0676a13"></a>犯者。最初未制戒。癡狂心亂痛惱所纏。<span class="rule-number">五十八竟</span></p>
<a class="t" id="t0676a14"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>