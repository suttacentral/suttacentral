<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc19">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 19</span><span class="mirror-right">波逸提一十九</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0646b27"></a>
爾時世尊在拘睒彌國。爾時尊者闡陀比丘。<a class="t" id="t0646b28"></a>起大屋以虫水和泥教人和。諸長者見嫌<a class="t" id="t0646b29"></a>責言。沙門釋子。不知慚愧無有慈心害<a class="t" id="t0646c01"></a>眾生命外自稱言我修正法。如今觀之有<a class="t" id="t0646c02"></a>何正法。以虫水和泥教人和害眾生命。爾<a class="t" id="t0646c03"></a>時諸比丘聞。其中有少欲知足行頭陀樂<a class="t" id="t0646c04"></a>學戒知慚愧者。嫌責闡陀言。云何起房<a class="t" id="t0646c05"></a>屋以虫水和泥教人和害眾生命。諸比丘<a class="t" id="t0646c06"></a>往世尊所。頭面禮足在一面坐。以此因緣<a class="t" id="t0646c07"></a>具白世尊。世尊爾時即集比丘僧。呵責闡<a class="t" id="t0646c08"></a>陀言。汝所為非。非威儀非沙門法非淨行<a class="t" id="t0646c09"></a>非隨順行。所不應為。云何闡陀。起屋以<a class="t" id="t0646c10"></a>虫水和泥教人和耶。世尊以無數方便呵<a class="t" id="t0646c11"></a>責闡陀已告諸比丘。此癡人多種有漏處最<a class="t" id="t0646c12"></a>初犯戒。自今已去與比丘結戒。集十句義<a class="t" id="t0646c13"></a>乃至正法久住。欲說戒者當如是說。若比<a class="t" id="t0646c14"></a>丘以虫水和泥若教人和波逸提。如是世<a class="t" id="t0646c15"></a>尊與比丘結戒。爾時諸比丘。未知有虫水<a class="t" id="t0646c16"></a>無虫水。後乃知有虫。或有波逸提懺悔者<a class="t" id="t0646c17"></a>或有畏慎者。佛言。不知無犯。自今已去<a class="t" id="t0646c18"></a>當如是說戒。若比丘知水有虫。若自澆泥<a class="t" id="t0646c19"></a>若草若教人澆者波逸提。比丘義如上說。<a class="t" id="t0646c20"></a>若知水有虫以草若土擲中者波逸提。<a class="t" id="t0646c21"></a>除水已若有虫酪漿清酪漿若酢若漬麥漿<a class="t" id="t0646c22"></a>以澆泥若草若教人者波逸提。若以土若<a class="t" id="t0646c23"></a>草著有虫清酪漿中酢中水中漬麥漿中<a class="t" id="t0646c24"></a>若教人者波逸提若有虫水有虫水想波<a class="t" id="t0646c25"></a>逸提。虫水疑突吉羅無虫水有虫水想突吉<a class="t" id="t0646c26"></a>羅。無虫水疑突吉羅。比丘尼波逸提。式叉<a class="t" id="t0646c27"></a>摩那沙彌沙彌尼突吉羅。是謂為犯。不犯<a class="t" id="t0646c28"></a>者不知有虫作無虫想若虫大以手觸<a class="t" id="t0646c29"></a>水令虫去。若漉水灑地。若教人灑者一切<a class="t" id="t0647a01"></a>無犯。無犯者。最初未制戒。癡狂心亂痛惱<a class="t" id="t0647a02"></a>所纏。<span class="rule-number">十九竟</span></p>
<a class="t" id="t0647a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>