<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc38">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 38</span><span class="mirror-right">波逸提三十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0662c25"></a>
爾時佛在羅閱城耆闍崛山中。爾時尊者迦<a class="t" id="t0662c26"></a>羅。在中住常坐禪思惟。若乞食時到。迦羅著<a class="t" id="t0662c27"></a>衣持<span class="gaiji">鉢
<!--gaiji,缽,1[金*本],2&#x9262;,3-->
</span>入羅閱城中乞食。爾時羅閱城中<a class="t" id="t0662c28"></a>乞食易得。時迦羅作如是念。我今何<a class="t" id="t0662c29"></a>為日日入城乞食疲苦。我寧可食先得者。<a class="t" id="t0663a01"></a>食當持還。後即如所念。時諸比丘。於小食<a class="t" id="t0663a02"></a>大食上不見迦羅。時諸比丘自相謂言。我<a class="t" id="t0663a03"></a>曹於小食大食上不見迦羅。將不命終<a class="t" id="t0663a04"></a>耶。不遠行耶。不休道耶。不被賊耶。不為<a class="t" id="t0663a05"></a>惡獸所害耶。不為水所漂耶。後於異時<a class="t" id="t0663a06"></a>見迦羅。問言。汝昨來何處來。於小食大食<a class="t" id="t0663a07"></a>上不見汝。我等謂。汝命過。若遠行。若罷道。<a class="t" id="t0663a08"></a>若為惡獸所害。時迦羅以此因緣具向諸<a class="t" id="t0663a09"></a>比丘說。其中有少欲知足行頭陀樂學戒<a class="t" id="t0663a10"></a>知慚愧者。嫌責迦羅言。云何藏舉宿食而<a class="t" id="t0663a11"></a>食。爾時諸比丘往至世尊所。頭面禮足在一<a class="t" id="t0663a12"></a>面坐。以此因緣具白世尊。世尊以此因緣<a class="t" id="t0663a13"></a>集比丘僧。知而故問迦羅。汝實舉宿食而<a class="t" id="t0663a14"></a>食耶。答言實爾。爾時世尊以無數方便呵<a class="t" id="t0663a15"></a>責迦羅。汝所為非。非威儀非沙門法非淨<a class="t" id="t0663a16"></a>行非隨順行所不應為。云何迦羅舉宿<a class="t" id="t0663a17"></a>食而食耶。汝意雖欲少欲知足。後來眾生<a class="t" id="t0663a18"></a>相法而行。世尊呵責迦羅已告諸比丘。此<a class="t" id="t0663a19"></a>迦羅癡人。多種有漏處最初犯戒。自今已去<a class="t" id="t0663a20"></a>與比丘結戒。集十句義乃至正法久住。欲<a class="t" id="t0663a21"></a>說戒者當如是說。若比丘殘宿食而食者波<a class="t" id="t0663a22"></a>逸提。比丘義如上。宿食者。今日受已至明<a class="t" id="t0663a23"></a>日。於一切沙門釋子受大戒者皆不清淨。<a class="t" id="t0663a24"></a>食有二種。正食非正食。非正食者。根食乃<a class="t" id="t0663a25"></a>至細末食。正食者。飯<span class="gaiji">麨
<!--gaiji,,1[麩-夫+少],2&#x9EA8;,3-->
</span>乾飯魚及肉。若<a class="t" id="t0663a26"></a>比丘舉宿食而食咽咽波逸提。非時過非時<a class="t" id="t0663a27"></a>食者波逸提。受七日藥過七日食者波逸提。<a class="t" id="t0663a28"></a>盡形壽藥無病因緣而服者突吉羅。宿作宿<a class="t" id="t0663a29"></a>想波逸提。宿疑突吉羅。非宿宿想突吉羅。<a class="t" id="t0663b01"></a>非宿疑突吉羅比丘尼波逸提。式叉摩那沙<a class="t" id="t0663b02"></a>彌沙彌尼突吉羅。是謂為犯。不犯者。宿受食<a class="t" id="t0663b03"></a>有餘。與父母與塔作人與房舍作人計<a class="t" id="t0663b04"></a>價與食直。後於異時乞食比丘。從作人<a class="t" id="t0663b05"></a>邊乞食得食。<span class="gaiji">鉢
<!--gaiji,缽,1[金*本],2&#x9262;,3-->
</span>盂有孔罅食<span class="gaiji">鉢 <!--gaiji,缽,1[金*本],2&#x9262;,3-->
</span>中。彼擿<a class="t" id="t0663b06"></a>洗穿壞如法洗餘不出者無犯。若宿受酥<a class="t" id="t0663b07"></a>油脂用灌鼻。若縮鼻時酥油隨唾出。應棄<a class="t" id="t0663b08"></a>之餘無犯無犯者。最初未制戒。癡狂心亂<a class="t" id="t0663b09"></a>痛惱所纏。<span class="rule-number">三十八竟</span></p>
<a class="t" id="t0663b10"></a>
<p class="endsection">
<span class="t-juanname">四分律卷第十四</span><a class="t" id="t0663b11"></a><a class="t" id="t0663b12"></a><a class="t" id="t0663b13"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>