<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc52">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 52</span><span class="mirror-right">波逸提五十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0672b20"></a>
爾時佛在舍衛國祇樹給孤獨園。爾時十七<a class="t" id="t0672b21"></a>群比丘。在阿耆羅婆提河水中嬉戲。從此<a class="t" id="t0672b22"></a>岸至彼岸。或順流或逆流或此沒彼出。或以<a class="t" id="t0672b23"></a>手畫水。或水相澆灒。爾時波斯匿王。與末<a class="t" id="t0672b24"></a>利夫人在樓觀上。遙見十七群比丘。在此<a class="t" id="t0672b25"></a>河水中嬉戲。從此岸至彼岸。或順流或逆<a class="t" id="t0672b26"></a>流。或此沒彼出。或以手畫水。或以水相<a class="t" id="t0672b27"></a>澆灒。見已即語末利夫人言。看汝所事者。<a class="t" id="t0672b28"></a>時末利夫人報王言。此諸比丘。是年少始出<a class="t" id="t0672b29"></a>家者。在佛法未久。或是長老癡無所知。<a class="t" id="t0672c01"></a>時末利夫人即疾疾下樓。語那陵迦婆羅<a class="t" id="t0672c02"></a>門言。汝持我名往至祇桓中問訊世尊。<a class="t" id="t0672c03"></a>遊步康強教化有勞耶。以此一裹石蜜奉上<a class="t" id="t0672c04"></a>世尊。以此因緣具白世尊。時彼婆羅門即<a class="t" id="t0672c05"></a>受夫人教。往詣世尊所。問訊已在一面坐。<a class="t" id="t0672c06"></a>那陵迦婆羅門白世尊言。末利夫人故遣<a class="t" id="t0672c07"></a>我來問訊世尊。遊步康強起居輕利教化有<a class="t" id="t0672c08"></a>勞耶。今奉此一裹石蜜。以向因緣具白世<a class="t" id="t0672c09"></a>尊。世尊爾時以此因緣集比丘僧。以無數<a class="t" id="t0672c10"></a>方便呵責十七群比丘言。汝所為非。非威<a class="t" id="t0672c11"></a>儀非沙門法非淨行非隨順行。所不應<a class="t" id="t0672c12"></a>為。云何十七群比丘。在阿耆婆提河水中<a class="t" id="t0672c13"></a>嬉戲。從此岸至彼岸。或順流或逆流。或<a class="t" id="t0672c14"></a>從此沒彼出。或以手畫水。或水相澆灒。<a class="t" id="t0672c15"></a>爾時世尊呵責十七群比丘已告諸比丘。此<a class="t" id="t0672c16"></a>癡人多種有漏處最初犯戒。自今已去與比<a class="t" id="t0672c17"></a>丘結戒。集十句義乃至正法久住。欲說戒<a class="t" id="t0672c18"></a>者當如是說。若比丘水中嬉戲者波逸提。比<a class="t" id="t0672c19"></a>丘義如上。水中戲者。放意自恣。從此岸至<a class="t" id="t0672c20"></a>彼岸。或順流或逆流。或此沒彼出。或以手畫<a class="t" id="t0672c21"></a>水。或水相澆灒。乃至以<span class="gaiji">鉢
<!--gaiji,缽,1[金*本],2&#x9262;,3-->
</span>盛水戲弄一切<a class="t" id="t0672c22"></a>波逸提。除水已若酪漿若清酪漿若苦酒若<a class="t" id="t0672c23"></a>麥汁。器中弄戲者突吉羅。比丘尼波逸提。<a class="t" id="t0672c24"></a>式叉摩那沙彌沙彌尼突吉羅。是謂為犯。不<a class="t" id="t0672c25"></a>犯者。若道路行渡水。或從此岸至彼岸。或<a class="t" id="t0672c26"></a>水中牽材木。若竹若<span class="gaiji">［簿－尃＋卑］
<!--gaiji,,1[簿-尃+卑],2&#x25C7C;,3-->
</span>順流上下。若取石<a class="t" id="t0672c27"></a>取沙。若失物沈入水底此沒彼出。或欲學<a class="t" id="t0672c28"></a>知浮法。而浮擢臂畫水灒水一切無犯。無<a class="t" id="t0672c29"></a>犯者。最初未制戒。癡狂心亂痛惱所纏。<span class="rule-number"><span class="corr" title="[互&gt;五]">五</span>十二竟</span></p>
<a class="t" id="t0673a01"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>