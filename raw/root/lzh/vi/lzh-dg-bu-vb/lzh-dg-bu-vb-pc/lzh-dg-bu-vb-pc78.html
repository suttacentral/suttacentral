<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc78">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 78</span><span class="mirror-right">波逸提七十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0688b12"></a>
爾時佛在舍衛國祇樹給孤獨園。爾時六群<a class="t" id="t0688b13"></a>比丘中有一比丘。瞋恚打十七群比丘。其被<a class="t" id="t0688b14"></a>打人高聲大喚言。止止莫打我。時比房比<a class="t" id="t0688b15"></a>丘聞。即問言。汝何故大喚。時被打比丘答言。<a class="t" id="t0688b16"></a>向為彼比丘所打。時諸比丘聞。其中有少<a class="t" id="t0688b17"></a>欲知足行頭陀樂學戒知慚愧者。嫌責六<a class="t" id="t0688b18"></a>群比丘言。云何以瞋恚乃打十七群比丘。<a class="t" id="t0688b19"></a>時諸比丘往世尊所。頭面禮足在一面坐。<a class="t" id="t0688b20"></a>以此因緣具白世尊。世尊爾時以此因緣<a class="t" id="t0688b21"></a>集比丘僧。呵責六群比丘言。汝所為非。非<a class="t" id="t0688b22"></a>威儀非沙門法非淨行非隨順行。所不<a class="t" id="t0688b23"></a>應為。云何汝等乃打十七群比丘。世尊以<a class="t" id="t0688b24"></a>無數方便呵責六群比丘已告諸比丘。此<a class="t" id="t0688b25"></a>六群比丘癡人。多種有漏處最初犯戒。自今<a class="t" id="t0688b26"></a>已去與比丘結戒。集十句義乃至正法久<a class="t" id="t0688b27"></a>住。欲說戒者當如是說。若比丘。瞋恚故不<a class="t" id="t0688b28"></a>喜打比丘者波逸提。比丘義如上。打者若<a class="t" id="t0688b29"></a>手若石若杖。若比丘。以手石杖打比丘者<a class="t" id="t0688c01"></a>一切波逸提。除杖手石。若以餘戶鑰曲鉤<a class="t" id="t0688c02"></a>拂柄香爐柄挃者一切突吉羅。比丘尼波逸<a class="t" id="t0688c03"></a>提。式叉摩那沙彌沙彌尼突吉羅。是謂為犯。<a class="t" id="t0688c04"></a>不犯者。若有病須人椎打。若食噎須椎<a class="t" id="t0688c05"></a>脊。若共語不聞而觸令聞。若睡時以身委<a class="t" id="t0688c06"></a>他上。若來往經行時共相觸。若掃地時杖頭<a class="t" id="t0688c07"></a>誤觸一切無犯。無犯者。最初未制戒。癡狂<a class="t" id="t0688c08"></a>心亂痛惱所纏。<span class="rule-number">七十八竟</span></p>
<a class="t" id="t0688c09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>