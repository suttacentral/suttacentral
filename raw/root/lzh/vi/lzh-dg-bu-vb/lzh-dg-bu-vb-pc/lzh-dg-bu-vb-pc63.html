<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc63">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 63</span><span class="mirror-right">波逸提之六十三</span>
</h1>
</div>
<a class="t-juannumber" id="juan-17"></a>
<p class="suttainfo">
<span class="t-juanname">四分律卷第十七<span class="t-note">（初分之十七）</span><a class="t" id="t0677c20"></a><a class="t" id="t0677c21"></a></span><br>
<span class="t-byline">姚秦罽賓三藏佛陀耶舍<a class="t" id="t0677c22"></a>共竺佛念等譯</span><a class="t" id="t0677c23"></a><br>
<span class="t-headname">九十單提法七</span><a class="t" id="t0677c24"></a></p>
<p>
<a class="sc" id="1"></a>
<a class="t-linehead" id="t-linehead0677c24"></a>
◎爾時佛在舍衛國祇樹給孤獨園。爾時十<a class="t" id="t0677c25"></a>七群比丘往語六群比丘。長老。云何入初禪<a class="t" id="t0677c26"></a>第二第三第四禪。云何入空無相無願。云何<a class="t" id="t0677c27"></a>得須陀洹果斯陀含果阿那含果阿羅漢果<a class="t" id="t0677c28"></a>耶。時六群比丘報言。如汝等所說者。則已<a class="t" id="t0677c29"></a>犯波羅夷法非比丘。時十七群比丘。便往<a class="t" id="t0678a01"></a>上座比丘所問言若有諸比丘作如是問。<a class="t" id="t0678a02"></a>云何入初禪二禪乃至四禪空無相願須陀<a class="t" id="t0678a03"></a>洹乃至阿羅漢果。為犯何罪。上座比丘報<a class="t" id="t0678a04"></a>言無所犯十七群比丘言。我等向者詣六<a class="t" id="t0678a05"></a>群比丘所問言。云何入初禪乃至四禪空無<a class="t" id="t0678a06"></a>相願云何得須陀洹果乃至阿羅漢果。彼<a class="t" id="t0678a07"></a>即報言。汝等自稱得上人法。犯波羅夷非<a class="t" id="t0678a08"></a>比丘。彼比丘即察知。此六群比丘與十七群<a class="t" id="t0678a09"></a>比丘作疑惱。爾時諸比丘聞。其中有少欲<a class="t" id="t0678a10"></a>知足行頭陀樂學戒知慚愧者。嫌責六群<a class="t" id="t0678a11"></a>比丘。云何汝等。與十七群比丘作疑惱。爾<a class="t" id="t0678a12"></a>時諸比丘往世尊所。頭面禮足在一面坐。<a class="t" id="t0678a13"></a>以此因緣具白世尊。世尊爾時以此因緣<a class="t" id="t0678a14"></a>集比丘僧。呵責六群比丘。汝所為非。非威<a class="t" id="t0678a15"></a>儀非沙門法非淨行非隨順行。所不應<a class="t" id="t0678a16"></a>為。云何汝等與十七群比丘作疑惱。爾時<a class="t" id="t0678a17"></a>世尊。以無數方便呵責六群比丘已告諸<a class="t" id="t0678a18"></a>比丘。此六群比丘癡人。多種有漏處最初犯<a class="t" id="t0678a19"></a>戒。自今已去與比丘結戒。集十句義乃至<a class="t" id="t0678a20"></a>正法久住。欲說戒者當如是說。若比丘與<a class="t" id="t0678a21"></a>他作疑惱波逸提。如是世尊與比丘結戒。<a class="t" id="t0678a22"></a>爾時眾多比丘。集在一處共論法律。有一<a class="t" id="t0678a23"></a>比丘退去。退去者心疑作是言。彼諸比丘與<a class="t" id="t0678a24"></a>我作疑。諸比丘白佛。佛言。不故作者無<a class="t" id="t0678a25"></a>犯。自今已去當如是結戒。若比丘故疑惱<a class="t" id="t0678a26"></a>他比丘。令須臾間不樂者波逸提。比丘義<a class="t" id="t0678a27"></a>如上。疑惱者。若為生時若為年歲若受<a class="t" id="t0678a28"></a>戒若為羯磨若為犯若為法也。為生時疑<a class="t" id="t0678a29"></a>者。即問言。汝生來幾時耶。報言。我生來爾所<a class="t" id="t0678b01"></a>時。語言。汝不爾所時生。汝如餘人生。非<a class="t" id="t0678b02"></a>爾所時生。是謂問生時疑。云何問年歲時<a class="t" id="t0678b03"></a>生疑。問言汝幾歲。報言我爾所歲。語言汝<a class="t" id="t0678b04"></a>非爾所歲。如餘人受戒者。汝未爾所歲。是<a class="t" id="t0678b05"></a>謂問年歲時生疑。云何問受戒生疑。問言。汝<a class="t" id="t0678b06"></a>受戒既年不滿二十。又界內別眾。是謂問<a class="t" id="t0678b07"></a>受戒時生疑。云何問羯磨生疑。問言。汝受戒<a class="t" id="t0678b08"></a>時白不成。羯磨不成。非法別眾。是謂問羯<a class="t" id="t0678b09"></a>磨生疑。云何於犯生疑。語言。汝犯波羅夷<a class="t" id="t0678b10"></a>僧伽婆尸沙波逸提波羅提提舍尼偷蘭遮突<a class="t" id="t0678b11"></a>吉羅惡說。是謂於犯生疑。云何於法生疑。<a class="t" id="t0678b12"></a>汝等所問法者。則犯波羅夷非比丘。是謂<a class="t" id="t0678b13"></a>於法生疑。若比丘。故為比丘作疑。若以<a class="t" id="t0678b14"></a>生時若歲時乃至法時疑。說而了了者波逸<a class="t" id="t0678b15"></a>提。說而不了了者突吉羅。比丘尼。波逸提式<a class="t" id="t0678b16"></a>叉摩那沙彌沙彌尼突吉羅。是謂為犯。不犯<a class="t" id="t0678b17"></a>者。其事實爾不故作。彼非爾許時生。恐後<a class="t" id="t0678b18"></a>有疑悔。無故受他利養受大比丘禮敬。便<a class="t" id="t0678b19"></a>語言。汝非如許時生。如餘人生。知汝非<a class="t" id="t0678b20"></a>如許時生。其事實爾。彼無爾許歲。恐後有<a class="t" id="t0678b21"></a>疑悔。無故受他利養受大比丘禮敬。便語<a class="t" id="t0678b22"></a>言。汝無爾許歲。如餘比丘歲。汝未如許<a class="t" id="t0678b23"></a>歲。其事實爾。若年不滿二十。界內別眾。恐<a class="t" id="t0678b24"></a>後有疑悔。無故受他利養受大比丘禮敬。<a class="t" id="t0678b25"></a>語令彼知。還本處更受戒。故便語言。汝<a class="t" id="t0678b26"></a>年不滿二十界內別眾。其事實爾。白不成<a class="t" id="t0678b27"></a>羯磨不成非法別眾。恐後有疑悔。無故受<a class="t" id="t0678b28"></a>他利養受大比丘禮敬。語彼令知。還本處<a class="t" id="t0678b29"></a>更受戒。故便語言。汝白不成羯磨不成就<a class="t" id="t0678c01"></a>非法別眾。其事實爾。犯波羅夷僧伽婆尸沙<a class="t" id="t0678c02"></a>波逸提波羅提提舍尼偷蘭遮突吉羅惡說。<a class="t" id="t0678c03"></a>恐後疑悔。無故受人利養受持戒比丘禮<a class="t" id="t0678c04"></a>敬欲令彼知如法懺悔故便語言。汝犯<a class="t" id="t0678c05"></a>波羅夷乃至惡說有。復若彼為性<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>
<span class="gaiji">疎 <!--gaiji,疏,1[疏-(梳-木)+束],2&#x758E;,3-->
</span>不<a class="t" id="t0678c06"></a>知言語。便言。如汝所說自稱上人法。犯<a class="t" id="t0678c07"></a>波羅夷非比丘行。或戲笑語或疾疾語或獨<a class="t" id="t0678c08"></a>語或夢中語。或欲說此錯說彼無犯。無犯<a class="t" id="t0678c09"></a>者。最初未制戒。癡狂心亂痛惱所纏。<span class="rule-number">六十三竟</span></p>
<a class="t" id="t0678c10"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>