<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc20">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 20</span><span class="mirror-right">波逸提二十</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0647a03"></a>
爾時世尊在拘睒彌國瞿師羅園中。爾時尊<a class="t" id="t0647a04"></a>者闡陀比丘。起大房覆已有餘草復更重<a class="t" id="t0647a05"></a>覆。故有餘草第三覆。猶復有餘草在。時彼<a class="t" id="t0647a06"></a>作是念。我不能常從檀越求索草。為更<a class="t" id="t0647a07"></a>重覆不止屋便摧破。諸居士見嫌其所為<a class="t" id="t0647a08"></a>沙門釋子不知慚愧乞求無厭。外自稱言<a class="t" id="t0647a09"></a>我知正法。如今觀之有何正法。作此大舍<a class="t" id="t0647a10"></a>重覆不止。致使摧折崩破耶。檀越雖與受<a class="t" id="t0647a11"></a>者應知足。時諸比丘聞之。其中有少欲知<a class="t" id="t0647a12"></a>足行頭陀樂學戒知慚愧者。嫌責闡陀比<a class="t" id="t0647a13"></a>丘。云何起大房重覆不止。而使摧折崩破。<a class="t" id="t0647a14"></a>諸比丘往世尊所。頭面禮足在一面坐。以<a class="t" id="t0647a15"></a>此因緣具白世尊。世尊爾時集比丘僧。呵<a class="t" id="t0647a16"></a>責闡陀比丘言。汝所為非。非威儀非沙門<a class="t" id="t0647a17"></a>法非淨行非隨順行。所不應為。云何闡<a class="t" id="t0647a18"></a>陀。起大房重覆不止。使摧折崩破耶。世尊<a class="t" id="t0647a19"></a>以無數方便呵責闡陀比丘已告諸比丘。<a class="t" id="t0647a20"></a>闡陀比丘癡人。多種有漏處最初犯戒。自今<a class="t" id="t0647a21"></a>已去與比丘結戒。集十句義乃至正法久<a class="t" id="t0647a22"></a>住。欲說戒者當如是說。若比丘作大房<a class="t" id="t0647a23"></a>舍。戶扇<span class="gaiji">窓
<!--gaiji,窗,1[穴/ㄙ/心],2&#x7A93;,3-->
</span>牖及餘莊飾具。指授覆苫齊二<a class="t" id="t0647a24"></a>三節。若過波逸提。比丘義如上說。大舍者多<a class="t" id="t0647a25"></a>用物及餘莊飾者刻鏤彩畫。覆者有二種<a class="t" id="t0647a26"></a>縱覆橫覆。彼比丘指授二節覆已。第三節未<a class="t" id="t0647a27"></a>竟當去至不見不聞處。若比丘二節覆已。<a class="t" id="t0647a28"></a>第三節未竟不去至不見不聞處。若第三節<a class="t" id="t0647a29"></a>竟波逸提。若捨聞處至見處。捨見處至聞<a class="t" id="t0647b01"></a>處。一切突吉羅。比丘尼波逸提。式叉摩那<a class="t" id="t0647b02"></a>沙彌沙彌尼突吉羅。是謂為犯。不犯者。指授<a class="t" id="t0647b03"></a>覆苫二節竟。至第三節覆未竟至不見不<a class="t" id="t0647b04"></a>聞處。水陸道斷賊難諸惡獸難水大漲或為<a class="t" id="t0647b05"></a>力勢所持若被繫若命難若梵行難。指授覆<a class="t" id="t0647b06"></a>二節至第三節未竟不去至不見不聞處<a class="t" id="t0647b07"></a>無犯。無犯者。最初未制戒。癡狂心亂痛惱<a class="t" id="t0647b08"></a>所纏。<span class="rule-number">二十竟</span></p>
<a class="t" id="t0647b09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>