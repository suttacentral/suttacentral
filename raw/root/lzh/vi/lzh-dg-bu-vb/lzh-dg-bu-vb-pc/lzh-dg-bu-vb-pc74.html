<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc74">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 74</span><span class="mirror-right">波逸提七十四</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0686c04"></a>
◎爾時佛在羅閱城耆闍崛山中。爾時尊者<a class="t" id="t0686c05"></a>沓婆摩羅子比丘。眾中差令典眾僧床座臥<a class="t" id="t0686c06"></a>具及分飲食。彼以僧事以塔事故。外人有<a class="t" id="t0686c07"></a>為初立寺初立房初作池井。而設會布施。<a class="t" id="t0686c08"></a>不得往赴彼。衣服破壞垢膩不淨。於異<a class="t" id="t0686c09"></a>時有人施眾僧貴價衣。眾僧自相謂言。此<a class="t" id="t0686c10"></a>尊者沓婆摩羅子比丘。眾僧差典床座臥具<a class="t" id="t0686c11"></a>及分飲食。彼以僧事塔事故。外人有初立<a class="t" id="t0686c12"></a>寺初立房初作池井而設會布施。不得<a class="t" id="t0686c13"></a>赴彼請。衣服破壞垢膩不淨。我等宜可以<a class="t" id="t0686c14"></a>此衣與之。時眾僧白二羯磨已以衣與<a class="t" id="t0686c15"></a>之。當白羯磨時。六群比丘亦在眾中。既與<a class="t" id="t0686c16"></a>衣已便作是語。此諸比丘隨所親以眾僧<a class="t" id="t0686c17"></a>衣與之。時諸比丘聞。其中有少欲知足行<a class="t" id="t0686c18"></a>頭陀樂學戒知慚愧者。嫌責六群比丘<a class="t" id="t0686c19"></a>言。云何汝等。共在眾中作羯磨施與彼衣<a class="t" id="t0686c20"></a>後方言。諸比丘逐所親以眾僧衣與之耶。<a class="t" id="t0686c21"></a>爾時諸比丘往世尊所。頭面禮足在一面<a class="t" id="t0686c22"></a>坐。以此因緣具白世尊。世尊爾時以此因<a class="t" id="t0686c23"></a>緣集比丘僧。呵責六群比丘言。汝所為非。<a class="t" id="t0686c24"></a>非威儀非沙門法非淨行非隨順行。所<a class="t" id="t0686c25"></a>不應為。云何汝等。共集一處作白羯磨<a class="t" id="t0686c26"></a>以衣與彼。既與衣已後方言。諸比丘隨所<a class="t" id="t0686c27"></a>親以眾僧衣與之耶。世尊以無數方便<a class="t" id="t0686c28"></a>呵責六群比丘已告諸比丘。此癡人多種有<a class="t" id="t0686c29"></a>漏處最初犯戒。自今已去與比丘結戒。集<a class="t" id="t0687a01"></a>十句義乃至正法久住。欲說戒者當如是<a class="t" id="t0687a02"></a>說。若比丘共同羯磨已後如是語。諸比丘<a class="t" id="t0687a03"></a>隨親厚以眾僧物與者波逸提。比丘義如<a class="t" id="t0687a04"></a>上。親厚者。同和上同阿闍梨坐起言語親<a class="t" id="t0687a05"></a>厚者是。僧物者。如上所說。物者衣<span class="gaiji">鉢
<!--gaiji,缽,1[金*本],2&#x9262;,3-->
</span>針筒<a class="t" id="t0687a06"></a>尼師壇下至飲水器。彼比丘先共眾中作<a class="t" id="t0687a07"></a>羯磨已後悔言。諸比丘逐親厚以僧衣<a class="t" id="t0687a08"></a>物與之。說而了了波逸提。不了了突吉<a class="t" id="t0687a09"></a>羅。比丘尼波逸提。式叉摩那沙彌沙彌尼突<a class="t" id="t0687a10"></a>吉羅。是謂為犯。不犯者。其事實爾。隨親厚<a class="t" id="t0687a11"></a>以僧物與之無犯。或戲笑語或疾疾語<a class="t" id="t0687a12"></a>或獨處語或夢中語。或欲說此乃錯說彼一<a class="t" id="t0687a13"></a>切無犯。無犯者。最初未制戒。癡狂心亂痛<a class="t" id="t0687a14"></a>惱所纏。<span class="rule-number">七十四竟</span></p>
<a class="t" id="t0687a15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>