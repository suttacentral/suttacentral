<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc28">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 28</span><span class="mirror-right">波逸提二十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0652c12"></a>
爾時佛在舍衛國祇樹給孤獨園。爾時六群<a class="t" id="t0652c13"></a>比丘。與六群比丘尼共乘船上水下水。時<a class="t" id="t0652c14"></a>諸居士見皆共嫌之。自相謂言。沙門釋子不<a class="t" id="t0652c15"></a>知慚愧不修梵行。外自稱言我修正法。如<a class="t" id="t0652c16"></a>是何有正法。與比丘尼共乘船上水下水。<a class="t" id="t0652c17"></a>若有所欲時便住船岸邊隨意。爾時諸比<a class="t" id="t0652c18"></a>丘聞。其中有少欲知足行頭陀樂學戒知<a class="t" id="t0652c19"></a>慚愧者。嫌責六群比丘。云何與六群比丘<a class="t" id="t0652c20"></a>尼共乘船上水下水。諸比丘往世尊所。<a class="t" id="t0652c21"></a>頭面禮足在一面坐。以此因緣具白世尊。<a class="t" id="t0652c22"></a>世尊以此因緣集比丘僧。呵責六群比丘。<a class="t" id="t0652c23"></a>汝所為非。非威儀非沙門法非淨行非隨<a class="t" id="t0652c24"></a>順行。所不應為。云何與六群比丘尼共<a class="t" id="t0652c25"></a>乘船上水下水。世尊呵責已告諸比丘。<a class="t" id="t0652c26"></a>此六群比丘癡人。多種有漏處最初犯戒自<a class="t" id="t0652c27"></a>今已去與比丘結戒。集十句義乃至正法<a class="t" id="t0652c28"></a>久住。欲說戒者當如是說。若比丘與比<a class="t" id="t0652c29"></a>丘尼共乘船上水下水者波逸提。如是世<a class="t" id="t0653a01"></a>尊與比丘結戒。爾時諸比丘不期而畏慎。<a class="t" id="t0653a02"></a>佛言。不期無犯。自今已去當如是說戒。若<a class="t" id="t0653a03"></a>比丘與比丘尼共期同。一船上水下水者波<a class="t" id="t0653a04"></a>逸提。如是世尊與比丘結戒。爾時有眾多<a class="t" id="t0653a05"></a>比丘。欲渡恒水從此岸至彼岸。爾時眾多<a class="t" id="t0653a06"></a>比丘尼。亦欲渡恒水從此岸。至彼岸諸<a class="t" id="t0653a07"></a>比丘尼往問言大德。欲何所至耶。比丘報<a class="t" id="t0653a08"></a>言。我等欲渡恒水。比丘尼言。可得共伴渡<a class="t" id="t0653a09"></a>不。諸比丘報言。諸妹在前我等在後。若不<a class="t" id="t0653a10"></a>爾者。諸妹在後我等在前。何以故。世尊制<a class="t" id="t0653a11"></a>戒不得與比丘尼同一船渡水。是故不得。<a class="t" id="t0653a12"></a>比丘尼白言。大德是我等所尊。則應在前<a class="t" id="t0653a13"></a>我等在後。爾時夏月天大暴雨。江水泛漲<a class="t" id="t0653a14"></a>船到彼岸。未還之間日已暮。諸比丘尼即在<a class="t" id="t0653a15"></a>岸邊宿。夜遇惡賊劫奪。爾時諸比丘往白<a class="t" id="t0653a16"></a>佛。佛言。直渡至彼岸者無犯。自今已去當<a class="t" id="t0653a17"></a>如是結戒。若比丘與比丘尼共期同乘一<a class="t" id="t0653a18"></a>船上水下水除直渡者波逸提比丘義如<a class="t" id="t0653a19"></a>上。共期亦如上。船者如上所說。若比丘與<a class="t" id="t0653a20"></a>比丘尼共期同一船上水下水。除直渡若<a class="t" id="t0653a21"></a>入船裏波逸提。若一<span class="gaiji">脚
<!--gaiji,腳,1[腳-谷+去],2&#x811A;,3-->
</span>在船上一<span class="gaiji">脚 <!--gaiji,腳,1[腳-谷+去],2&#x811A;,3-->
</span>在地。<a class="t" id="t0653a22"></a>若方便欲入而不入。若共期莊嚴一切突<a class="t" id="t0653a23"></a>吉羅。比丘尼突吉羅。式叉摩那沙彌沙彌尼<a class="t" id="t0653a24"></a>突吉羅。是謂為犯。不犯者。不共期。若直渡<a class="t" id="t0653a25"></a>彼岸。若入船船師失濟上水下水。若往彼<a class="t" id="t0653a26"></a>岸不得安隱。或為力勢者所持。或被繫<a class="t" id="t0653a27"></a>或命難梵行難無犯。無犯者。最初未制戒。<a class="t" id="t0653a28"></a>癡狂心亂痛惱所纏。<span class="rule-number">二十八竟</span></p>
<a class="t" id="t0653a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>