<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc67">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 67</span><span class="mirror-right">波逸提六十七</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0681b18"></a>
爾時佛在舍衛國祇樹給孤獨園。有眾多比<a class="t" id="t0681b19"></a>丘。從舍衛國欲至毘舍離。時有賈客伴。<a class="t" id="t0681b20"></a>欲私度關不輸王稅。時賈客問諸比丘言。<a class="t" id="t0681b21"></a>大德。欲何所至。比丘報言。欲至毘舍離。<a class="t" id="t0681b22"></a>賈客人言。我等可得與諸尊共伴不。<a class="t" id="t0681b23"></a>諸比丘報言可爾。爾時諸比丘。與此賊賈<a class="t" id="t0681b24"></a>客共伴行私度關。時守關人捉得已。即將<a class="t" id="t0681b25"></a>至波斯匿王所。白王言。此人等。私度關而<a class="t" id="t0681b26"></a>不輸稅。王即問言。此賈客私度關不輸稅。<a class="t" id="t0681b27"></a>此沙門復有何事。守關人報言。與此人為<a class="t" id="t0681b28"></a>伴。王復問諸比丘言。大德。實與此賈客為<a class="t" id="t0681b29"></a>伴耶。報言實爾。復問言。諸尊。知此人不<a class="t" id="t0681c01"></a>輸王稅不。報言知。王言。若實知者法應死。<a class="t" id="t0681c02"></a>時王自念言。我今作水澆頂王種。豈當殺<a class="t" id="t0681c03"></a>沙門釋子耶。時王無數方便呵責諸比丘<a class="t" id="t0681c04"></a>已。於眾人前即<span class="gaiji">勅
<!--gaiji,敕,1[束*力],2&#x52C5;,3-->
</span>傍人。放比丘令去。受<a class="t" id="t0681c05"></a>教即放。時王眾中皆大聲稱言。沙門釋子犯<a class="t" id="t0681c06"></a>王重法。罪應入死。然王直小小呵責而放。<a class="t" id="t0681c07"></a>時諸比丘聞。其中有少欲知足行頭陀樂<a class="t" id="t0681c08"></a>學戒知慚愧者。嫌責六群比丘。汝等云何<a class="t" id="t0681c09"></a>與賊賈客共伴行。爾時諸比丘往至世尊<a class="t" id="t0681c10"></a>所。頭面禮足已在一面坐。以此因緣具白<a class="t" id="t0681c11"></a>世尊。世尊爾時以此因緣集比丘僧呵責<a class="t" id="t0681c12"></a>諸比丘言。汝等云何與賊賈客共伴行耶。<a class="t" id="t0681c13"></a>以無數方便呵責諸比丘已告諸比丘。此<a class="t" id="t0681c14"></a>癡人多種有漏處最初犯戒。自今已去與比<a class="t" id="t0681c15"></a>丘結戒。集十句義乃至正法久住。欲說戒<a class="t" id="t0681c16"></a>者當如是說。若比丘共賊伴同道行乃至一<a class="t" id="t0681c17"></a>村間者波逸提。如是世尊與比丘結戒。諸<a class="t" id="t0681c18"></a>比丘不知是賊。以非賊共伴行。後乃知<a class="t" id="t0681c19"></a>是賊伴。或有作波逸提懺者。或有疑者。<a class="t" id="t0681c20"></a>佛言。不知者不犯。自今已去當如是說<a class="t" id="t0681c21"></a>戒。若比丘知是賊伴共同道行乃至一村間<a class="t" id="t0681c22"></a>波逸提如是世尊與比丘結戒。彼比丘不<a class="t" id="t0681c23"></a>結要疑。佛言。不結要不犯。自今已去應如<a class="t" id="t0681c24"></a>是結戒。若比丘知賊伴結要共同道行。乃<a class="t" id="t0681c25"></a>至一村間波逸提。比丘義如上。賊伴者。若<a class="t" id="t0681c26"></a>作賊還。若方欲去。結要者。共要至城若至<a class="t" id="t0681c27"></a>村。道者。村間處處道。若比丘。知是賊伴共<a class="t" id="t0681c28"></a>要同道行。至村間向處處道行。至一一<a class="t" id="t0681c29"></a>道波逸提。無村空曠無界處。共行至十里<a class="t" id="t0682a01"></a>者波逸提。若共行村間半道突吉羅。減十里<a class="t" id="t0682a02"></a>突吉羅。村間一道行者突吉羅。方便欲去<a class="t" id="t0682a03"></a>而不去。共要去而不去。一切突吉羅。比丘<a class="t" id="t0682a04"></a>尼波逸提。式叉摩那沙彌沙彌尼突吉羅。是<a class="t" id="t0682a05"></a>謂為犯。不犯者。若先不知不共結伴。若<a class="t" id="t0682a06"></a>逐行安隱有所至。若為力勢所持。若被繫<a class="t" id="t0682a07"></a>縛將去。若命難梵行難無犯。無犯者。最初<a class="t" id="t0682a08"></a>未制戒。癡狂心亂痛惱所纏。<span class="rule-number">六十七竟</span></p>
<a class="t" id="t0682a09"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>