<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc65">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 65</span><span class="mirror-right">波逸提六十五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0679a21"></a>
爾時世尊在羅閱城迦蘭陀竹園。爾時羅閱<a class="t" id="t0679a22"></a>城中有十七群童子。先為親厚。最大者年<a class="t" id="t0679a23"></a>十七。最小者年十二。最富者八十百千。最貧<a class="t" id="t0679a24"></a>者八十千。中有一童子名優波離。父母唯<a class="t" id="t0679a25"></a>有此一子。愛念未曾離目前。父母念言。我<a class="t" id="t0679a26"></a>等教此兒當學何技術。我等死後令快<a class="t" id="t0679a27"></a>得生活無所乏短。即自念。當教先學書。<a class="t" id="t0679a28"></a>我等死後快得生活。無所乏短不令身力<a class="t" id="t0679a29"></a>疲苦。復作是念。教兒書亦有身力疲苦耳。<a class="t" id="t0679b01"></a>更當學何技術。我等死後令兒快得生<a class="t" id="t0679b02"></a>活。無所乏短身力不疲苦。念言。今當教<a class="t" id="t0679b03"></a>兒學算數技術。我等死後快得生活。無所<a class="t" id="t0679b04"></a>乏短身不疲苦。父母念言。今教兒學算數。<a class="t" id="t0679b05"></a>亦有身力疲苦耳。今當更教此兒學何技<a class="t" id="t0679b06"></a>術。我等死後令快得生活無所乏短身力<a class="t" id="t0679b07"></a>不疲苦。今當教此兒學畫像技術。我等<a class="t" id="t0679b08"></a>死後令快得生活無所乏短。復念。今教學<a class="t" id="t0679b09"></a>畫。恐令兒眼力疲勞。當教此兒更學何技<a class="t" id="t0679b10"></a>術。我等死後令快得生活無所乏短眼不<a class="t" id="t0679b11"></a>疲苦。即自念言。沙門釋子善自養身安樂無<a class="t" id="t0679b12"></a>眾苦惱。若當教此兒於沙門釋子法中出<a class="t" id="t0679b13"></a>家為道。我等死後令快得生活。無所乏短<a class="t" id="t0679b14"></a>身不疲苦。後於異時。十七群童子語優波離<a class="t" id="t0679b15"></a>童子言。汝可隨我等出家為道。答言。我何<a class="t" id="t0679b16"></a>用出家為。汝自出家。十七群童子第二第三<a class="t" id="t0679b17"></a>語優波離言。可共出家為道來。何以故。如<a class="t" id="t0679b18"></a>我等今共相娛樂。於彼亦當如是共相娛樂<a class="t" id="t0679b19"></a>嬉戲。時優波離童子語諸童子言。汝等小<a class="t" id="t0679b20"></a>待須我往白父母。優波離童子即往父母<a class="t" id="t0679b21"></a>所白言。我今欲出家為道。願父母見聽。父<a class="t" id="t0679b22"></a>母報言。我等唯有汝一子。心甚愛念。乃至<a class="t" id="t0679b23"></a>不欲令死別。而況當生別。優波離童子如<a class="t" id="t0679b24"></a>是再三白父母言。唯願聽我出家。父母亦<a class="t" id="t0679b25"></a>如是報言。我等唯有汝一子。心甚愛念。<a class="t" id="t0679b26"></a>不欲令死別況當生別。爾時父母得優<a class="t" id="t0679b27"></a>波離童子再三慇懃。便作是念。我等先已有<a class="t" id="t0679b28"></a>此意。當教此兒學何技術。我等死後令兒<a class="t" id="t0679b29"></a>快得生活。無所乏短。令身力不疲苦耳。<a class="t" id="t0679c01"></a>即作是念。若教學書乃至畫像。我等死後<a class="t" id="t0679c02"></a>快得生活。無所乏短令身力不疲苦。而<a class="t" id="t0679c03"></a>恐勞兒身力眼力以致疲苦。念言。唯有沙<a class="t" id="t0679c04"></a>門釋子。善自養身無眾苦惱。若令此兒在<a class="t" id="t0679c05"></a>中出家者。快得生活無有眾苦。時父母即<a class="t" id="t0679c06"></a>報兒言。今正是時。聽汝出家。時優波離童<a class="t" id="t0679c07"></a>子還至十七群童子所語言。我父母已聽我<a class="t" id="t0679c08"></a>出家。汝等欲去者今正是時。時諸童子<a class="t" id="t0679c09"></a>即往僧伽藍中白諸比丘言。大德。我等欲<a class="t" id="t0679c10"></a>出家學道。願諸尊見度為道。爾時諸比丘即<a class="t" id="t0679c11"></a>度令出家受大戒。時諸童子小來習樂不<a class="t" id="t0679c12"></a>堪一食。至於夜半患飢高聲大喚啼哭言。<a class="t" id="t0679c13"></a>與我食來與我食來。諸比丘語言。小兒<a class="t" id="t0679c14"></a>待須天明。若眾僧有食當共食。若無食者<a class="t" id="t0679c15"></a>當共乞食。何以故。此間先都無作食處。爾<a class="t" id="t0679c16"></a>時世尊。夜時在靜處思惟。聞小兒啼聲。知<a class="t" id="t0679c17"></a>而故問阿難。何等小兒夜半啼聲。爾時阿難<a class="t" id="t0679c18"></a>以此因緣具白世尊。世尊告阿難。不應<a class="t" id="t0679c19"></a>授年未滿二十者大戒。何以故。若年未<a class="t" id="t0679c20"></a>滿二十者。不堪忍寒熱飢渴暴風蚊虻毒<a class="t" id="t0679c21"></a>虫。及不忍惡言。若身有種種苦痛不能堪<a class="t" id="t0679c22"></a>忍。又復不堪持戒。不堪一食。阿難當知。<a class="t" id="t0679c23"></a>年滿二十者。堪忍如上眾事。爾時世尊夜<a class="t" id="t0679c24"></a>過已集比丘僧。以此因緣告諸比丘。自今<a class="t" id="t0679c25"></a>已去與比丘結戒。集十句義乃至正法久<a class="t" id="t0679c26"></a>住。欲說戒者當如是說。若比丘年滿二十<a class="t" id="t0679c27"></a>當受大戒。若年未滿二十受大戒。此人不<a class="t" id="t0679c28"></a>得戒。彼比丘可呵責癡故波逸提。如是<a class="t" id="t0679c29"></a>世尊與比丘結戒。彼比丘不知年滿二十<a class="t" id="t0680a01"></a>不滿二十。後乃知不滿二十。或作波逸<a class="t" id="t0680a02"></a>提懺者。或有疑者。佛言。不知者無犯。自今<a class="t" id="t0680a03"></a>已去當如是結戒。年滿二十應受大戒。<a class="t" id="t0680a04"></a>若比丘知年不滿二十與受大戒此人不<a class="t" id="t0680a05"></a>得戒。彼比丘可呵癡故波逸提。比丘義如<a class="t" id="t0680a06"></a>上。其受戒人年不滿二十。和上知年不<a class="t" id="t0680a07"></a>滿二十。眾僧及受戒人亦知不滿二十。於<a class="t" id="t0680a08"></a>眾中問。汝年滿二十。未受戒人報言。或滿<a class="t" id="t0680a09"></a>二十。或不滿二十。或疑。或不知年數。或默<a class="t" id="t0680a10"></a>然。或眾僧不問。和上波逸提。眾僧突吉羅。<a class="t" id="t0680a11"></a>其受戒人年未滿二十。和上知年未滿二<a class="t" id="t0680a12"></a>十。眾僧及受戒人謂年滿二十。眾僧問。汝<a class="t" id="t0680a13"></a>年滿二十。未受戒人報言。或滿二十或不<a class="t" id="t0680a14"></a>滿。或疑或不知或默然。僧或不問。和上波<a class="t" id="t0680a15"></a>逸提。眾僧無犯。其受戒人年未滿二十。和<a class="t" id="t0680a16"></a>上知年未滿二十。眾僧及受戒人疑。眾中<a class="t" id="t0680a17"></a>問言。汝年滿二十。未受戒人報言。或滿二<a class="t" id="t0680a18"></a>十或不滿二十。或疑或不知或默然。僧或<a class="t" id="t0680a19"></a>不問。和上波逸提。眾僧突吉羅。其受戒人<a class="t" id="t0680a20"></a>年未滿二十。和上亦知年未滿二十。眾僧<a class="t" id="t0680a21"></a>及受戒人不知。眾中問言。汝年滿二十。未<a class="t" id="t0680a22"></a>受戒人報言。或滿二十或不滿二十。或疑<a class="t" id="t0680a23"></a>或不知或默然。僧或不問。和上波逸提。眾<a class="t" id="t0680a24"></a>僧無犯。其受戒人年未滿二十。和上謂年<a class="t" id="t0680a25"></a>滿二十。眾僧及受戒人知年未滿二十。眾<a class="t" id="t0680a26"></a>中問言。汝年滿二十。未受戒人報言。或滿<a class="t" id="t0680a27"></a>二十或不滿二十。或疑或不知或默然。僧<a class="t" id="t0680a28"></a>或不問。和上無犯。眾僧突吉羅。其受戒人<a class="t" id="t0680a29"></a>年未滿二十。和上謂年滿二十。眾僧及受<a class="t" id="t0680b01"></a>戒人謂年滿二十。眾中問言。汝年滿二十。<a class="t" id="t0680b02"></a>未受戒人報言。或滿二十或未滿二十。或<a class="t" id="t0680b03"></a>疑或不知或默然。僧或不問。和上無犯。眾<a class="t" id="t0680b04"></a>僧亦無犯。其受戒人年未滿二十。和上謂<a class="t" id="t0680b05"></a>年滿二十。眾僧及受戒人疑。眾中問言。汝年<a class="t" id="t0680b06"></a>滿二十。未受戒人報言。或滿二十或不滿<a class="t" id="t0680b07"></a>二十。或疑或不知或默然。眾或不問。和<a class="t" id="t0680b08"></a>上無犯。眾僧突吉羅。其受戒人年未滿二<a class="t" id="t0680b09"></a>十。和上謂年滿二十。眾僧及受戒人不知。<a class="t" id="t0680b10"></a>眾中問言。汝年滿二十。未受戒人報言。或滿<a class="t" id="t0680b11"></a>二十或不滿二十。或疑或不知或默然。眾<a class="t" id="t0680b12"></a>僧或不問。和上及眾僧無犯。其受戒人<a class="t" id="t0680b13"></a>年未滿二十。和上疑。眾僧及受戒人知不<a class="t" id="t0680b14"></a>滿二十。眾中問言。汝年滿二十。未受戒人<a class="t" id="t0680b15"></a>報言。或滿二十或不滿或疑或不知或默<a class="t" id="t0680b16"></a>然。眾或不問。和上波逸提。眾僧突吉羅。其<a class="t" id="t0680b17"></a>受戒人年未滿二十。和上疑。眾僧及受戒<a class="t" id="t0680b18"></a>人謂年滿二十。眾中問言。汝年滿二十。未<a class="t" id="t0680b19"></a>受戒人報言。或滿或未滿或疑或不知或默<a class="t" id="t0680b20"></a>然。眾或不問。和上波逸提。眾僧無犯。其受<a class="t" id="t0680b21"></a>戒人年未滿二十。和上疑。眾僧及受戒人<a class="t" id="t0680b22"></a>亦疑。眾中問言。汝年滿二十。未受戒人報言<a class="t" id="t0680b23"></a>或滿二十。或未滿或疑或不知或默然。眾<a class="t" id="t0680b24"></a>或不問。和上波逸提。眾僧突吉羅。其受戒<a class="t" id="t0680b25"></a>人年未滿二十。和上疑。眾僧及受戒人不<a class="t" id="t0680b26"></a>知。眾中問言。汝年滿二十。未受戒人報言。<a class="t" id="t0680b27"></a>或滿二十或未滿或疑或不知或默然。眾<a class="t" id="t0680b28"></a>或不問。和上波逸提。眾僧無犯。其受戒<a class="t" id="t0680b29"></a>人年未滿二十。和上不知。眾僧及受戒人<a class="t" id="t0680c01"></a>知年未滿二十。眾中問言。汝年滿二十。未<a class="t" id="t0680c02"></a>受戒人報言。或滿二十或未滿二十。或疑<a class="t" id="t0680c03"></a>或不知或默然。眾或不問。和上無犯。眾僧<a class="t" id="t0680c04"></a>突吉羅。其受戒人年未滿二十。和上不知。<a class="t" id="t0680c05"></a>眾僧及受戒人謂年滿二十。眾中問言。汝年<a class="t" id="t0680c06"></a>滿二十。未受戒人報言。或滿二十或未<a class="t" id="t0680c07"></a>滿或疑或不知或默然。眾或不問。和上及<a class="t" id="t0680c08"></a>眾僧無犯。其受戒人年未滿二十。和上不<a class="t" id="t0680c09"></a>知。眾僧及受戒人疑。眾中問言。汝年滿二<a class="t" id="t0680c10"></a>十。未受戒人報言。或滿二十或未滿。或疑<a class="t" id="t0680c11"></a>或不知或默然眾或不問。和上無犯。眾僧<a class="t" id="t0680c12"></a>突吉羅。其受戒人年不滿二十。和上不知。<a class="t" id="t0680c13"></a>眾僧及受戒人亦不知。眾中問言。汝年滿二<a class="t" id="t0680c14"></a>十。未受戒人報言。或滿二十或未滿。或疑<a class="t" id="t0680c15"></a>或不知或默然。眾或不問。和上眾僧無犯。<a class="t" id="t0680c16"></a>彼比丘知年未滿二十。授大戒三羯磨竟。<a class="t" id="t0680c17"></a>和上波逸提。白已二羯磨竟。和上三突吉<a class="t" id="t0680c18"></a>羅。白已一羯磨竟。和上二突吉羅。白竟和<a class="t" id="t0680c19"></a>上一突吉羅。白未竟和上突吉羅。若未白<a class="t" id="t0680c20"></a>為作方便剃髮。若欲集眾和上一切突<a class="t" id="t0680c21"></a>吉羅。若眾僧集和尚突吉羅。比丘尼波逸<a class="t" id="t0680c22"></a>提。式叉摩那沙彌沙彌尼突吉羅。是謂為<a class="t" id="t0680c23"></a>犯。不犯者。先不知信受戒人語。若傍人證。<a class="t" id="t0680c24"></a>若信父母。若受戒已疑。佛言。當聽數胎中<a class="t" id="t0680c25"></a>年月數閏月。若數一切十四日說戒以為<a class="t" id="t0680c26"></a>年數者無犯。無犯者。最初未制戒。癡狂心<a class="t" id="t0680c27"></a>亂痛惱所纏。<span class="rule-number">六十五竟</span></p>
<a class="t" id="t0680c28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>