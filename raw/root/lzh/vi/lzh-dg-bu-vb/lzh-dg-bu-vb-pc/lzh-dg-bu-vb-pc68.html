<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc68">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 68</span><span class="mirror-right">波逸提六十八</span>
</h1>
</div><div class="embeddedparallel" data-uid="t1428.17" id="t1428.17">
<p>
<a class="sc" id="1"></a>
<a class="t-linehead" id="t-linehead0682a09"></a>
爾時佛在舍衛國祇樹給孤獨園。爾時有比<a class="t" id="t0682a10"></a>丘。字阿梨吒。有如是惡見生。我知世尊說<a class="t" id="t0682a11"></a>法其有犯婬欲非障道法。時諸比丘聞。阿<a class="t" id="t0682a12"></a>梨吒比丘有如是惡見生。我知世尊說法<a class="t" id="t0682a13"></a>犯婬欲非障道法。時諸比丘聞。欲除去阿<a class="t" id="t0682a14"></a>梨吒比丘惡見。即往阿梨吒所。恭敬問訊已<a class="t" id="t0682a15"></a>在一面坐。諸比丘語阿梨吒比丘言。汝實<a class="t" id="t0682a16"></a>知世尊說法犯婬欲非障道法耶。阿梨吒<a class="t" id="t0682a17"></a>報言。我實知世尊說法。犯婬欲非障道法。<a class="t" id="t0682a18"></a>時諸比丘。欲除阿梨吒惡見。即慇懃問之。<a class="t" id="t0682a19"></a>阿梨吒。莫作如是語。莫謗世尊。謗世尊<a class="t" id="t0682a20"></a>者不善。世尊不作是語。阿梨吒。世尊無數<a class="t" id="t0682a21"></a>方便說法。教斷欲愛知欲想。教除愛欲<a class="t" id="t0682a22"></a>斷愛欲想。除愛欲所燒。度於愛結。世尊無<a class="t" id="t0682a23"></a>數方便說。欲如大火坑。欲如炬火。亦如果<a class="t" id="t0682a24"></a>熟。欲如假借。欲如枯骨。欲如段肉。如夢所<a class="t" id="t0682a25"></a>見。欲如利刀。欲如新瓦器盛水置日中。欲<a class="t" id="t0682a26"></a>如毒蛇頭。欲如捉利劍。欲如利戟。世尊<a class="t" id="t0682a27"></a>作如是說欲。阿梨吒。世尊如是善說法。斷<a class="t" id="t0682a28"></a>欲無欲去垢無垢。調伏渴愛滅除巢窟。<a class="t" id="t0682a29"></a>出離一切諸結縛。愛盡涅槃。佛如是說法。<a class="t" id="t0682b01"></a>汝云何言犯婬欲非障道法。時諸比丘慇懃<a class="t" id="t0682b02"></a>問阿梨吒如是說時。阿梨吒比丘堅持惡<a class="t" id="t0682b03"></a>見。實定而言。此是真實餘皆虛妄。爾時諸<a class="t" id="t0682b04"></a>比丘。不能除阿梨吒比丘惡見。便往世<a class="t" id="t0682b05"></a>尊所頭面禮足已在一面坐。以此因緣<a class="t" id="t0682b06"></a>具白世尊世尊爾時告一比丘。汝持我言<a class="t" id="t0682b07"></a>往速喚阿梨吒比丘來。彼比丘受教。即往<a class="t" id="t0682b08"></a>阿梨吒比丘所語言。世尊有教喚汝。時阿<a class="t" id="t0682b09"></a>梨吒比丘聞世尊喚。即往世尊所頭面禮<a class="t" id="t0682b10"></a>足在一面坐。佛問阿梨吒比丘言。汝實有<a class="t" id="t0682b11"></a>是語。我知佛所說法行婬欲非障道法耶。<a class="t" id="t0682b12"></a>阿梨吒答言大德。實有如是言佛告阿梨<a class="t" id="t0682b13"></a>吒。汝云何知我所說如是。我無數方便說<a class="t" id="t0682b14"></a>斷欲愛法如上所說。爾時世尊。以無數方<a class="t" id="t0682b15"></a>便呵責阿梨吒比丘已告諸比丘。聽眾僧<a class="t" id="t0682b16"></a>為阿梨吒比丘作呵諫。捨此事故。白四<a class="t" id="t0682b17"></a>羯磨呵諫。應如是諫。眾中應差堪能羯磨<a class="t" id="t0682b18"></a>者。如上作如是白。大德僧聽。此阿梨吒比<a class="t" id="t0682b19"></a>丘作如是語。我知佛所說法行婬欲非<a class="t" id="t0682b20"></a>障道法。若僧時到僧忍聽。僧今與阿梨吒比<a class="t" id="t0682b21"></a>丘作呵諫。捨此事故阿梨吒汝。莫作是<a class="t" id="t0682b22"></a>語。莫謗世尊。謗世尊者不善。世尊不<a class="t" id="t0682b23"></a>作是語。世尊無數方便說婬欲是障道法。<a class="t" id="t0682b24"></a>若犯婬欲即是障道法白如是。大德僧聽<a class="t" id="t0682b25"></a>此阿梨吒比丘作如是語。我知佛所說法<a class="t" id="t0682b26"></a>犯婬欲非障道法。僧今與作呵諫。捨此<a class="t" id="t0682b27"></a>事故。阿梨吒。莫作是語。莫謗世尊。謗<a class="t" id="t0682b28"></a>世尊者不善。世尊不作是語。世尊無數方<a class="t" id="t0682b29"></a>便說婬欲是障道法。若犯婬欲即是障道<a class="t" id="t0682c01"></a>法。誰諸長老忍。僧為阿梨吒比丘作呵<a class="t" id="t0682c02"></a>諫。捨此事者默然。誰不忍者說。是初羯<a class="t" id="t0682c03"></a>磨。第二第三亦如是說。僧已為阿梨吒比<a class="t" id="t0682c04"></a>丘作呵諫竟。僧忍默然故。是事如是持。應<a class="t" id="t0682c05"></a>作如是呵責阿梨吒比丘。捨此事故白四<a class="t" id="t0682c06"></a>羯磨。諸比丘白佛。佛言。若有餘比丘作是<a class="t" id="t0682c07"></a>言。我知佛所說行婬欲非障道法。眾<a class="t" id="t0682c08"></a>僧亦應呵諫白四羯磨。自今已去與比丘結<a class="t" id="t0682c09"></a>戒。集十句義乃至正法久住。欲說戒者當<a class="t" id="t0682c10"></a>如是說。若比丘作如是語。我知佛所說<a class="t" id="t0682c11"></a>法行婬欲非障道法。彼比丘諫此比丘言。<a class="t" id="t0682c12"></a>大德。莫作是語莫謗世尊。謗世尊者不<a class="t" id="t0682c13"></a>善。世尊不作是語。世尊無數方便說行婬<a class="t" id="t0682c14"></a>欲是障道法。彼比丘諫此比丘時堅持不<a class="t" id="t0682c15"></a>捨。彼比丘乃至三諫。捨此事故。若三諫捨<a class="t" id="t0682c16"></a>者善。不捨者波逸提。比丘義如上。彼比丘<a class="t" id="t0682c17"></a>作如是言。我知佛所說法行婬欲非障<a class="t" id="t0682c18"></a>道法。彼比丘諫此比丘言。汝莫作是語莫<a class="t" id="t0682c19"></a>謗世尊。謗世尊者不善。世尊不作是語。世<a class="t" id="t0682c20"></a>尊無數方便說行婬欲是障道法。汝今可<a class="t" id="t0682c21"></a>捨此事。莫為僧所呵更犯重罪。若受<a class="t" id="t0682c22"></a>語者善。不隨語者應白。白已當語言。我<a class="t" id="t0682c23"></a>已白竟。餘有羯磨在。汝可捨此事。莫為眾<a class="t" id="t0682c24"></a>僧所呵責更犯重罪。若隨語者善。不隨<a class="t" id="t0682c25"></a>語者當作初羯磨。初羯磨已當語言。我<a class="t" id="t0682c26"></a>已白初羯磨竟餘有二羯磨在。汝當捨是<a class="t" id="t0682c27"></a>事。莫為僧所呵責更犯重罪。若隨語者<a class="t" id="t0682c28"></a>善。不隨語者當作第二羯磨。作第二羯<a class="t" id="t0682c29"></a>磨已當語言。已作白二羯磨竟。餘有一羯<a class="t" id="t0683a01"></a>磨在。汝可捨是事。莫為眾僧所呵責更<a class="t" id="t0683a02"></a>重犯罪。若隨語者善。不隨語者唱三羯磨<a class="t" id="t0683a03"></a>竟波逸提。作白已二羯磨竟捨者三突吉羅。<a class="t" id="t0683a04"></a>作白已一羯磨竟捨者二突吉羅。白已捨者<a class="t" id="t0683a05"></a>一突吉羅。若白未竟捨者突吉羅。若未作白<a class="t" id="t0683a06"></a>作是語。我知佛所說行婬欲者非障道法<a class="t" id="t0683a07"></a>一切突吉羅。彼比丘諫此比丘時。餘比丘<a class="t" id="t0683a08"></a>遮。若比丘尼遮者。若有餘人遮。汝莫捨此<a class="t" id="t0683a09"></a>事。眾僧諫已不諫遮者一切突吉羅。比丘尼<a class="t" id="t0683a10"></a>波逸提。式叉摩那沙彌沙彌尼突吉羅。是謂<a class="t" id="t0683a11"></a>為犯。不犯者。初語時捨。若非法別眾諫。若<a class="t" id="t0683a12"></a>非法和合諫。法別眾。法相似別眾。法相似和<a class="t" id="t0683a13"></a>合。非法非毘尼非佛所教。若無諫者無<a class="t" id="t0683a14"></a>犯。無犯者。最初未制戒。癡狂心亂痛惱所<a class="t" id="t0683a15"></a>纏。<span class="rule-number">六十八竟</span></p>
<a class="t" id="t0683a16"></a>

<aside id="metaarea">
<p class="latin">
Text from CBETA.</p>
<p>Prepared for SuttaCentral by <span class="editor latin">Bhikkhu Sujato</span>.</p></aside>


</div>
</article></section></div></body>
</html>