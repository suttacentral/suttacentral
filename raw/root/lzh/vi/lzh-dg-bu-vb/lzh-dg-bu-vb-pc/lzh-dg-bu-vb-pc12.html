<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc12">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 12</span><span class="mirror-right">波逸提一十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0642a20"></a>
爾時世尊。在拘睒毘瞿師羅園中。爾時尊者<a class="t" id="t0642a21"></a>闡陀比丘犯罪。諸比丘問言。汝自知犯罪<a class="t" id="t0642a22"></a>不耶。即以餘事報諸比丘。汝向誰語。為說<a class="t" id="t0642a23"></a>何事。為論何理。為語我為語誰耶。是誰<a class="t" id="t0642a24"></a>犯罪。罪由何生。我不見罪。云何言我有<a class="t" id="t0642a25"></a>罪。時諸比丘聞。其中有少欲知足行頭陀<a class="t" id="t0642a26"></a>樂學戒知慚愧者。譏嫌闡陀比丘言。汝云<a class="t" id="t0642a27"></a>何自知犯罪。餘比丘問。乃以餘事報諸比<a class="t" id="t0642a28"></a>丘。汝向誰語為說何事為論何理為我<a class="t" id="t0642a29"></a>說為餘人說誰犯罪罪由何生我不見罪<a class="t" id="t0642b01"></a>云何言我有罪耶。諸比丘往至世尊所。頭<a class="t" id="t0642b02"></a>面禮足在一面坐。以此因緣具白世尊。世<a class="t" id="t0642b03"></a>尊即集比丘僧。呵責闡陀比丘。汝所為非。<a class="t" id="t0642b04"></a>非威儀非沙門法非淨行非隨順行。所<a class="t" id="t0642b05"></a>不應為。云何闡陀比丘。汝犯罪諸比丘問<a class="t" id="t0642b06"></a>言。汝自知罪不。即以餘語答諸比丘。汝向<a class="t" id="t0642b07"></a>誰語為說何事為論何理為我說為餘<a class="t" id="t0642b08"></a>人說誰犯罪罪由何生我不見罪云何作<a class="t" id="t0642b09"></a>如是語耶。時世尊以無數方便呵責闡陀<a class="t" id="t0642b10"></a>比丘已告諸比丘。自今已去聽白已當名<a class="t" id="t0642b11"></a>作餘語。應如是白。大德僧聽。此闡陀比丘<a class="t" id="t0642b12"></a>犯罪。諸比丘問言。汝今自知犯罪不。即以<a class="t" id="t0642b13"></a>餘事報諸比丘言。汝向誰語為說何事<a class="t" id="t0642b14"></a>為論何理為我說為餘人說誰犯罪罪由<a class="t" id="t0642b15"></a>何生我不見罪。若僧時到僧忍聽。當名闡<a class="t" id="t0642b16"></a>陀比丘作餘語。白如是。作是白已。名作<a class="t" id="t0642b17"></a>餘語。自今已去與比丘結戒。集十句義乃<a class="t" id="t0642b18"></a>至正法久住。欲說戒者當如是說。若比丘<a class="t" id="t0642b19"></a>餘語者波逸提。如是世尊與比丘結戒。<a class="t" id="t0642b20"></a>爾時尊者闡陀比丘。眾僧與制不得作餘<a class="t" id="t0642b21"></a>語。後便觸惱眾僧。喚來不來。不喚來便來。<a class="t" id="t0642b22"></a>應起不起。不應起便起。應語不語不應<a class="t" id="t0642b23"></a>語便語。時諸比丘聞。其中有少欲知足行<a class="t" id="t0642b24"></a>頭陀樂學戒知慚愧者。譏嫌闡陀比丘<a class="t" id="t0642b25"></a>言。云何眾僧名作餘語已後故觸惱眾僧。<a class="t" id="t0642b26"></a>喚來不來不喚來便來。應起不起不應起<a class="t" id="t0642b27"></a>便起。應語不語不應語便語。諸比丘往世<a class="t" id="t0642b28"></a>尊所。頭面禮足在一面坐。以此因緣具白<a class="t" id="t0642b29"></a>世尊。世尊以此因緣集比丘僧。呵責闡陀<a class="t" id="t0642c01"></a>比丘。汝所為非。非威儀非沙門法非淨行<a class="t" id="t0642c02"></a>非隨順行。所不應為。云何闡陀比丘。眾僧<a class="t" id="t0642c03"></a>與制名作餘語。後故觸惱眾僧。喚來不來<a class="t" id="t0642c04"></a>不喚便來。應起不起不應起便起。應語<a class="t" id="t0642c05"></a>不語不應語便語。世尊以無數方便呵<a class="t" id="t0642c06"></a>責闡陀比丘已語諸比丘。自今已去白已<a class="t" id="t0642c07"></a>名闡陀比丘作觸惱。當作如是白。大德<a class="t" id="t0642c08"></a>僧聽。闡陀比丘。僧名作餘語已觸惱眾僧<a class="t" id="t0642c09"></a>喚來不來不喚便來。應起不起不應起<a class="t" id="t0642c10"></a>便起應語不語不應語便語。若僧時到僧<a class="t" id="t0642c11"></a>忍聽。制闡陀比丘名作觸惱。白如是。白<a class="t" id="t0642c12"></a>已名作觸惱。自今已去當如是說戒。若比<a class="t" id="t0642c13"></a>丘妄作異語惱他者波逸提。比丘義如上<a class="t" id="t0642c14"></a>說。餘語者。僧未作白便作餘語。汝向誰說<a class="t" id="t0642c15"></a>為說何事為論何理為我說為餘人說<a class="t" id="t0642c16"></a>我不見此罪。如是語者盡突吉羅。若作白<a class="t" id="t0642c17"></a>已如是語者一切盡波逸提。觸惱者。若<a class="t" id="t0642c18"></a>未白前。喚來不來不喚來便來應起不<a class="t" id="t0642c19"></a>起不應起便起應語不語不應語便語。一<a class="t" id="t0642c20"></a>切盡突吉羅。若白竟作如是語一切盡波逸<a class="t" id="t0642c21"></a>提。若上座喚來不來突吉羅。比丘尼波逸提。<a class="t" id="t0642c22"></a>式叉摩那沙彌沙彌尼突吉羅。是謂為犯。不<a class="t" id="t0642c23"></a>犯者重聽不解前語有參錯。汝向誰說乃<a class="t" id="t0642c24"></a>至我不見此罪。若欲為作非法羯磨非毘<a class="t" id="t0642c25"></a>尼羯磨。若僧若塔寺若和上同和上若阿<a class="t" id="t0642c26"></a>闍梨同阿闍梨若親舊知識欲為作無利益<a class="t" id="t0642c27"></a>羯磨。不與和合喚來不來不犯。若欲為作<a class="t" id="t0642c28"></a>非法羯磨非毘尼羯磨。若僧若塔寺若和上<a class="t" id="t0642c29"></a>同和上阿闍梨同阿闍梨若親舊知識欲為<a class="t" id="t0643a01"></a>作無利益羯磨。若欲知教言莫來便來不<a class="t" id="t0643a02"></a>犯。若一坐食若不作餘食法食。若病喚起<a class="t" id="t0643a03"></a>不起不犯。或舍崩壞或燒。或毒蛇入舍。或<a class="t" id="t0643a04"></a>遇賊或虎狼師子。或為強力將去。或為他<a class="t" id="t0643a05"></a>所縛。或命難或梵行難。教莫起便起不犯<a class="t" id="t0643a06"></a>若惡心問若問上人法汝說是不與說不<a class="t" id="t0643a07"></a>犯。若作非法羯磨非毘尼羯磨。若僧若塔寺<a class="t" id="t0643a08"></a>若和上同和上若阿闍梨同阿闍梨若親舊知<a class="t" id="t0643a09"></a>識。若欲為作無利益教莫語便語不犯若<a class="t" id="t0643a10"></a>小語若疾疾語若夢中語若獨語。欲說此錯<a class="t" id="t0643a11"></a>說彼無犯。無犯者最初未制戒癡狂心亂<a class="t" id="t0643a12"></a>痛惱所纏。<span class="rule-number">十二竟</span></p>
<a class="t" id="t0643a13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>