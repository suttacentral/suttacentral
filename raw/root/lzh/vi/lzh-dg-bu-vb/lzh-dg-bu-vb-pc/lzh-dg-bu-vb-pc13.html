<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc13">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 13</span><span class="mirror-right">波逸提一十三</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0643a13"></a>
爾時世尊在羅閱城耆闍崛山中。時尊者沓<a class="t" id="t0643a14"></a>婆摩羅子。為眾僧所差。知僧坐具及差僧<a class="t" id="t0643a15"></a>食。時慈地比丘。其中間相去。齊眼見耳不<a class="t" id="t0643a16"></a>聞處。自相謂言此沓婆摩羅子有愛有恚有<a class="t" id="t0643a17"></a>怖有癡餘比丘語言此沓婆摩羅子為眾僧<a class="t" id="t0643a18"></a>所差。知僧坐具及差僧食。汝等莫說彼有<a class="t" id="t0643a19"></a>愛有恚有怖有癡。慈地比丘報言。我等不<a class="t" id="t0643a20"></a>面說。在屏處譏嫌耳。爾時諸比丘聞。其中<a class="t" id="t0643a21"></a>有少欲知足行頭陀樂學戒知慚愧者。<a class="t" id="t0643a22"></a>嫌慈地比丘言。此沓婆摩羅子。為僧所<a class="t" id="t0643a23"></a>差知僧坐具及差僧食。云何汝等言彼有<a class="t" id="t0643a24"></a>愛有恚有怖有癡。時諸比丘往至世尊所。<a class="t" id="t0643a25"></a>頭面禮足在一面坐。以此因緣具白世尊。<a class="t" id="t0643a26"></a>世尊即以此因緣集比丘僧。呵責慈地比<a class="t" id="t0643a27"></a>丘。汝所為非。非威儀非沙門法非淨行<a class="t" id="t0643a28"></a>非隨順行。所不應為。云何慈地比丘。沓<a class="t" id="t0643a29"></a>婆摩羅子為僧所差。知僧坐具及差僧食。<a class="t" id="t0643b01"></a>汝等云何嫌責彼言。有愛有瞋有怖有癡。<a class="t" id="t0643b02"></a>世尊以無數方便呵責慈地比丘已告諸<a class="t" id="t0643b03"></a>比丘。慈地比丘癡人。多種有漏處最初犯<a class="t" id="t0643b04"></a>戒。自今已去與比丘結戒。集十句義乃至<a class="t" id="t0643b05"></a>正法久住。欲說戒者當如是說。若比丘譏<a class="t" id="t0643b06"></a>嫌波逸提。如是世尊與比丘結戒。慈地比<a class="t" id="t0643b07"></a>丘後復更作方便。便齊沓婆摩羅子聞而<a class="t" id="t0643b08"></a>不見處。自相謂言。此沓婆摩羅子有愛有<a class="t" id="t0643b09"></a>瞋有怖有癡。諸比丘語言。佛不制戒言<a class="t" id="t0643b10"></a>譏嫌波逸提耶。慈地比丘報言。我等不嫌<a class="t" id="t0643b11"></a>是罵耳。時有比丘聞。其中有少欲知足<a class="t" id="t0643b12"></a>行頭陀樂學戒知慚愧者。譏嫌慈地比<a class="t" id="t0643b13"></a>丘言。此沓婆摩羅子為僧所差。知僧坐具<a class="t" id="t0643b14"></a>及差僧食。汝等云何罵耶。諸比丘呵責已往<a class="t" id="t0643b15"></a>至世尊所。頭面禮足在一面坐。以此因緣<a class="t" id="t0643b16"></a>具白世尊。世尊即以此因緣集比丘僧。呵<a class="t" id="t0643b17"></a>責慈地比丘。汝所為非。非威儀非沙門法<a class="t" id="t0643b18"></a>非淨行非隨順行。所不應為。沓婆摩羅子<a class="t" id="t0643b19"></a>為僧所差。知僧坐具及差僧食。汝等云何<a class="t" id="t0643b20"></a>罵耶。世尊以無數方便呵責慈地比丘已<a class="t" id="t0643b21"></a>告諸比丘。自今已去與諸比丘結戒。若比<a class="t" id="t0643b22"></a>丘嫌罵波逸提。比丘義如上說。若面見譏嫌<a class="t" id="t0643b23"></a>若背面罵。面見嫌者。齊眼見不聞處言。有<a class="t" id="t0643b24"></a>愛有瞋有怖有癡。背面罵者。齊耳聞不見<a class="t" id="t0643b25"></a>處言。有愛有瞋有怖有癡。比丘嫌罵比丘<a class="t" id="t0643b26"></a>說而了了者波逸提。不了了者突吉羅。若上<a class="t" id="t0643b27"></a>座教汝嫌罵。若受教嫌罵突吉羅。比丘尼波<a class="t" id="t0643b28"></a>逸提。式叉摩那沙彌沙彌尼突吉羅。是謂<a class="t" id="t0643b29"></a>為犯。不犯者。其人實有其事。而有愛有瞋<a class="t" id="t0643c01"></a>有怖有癡恐後有悔恨。語令如法發露。便<a class="t" id="t0643c02"></a>言有愛有瞋有怖有癡無犯。若戲笑語獨<a class="t" id="t0643c03"></a>語夢中語。欲說此乃錯說彼無犯。無犯者。<a class="t" id="t0643c04"></a>最初未制戒。癡狂心亂痛惱所纏。<span class="rule-number">十三竟</span></p>
<a class="t" id="t0643c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>