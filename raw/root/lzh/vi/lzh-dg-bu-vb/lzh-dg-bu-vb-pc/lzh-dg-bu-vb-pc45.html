<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc45">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 45</span><span class="mirror-right">波逸提四十五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0667b03"></a>
爾時佛在舍衛國祇樹給孤獨園。爾時尊者<a class="t" id="t0667b04"></a>迦留陀夷。本處俗時有白衣親友婦名曰<a class="t" id="t0667b05"></a>齋。顏貌端正。迦留陀夷亦顏貌端正。時迦留<a class="t" id="t0667b06"></a>陀夷繫意在齋優婆私所。齋優婆私亦繫意<a class="t" id="t0667b07"></a>在迦留陀夷所。爾時尊者迦留陀夷到時著<a class="t" id="t0667b08"></a>衣持<span class="gaiji">鉢
<!--gaiji,缽,1[金*本],2&#x9262;,3-->
</span>。往至齋優婆私家。在露地共一處<a class="t" id="t0667b09"></a>坐語。有一乞食比丘來至其家。見迦留陀<a class="t" id="t0667b10"></a>夷與齋憂婆私共露地一處坐語。即嫌責<a class="t" id="t0667b11"></a>尊者迦留陀夷言。云何與齋憂婆私露地<a class="t" id="t0667b12"></a>共一處坐語耶。時乞食比丘舍衛城中食已。<a class="t" id="t0667b13"></a>還僧伽藍中。以此因緣語諸比丘。諸比丘<a class="t" id="t0667b14"></a>聞。其中有少欲知足行頭陀樂學戒知慚<a class="t" id="t0667b15"></a>愧者。嫌責迦留陀夷言云何在齋憂婆私<a class="t" id="t0667b16"></a>家露地共一處坐語。爾時諸比丘往至世<a class="t" id="t0667b17"></a>尊所頭面禮足在一面坐。以此因緣具白<a class="t" id="t0667b18"></a>世尊。世尊以此因緣集比丘僧。知而故問<a class="t" id="t0667b19"></a>迦留陀夷。汝實與齋憂婆私露地共一處坐<a class="t" id="t0667b20"></a>語耶。答言實爾世尊。爾時世尊以無數方<a class="t" id="t0667b21"></a>便呵責迦留陀夷。汝所為非非威儀非沙<a class="t" id="t0667b22"></a>門法非淨行非隨順行。所不應為。云何<a class="t" id="t0667b23"></a>迦留陀夷。在齋憂婆私家露地共一處坐語<a class="t" id="t0667b24"></a>耶。呵責迦留陀夷已告諸比丘。此癡人多<a class="t" id="t0667b25"></a>種有漏處最初犯戒。自今已去與比丘結戒。<a class="t" id="t0667b26"></a>集十句義乃至正法久住欲說戒者當如<a class="t" id="t0667b27"></a>是說。若比丘獨與女人露地坐波逸提。比<a class="t" id="t0667b28"></a>丘義如上。女人者人女有智命根不斷。獨<a class="t" id="t0667b29"></a>者一女人一比丘。屏處者。見屏處聞屏處。見<a class="t" id="t0667c01"></a>屏處者。若塵霧黑闇不見面。聞屏處者。<a class="t" id="t0667c02"></a>常語不聞聲。彼比丘獨與女人露地共一<a class="t" id="t0667c03"></a>處坐波逸提。若盲而不聾突吉羅。若聾<a class="t" id="t0667c04"></a>而不盲突吉羅。若立不坐突吉羅。比丘尼<a class="t" id="t0667c05"></a>波逸提。式叉摩那沙彌沙彌尼突吉羅。是謂<a class="t" id="t0667c06"></a>為犯。不犯者。有二比丘為伴。若有識別人<a class="t" id="t0667c07"></a>在邊。或有客人在一處不盲不聾。或從<a class="t" id="t0667c08"></a>前過不住。或卒病倒地。或為力勢所持。<a class="t" id="t0667c09"></a>或被繫閉。或命難或梵行難不犯。不犯者<a class="t" id="t0667c10"></a>最初未制戒。癡狂心亂痛惱所纏。<span class="rule-number">四十五竟</span></p>
<a class="t" id="t0667c11"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>