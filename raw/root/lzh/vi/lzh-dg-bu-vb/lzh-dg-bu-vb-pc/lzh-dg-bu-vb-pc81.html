<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc81">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 81</span><span class="mirror-right">波逸提八十一</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0689b18"></a>
爾時佛在舍衛國祇樹給孤獨園。時舍衛城<a class="t" id="t0689b19"></a>中。有一大姓婆羅門。名耶若達。多饒財寶<a class="t" id="t0689b20"></a>生業無量。田地殼食不可稱計。金銀車<span class="gaiji">璩
<!--gaiji,璩,1[(王*巨)/木],2&#x249B2;,3-->
</span>馬<a class="t" id="t0689b21"></a>瑙真珠虎魄水精琉璃。象馬奴婢庫藏溢滿<a class="t" id="t0689b22"></a>威相具足。時有一婢名曰黃頭。常守末利<a class="t" id="t0689b23"></a>園。時彼婢常愁憂言。我何時當免出於婢。<a class="t" id="t0689b24"></a>時彼婢晨朝得已食分乾飯持詣園中。爾時<a class="t" id="t0689b25"></a>世尊。時到著衣持<span class="gaiji">鉢
<!--gaiji,缽,1[金*本],2&#x9262;,3-->
</span>欲入城乞食。時黃頭<a class="t" id="t0689b26"></a>婢遙見如來。心自念言。我今寧可持此飯<a class="t" id="t0689b27"></a>施彼沙門。或可脫此婢使。即持飯施如<a class="t" id="t0689b28"></a>來。爾時世尊。慈愍故為受還精舍。時黃頭婢<a class="t" id="t0689b29"></a>即前進入末利園中。時波斯匿王。嚴四種<a class="t" id="t0689c01"></a>兵出外遊獵。從人各各分張馳逐群鹿。天<a class="t" id="t0689c02"></a>時大熱王疲乏。遙見末利園相去不遠。<a class="t" id="t0689c03"></a>即迴車往留車在外步入園中。時黃頭遙<a class="t" id="t0689c04"></a>見王波斯匿來。即生念。彼人來者。行步舉<a class="t" id="t0689c05"></a>動非是常人。即前奉迎言。善來大人。可就<a class="t" id="t0689c06"></a>此處坐。即脫一衣敷之令王坐。黃頭問言。<a class="t" id="t0689c07"></a>不審須水洗<span class="gaiji">脚
<!--gaiji,腳,1[腳-谷+去],2&#x811A;,3-->
</span>不。王言可爾。黃頭即以藕<a class="t" id="t0689c08"></a>葉取水與王。王自以水洗。黃頭為王揩<a class="t" id="t0689c09"></a><span class="gaiji">脚
<!--gaiji,腳,1[腳-谷+去],2&#x811A;,3-->
</span>。黃頭復問王言。欲洗面不。王言可爾。<a class="t" id="t0689c10"></a>黃頭即更以藕葉盛水與王洗面黃頭復<a class="t" id="t0689c11"></a>問王言。欲飲水不。王言欲飲。黃頭即詣<a class="t" id="t0689c12"></a>池更洗手。取好藕葉盛水與王飲。黃頭復<a class="t" id="t0689c13"></a>問王言。不審欲小臥息不。王言欲臥息即<a class="t" id="t0689c14"></a>復更脫一衣與王。敷之令王臥息。時黃頭<a class="t" id="t0689c15"></a>見王臥已。在前長跪。按<span class="gaiji">脚
<!--gaiji,腳,1[腳-谷+去],2&#x811A;,3-->
</span>及處處支節。解<a class="t" id="t0689c16"></a>王疲勞。黃頭。身如天身。細軟妙好。王著細<a class="t" id="t0689c17"></a>滑。心念言。未曾有如此女<span class="corr" title="[總&gt;聰]">聰</span>明。我所不<a class="t" id="t0689c18"></a>教而悉為之。王即問言。汝是誰家女。黃頭<a class="t" id="t0689c19"></a>報言。我是耶若達家婢。使差我常守此末<a class="t" id="t0689c20"></a>利園。如是語頃。波斯匿王大臣。尋王車跡<a class="t" id="t0689c21"></a>來詣園中。跪拜王足已各在一面立。王<a class="t" id="t0689c22"></a><span class="gaiji">勅
<!--gaiji,敕,1[束*力],2&#x52C5;,3-->
</span>一人言。汝速喚耶若達婆羅門來。即受王<a class="t" id="t0689c23"></a>教。喚婆羅門將來詣王所。跪拜王足在<a class="t" id="t0689c24"></a>一面立。王問言。此女人是汝婢耶。婆羅門答<a class="t" id="t0689c25"></a>言是。王言。吾今欲取為婦。汝意云何。婆羅<a class="t" id="t0689c26"></a>門報言。此是婢使。云何為婦。王言無苦。但<a class="t" id="t0689c27"></a>共論價直。婆羅門報言。欲論價直直<a class="t" id="t0689c28"></a>百千兩金。我豈可取王價直。今持奉上<a class="t" id="t0689c29"></a>大王。王言不爾。我今取為婦。云何不與價。<a class="t" id="t0690a01"></a>王即出百千兩金與婆羅門已。遣使詣宮<a class="t" id="t0690a02"></a>取種種瓔珞衣裳服飾。沐浴澡洗莊嚴女身。<a class="t" id="t0690a03"></a>同載入宮眾臣衛從。時黃頭心自念言。此非<a class="t" id="t0690a04"></a>餘人乃是王波斯匿。既得處宮裏。習學種<a class="t" id="t0690a05"></a>種技術書算印畫眾形像歌舞戲樂。無事不<a class="t" id="t0690a06"></a>知。從末利園中將來故。即號之。為末利<a class="t" id="t0690a07"></a>夫人。年遂長大。王甚愛敬。復於異時。王於<a class="t" id="t0690a08"></a>五百女人中立為第一夫人。在高殿上。便<a class="t" id="t0690a09"></a>自念言。我以何業報因緣得免於婢。今<a class="t" id="t0690a10"></a>受如是快樂。復作是念。將是我先以和<a class="t" id="t0690a11"></a>蜜乾飯分施與沙門。以此因緣故今得免<a class="t" id="t0690a12"></a>婢。受如是快樂耳。即問左右人言。舍衛<a class="t" id="t0690a13"></a>城中頗有如此像貌沙門不。答言有。是如<a class="t" id="t0690a14"></a>來無所著至真等正覺。夫人聞已歡喜。便欲<a class="t" id="t0690a15"></a>往至佛所。即詣王波斯匿白言。我欲見佛<a class="t" id="t0690a16"></a>禮拜問訊。王報言。宜知是時。末利夫人。即<a class="t" id="t0690a17"></a>嚴駕五百乘車五百婇女侍從。出舍衛城<a class="t" id="t0690a18"></a>詣祇桓精舍。到已下車。步入園中。遙見<a class="t" id="t0690a19"></a>如來。顏貌端正諸根寂定。得上調伏如調<a class="t" id="t0690a20"></a>象王。又如澄淵清淨無穢。見已歡喜來詣<a class="t" id="t0690a21"></a>佛所。頭面禮足在一面坐。白佛言。以何因<a class="t" id="t0690a22"></a>緣受女人身。顏貌醜陋見者不歡。資財乏<a class="t" id="t0690a23"></a>少無有威力。復何因緣顏貌醜陋見者不歡。<a class="t" id="t0690a24"></a>資財無乏無有威力。復何因緣顏貌醜陋見<a class="t" id="t0690a25"></a>者不歡。資財無乏大有威力。復何因緣顏<a class="t" id="t0690a26"></a>貌端正見者歡喜。資財無乏大有威力。爾時<a class="t" id="t0690a27"></a>世尊告末利夫人。或有女人。心多瞋恚喜<a class="t" id="t0690a28"></a>惱於人。若以少言現大瞋恚。若以多言<a class="t" id="t0690a29"></a>亦現大瞋恚。亦不布施沙門。婆羅門貧窮<a class="t" id="t0690b01"></a>孤老來乞求者。衣服飲食象馬車乘香華瓔<a class="t" id="t0690b02"></a>珞房舍臥具燈燭一切皆不施與。若見他得<a class="t" id="t0690b03"></a>利養而生嫉心。是故末利女人。多瞋恚故。<a class="t" id="t0690b04"></a>顏貌醜陋見者不歡。以不布施故。資財乏<a class="t" id="t0690b05"></a>少。見他得利養生嫉<span class="gaiji">妬
<!--gaiji,妒,1[女*石],2&#x59AC;,3-->
</span>故。無有威力若<a class="t" id="t0690b06"></a>末利女人。心多瞋恚喜惱於人。以少言現<a class="t" id="t0690b07"></a>大瞋恚。以多言亦現大瞋恚。而能布施沙<a class="t" id="t0690b08"></a>門婆羅門貧窮孤老來乞求者。衣服飲食象<a class="t" id="t0690b09"></a>馬車乘香華瓔珞房舍臥具皆給與之。見他<a class="t" id="t0690b10"></a>得利養而生嫉姤。是故女人。多瞋恚故。顏<a class="t" id="t0690b11"></a>貌醜陋。以布施故。資財無乏。心生嫉姤<a class="t" id="t0690b12"></a>故。無有威力。若末利女人。心多瞋恚喜惱<a class="t" id="t0690b13"></a>於人。以少言現大瞋恚。以多言亦現大瞋<a class="t" id="t0690b14"></a>恚。而能布施沙門婆羅門貧窮孤老來乞求<a class="t" id="t0690b15"></a>者。衣服飲食華香瓔珞乃至房舍臥具燈燭<a class="t" id="t0690b16"></a>皆給與之。見他得利養者心不嫉姤。是<a class="t" id="t0690b17"></a>故。女人。以瞋恚故。顏貌醜陋。以布施故。<a class="t" id="t0690b18"></a>資財無乏。以見他得利養不生嫉姤故。<a class="t" id="t0690b19"></a>有大威力。若末利女人。無有瞋恚不惱於<a class="t" id="t0690b20"></a>人。若聞少言多言亦不現大瞋恚。而能布<a class="t" id="t0690b21"></a>施沙門婆羅門貧窮孤老來乞求者。象馬車<a class="t" id="t0690b22"></a>乘衣服飲食乃至燈燭皆給與之。見他得<a class="t" id="t0690b23"></a>利不生嫉<span class="gaiji">妬
<!--gaiji,妒,1[女*石],2&#x59AC;,3-->
</span>。是故末利女人。不瞋恚故。<a class="t" id="t0690b24"></a>顏貌端正。以布施故。資財無乏。不嫉<span class="gaiji">妬<!--gaiji,妒,1[女*石],2&#x59AC;,3-->
</span>故。<a class="t" id="t0690b25"></a>有大威力。如是末利。以此因緣故。女人顏<a class="t" id="t0690b26"></a>貌醜陋資財乏少無有威力。以此因緣女<a class="t" id="t0690b27"></a>人顏貌醜陋資財無乏無有威力。以此因<a class="t" id="t0690b28"></a>緣女人顏貌醜陋資財無乏有大威力。以<a class="t" id="t0690b29"></a>此因緣女人顏貌端正資財無乏有大威<a class="t" id="t0690c01"></a>力。爾時末利夫人。重白佛言。大德。我前世<a class="t" id="t0690c02"></a>時。多瞋恚喜惱於人。少言而現大瞋恚。以<a class="t" id="t0690c03"></a>多言亦現大瞋恚。何以故。而今我受形醜<a class="t" id="t0690c04"></a>陋人不好喜。以是故知。大德。我前世時。<a class="t" id="t0690c05"></a>能行布施沙門婆羅門貧窮孤老來乞求者。<a class="t" id="t0690c06"></a>衣服飲食乃至燈燭皆給與之。是故我今日<a class="t" id="t0690c07"></a>資財無乏。大德。我前世時見他得利養不<a class="t" id="t0690c08"></a>生嫉<span class="gaiji">妬<!--gaiji,妒,1[女*石],2&#x59AC;,3-->
</span>心。故今日有大威力。今此波斯匿<a class="t" id="t0690c09"></a>王宮中五百女人。皆是剎利種姓。而我於<a class="t" id="t0690c10"></a>中尊貴自在。大德。我自今已去不復瞋恚<a class="t" id="t0690c11"></a>惱於他人。不以少言多言而現大瞋恚。常<a class="t" id="t0690c12"></a>當布施沙門婆羅門貧窮孤老來乞求者。衣<a class="t" id="t0690c13"></a>服象馬車乘乃至燈燭皆給與之。若見他得<a class="t" id="t0690c14"></a>利養心不生嫉<span class="gaiji">妬<!--gaiji,妒,1[女*石],2&#x59AC;,3-->
</span>。大德。我自今已去盡形<a class="t" id="t0690c15"></a>壽歸依佛法僧。聽為憂婆私。自今已去盡<a class="t" id="t0690c16"></a>形壽不殺生乃至不飲酒。爾時世尊。與末<a class="t" id="t0690c17"></a>利夫人無數方便說法開化。勸令歡喜。所謂<a class="t" id="t0690c18"></a>法者。說施說戒說生天之法。呵欲為過<a class="t" id="t0690c19"></a>欲為不淨。上漏纏縛讚歎出離解脫為樂。<a class="t" id="t0690c20"></a>即於座上。諸塵垢盡得法眼淨。見法得法<a class="t" id="t0690c21"></a>已得果證。時末利夫人重白佛言。我今第<a class="t" id="t0690c22"></a>二第三歸依佛法僧。聽為優婆私。自今已去<a class="t" id="t0690c23"></a>盡形壽不殺生乃至不飲酒。從坐起頭面<a class="t" id="t0690c24"></a>禮佛足遶三匝而去。還至宮中勸喻波斯匿<a class="t" id="t0690c25"></a>王令得信樂。王既信樂已。便聽諸比丘入<a class="t" id="t0690c26"></a>出宮閤無有障閡。時迦留陀夷。到時著衣<a class="t" id="t0690c27"></a>持<span class="gaiji">鉢<!--gaiji,缽,1[金*本],2&#x9262;,3-->
</span>往入波斯匿王宮。時王與夫人晝日<a class="t" id="t0690c28"></a>共眠。夫人遙見迦留陀夷來。即起被衣。以<a class="t" id="t0690c29"></a>所被大價衣拂拭床座令坐。時夫人失衣<a class="t" id="t0691a01"></a>墮地形露慚愧而蹲。時迦留陀夷見已。尋還<a class="t" id="t0691a02"></a>出宮。王問夫人。向者比丘見汝形耶。夫<a class="t" id="t0691a03"></a>人白王言。雖見如兄弟姊妹無異。此事無<a class="t" id="t0691a04"></a>苦。時迦留陀夷還至僧伽藍中。語諸比丘。<a class="t" id="t0691a05"></a>波斯匿王第一寶者。我今悉見。比丘問言。汝<a class="t" id="t0691a06"></a>見何等寶耶。迦留陀夷答言。我見末利夫<a class="t" id="t0691a07"></a>人形露悉得見之。諸比丘聞。其中有少欲<a class="t" id="t0691a08"></a>知足行頭陀樂學戒知慚愧者。嫌責迦留<a class="t" id="t0691a09"></a>陀夷言。云何乃入王宮至婇女間。諸比丘<a class="t" id="t0691a10"></a>往世尊所。頭面禮足在一面坐。以此因<a class="t" id="t0691a11"></a>緣具白世尊。世尊爾時以此因緣集比丘<a class="t" id="t0691a12"></a>僧。知而故問迦留陀夷言。汝實入王宮<a class="t" id="t0691a13"></a>乃至婇女間耶。答言。實爾世尊。世尊以<a class="t" id="t0691a14"></a>無數方便呵責迦留陀夷言。汝所為非。非<a class="t" id="t0691a15"></a>威儀非淨行非隨順行。所不應為。云何<a class="t" id="t0691a16"></a>乃入王宮婇女間。世尊以無數方便呵責<a class="t" id="t0691a17"></a>迦留陀夷已告諸比丘。此癡人多種有漏處<a class="t" id="t0691a18"></a>最初犯戒。自今已去與比丘結戒。集十句<a class="t" id="t0691a19"></a>義乃至正法久住。欲說戒者當如是說。若<a class="t" id="t0691a20"></a>比丘。剎利水澆頭王種。王未出未藏寶。<a class="t" id="t0691a21"></a>而入若過宮門閾者波逸提。比丘義如上。<a class="t" id="t0691a22"></a>王剎利水澆頭種者。取四大海水取白牛<a class="t" id="t0691a23"></a>右角收拾一切種子盛滿中置金輦上。使<a class="t" id="t0691a24"></a>諸小王輿輦。王與第一夫人共坐輦上。<a class="t" id="t0691a25"></a>大婆羅門以水灌王頂上。若是剎利種。水<a class="t" id="t0691a26"></a>灌頂上作如是立王。故名為剎利王水澆<a class="t" id="t0691a27"></a>頂種。若是婆羅門種。毘舍守陀羅種。以水<a class="t" id="t0691a28"></a>灌頂作如是立王。亦名為剎利王水澆頭種。<a class="t" id="t0691a29"></a>未出者。王未出婇女。未還本處。未藏寶<a class="t" id="t0691b01"></a>者。金銀真珠車<span class="gaiji">璩<!--gaiji,璩,1[(王*巨)/木],2&#x249B2;,3-->
</span>瑪瑙水精琉璃貝玉一切<a class="t" id="t0691b02"></a>眾寶瓔珞。而未藏舉。若比丘。王剎利水澆<a class="t" id="t0691b03"></a>頭種。王未出未藏寶。若入王宮過門閾者<a class="t" id="t0691b04"></a>波逸提。若一足在外一足在內。發意欲去。<a class="t" id="t0691b05"></a>若共期而不去者。一切突吉羅。除王剎利種。<a class="t" id="t0691b06"></a>若入餘粟散小王豪貴長者家。入過門閾<a class="t" id="t0691b07"></a>者一切突吉羅。比丘尼波逸提。式叉摩那沙<a class="t" id="t0691b08"></a>彌沙彌尼突吉羅。是謂為犯。不犯者。若王已<a class="t" id="t0691b09"></a>出。若婇女還本處。所有金寶瓔珞已藏<a class="t" id="t0691b10"></a>舉。若有所奏白。若被請喚。或為力勢所<a class="t" id="t0691b11"></a>執將去。若命難梵行難一切無犯。無犯者。<a class="t" id="t0691b12"></a>最初未制戒。癡狂心亂痛惱所纏。<span class="rule-number">八十一竟</span></p>
<a class="t" id="t0691b13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>