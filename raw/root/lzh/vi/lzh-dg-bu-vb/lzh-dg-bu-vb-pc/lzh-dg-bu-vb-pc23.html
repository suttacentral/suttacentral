<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc23">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 23</span><span class="mirror-right">波逸提二十三</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0650a27"></a>
爾時佛在舍衛國祇樹給孤獨園時彼比丘<a class="t" id="t0650a28"></a>尼聞教授師來半由旬迎。安處房舍辦粥<a class="t" id="t0650a29"></a>若飲食床座具洗浴處。爾時六群比丘作是<a class="t" id="t0650b01"></a>念。彼諸比丘不差我等教授比丘尼。生嫉<a class="t" id="t0650b02"></a><span class="gaiji">妬
<!--gaiji,妒,1[女*石],2&#x59AC;,3-->
</span>心言。彼諸比丘教授比丘尼無有真<a class="t" id="t0650b03"></a>實。但為飲食故教授比丘尼誦經受經若<a class="t" id="t0650b04"></a>問。時諸比丘聞。其中有少欲知足行頭陀<a class="t" id="t0650b05"></a>樂學戒知慚愧者。嫌責六群比丘。云何作<a class="t" id="t0650b06"></a>如是語。諸比丘不差我等教授比丘尼。便<a class="t" id="t0650b07"></a>生嫉<span class="gaiji">妬
<!--gaiji,妒,1[女*石],2&#x59AC;,3-->
</span>心彼諸比丘教授比丘尼無有真<a class="t" id="t0650b08"></a>實。但為飲食故教授比丘尼若誦經受經<a class="t" id="t0650b09"></a>若問。諸比丘往世尊所頭面禮足在一面<a class="t" id="t0650b10"></a>坐。以此因緣具白世尊。世尊爾時集比丘<a class="t" id="t0650b11"></a>僧。呵責六群比丘言。汝所為非。非威儀非<a class="t" id="t0650b12"></a>沙門法非淨行非隨順行。所不應為。云<a class="t" id="t0650b13"></a>何六群比丘乃作是言。彼諸比丘不差我<a class="t" id="t0650b14"></a>等教授比丘尼。便生嫉<span class="gaiji">妬<!--gaiji,妒,1[女*石],2&#x59AC;,3-->
</span>心。彼諸比丘教<a class="t" id="t0650b15"></a>授比丘尼無有真實。但為飲食故教授比<a class="t" id="t0650b16"></a>丘尼若誦經受經若問。世尊以無數方便<a class="t" id="t0650b17"></a>呵責六群比丘已告諸比丘。此癡人多種有<a class="t" id="t0650b18"></a>漏處最初犯戒。自今已去與比丘結戒。集<a class="t" id="t0650b19"></a>十句義乃至正法久住。欲說戒者當如是<a class="t" id="t0650b20"></a>說。若比丘語諸比丘作如是語。比丘為飲<a class="t" id="t0650b21"></a>食故教授比丘尼者波逸提。比丘義如上。<a class="t" id="t0650b22"></a>彼比丘作是言。諸比丘為飲食故教授比<a class="t" id="t0650b23"></a>丘尼。為飲食故教誦經受經若問。說而了了<a class="t" id="t0650b24"></a>者波逸提。不了了者突吉羅。比丘尼突吉<a class="t" id="t0650b25"></a>羅。式叉摩那沙彌沙彌尼突吉羅。是謂為<a class="t" id="t0650b26"></a>犯。不犯者。其事實爾。為飲食供養故教授<a class="t" id="t0650b27"></a>比丘尼。為飲食故教誦經受經若問。若戲笑<a class="t" id="t0650b28"></a>語獨處語夢中語。欲說此乃錯說彼無犯。<a class="t" id="t0650b29"></a>無犯者。最初未制戒。癡狂心亂痛惱所纏<a class="t" id="t0650c01"></a>。<span class="rule-number">二十三竟</span></p>
<a class="t" id="t0650c02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>