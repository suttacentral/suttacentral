<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc62">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 62</span><span class="mirror-right">波逸提六十二</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0677b15"></a>
爾時世尊在舍衛國祇樹給孤獨園。時六<a class="t" id="t0677b16"></a>群比丘取雜虫水而飲用。諸居士見已皆<a class="t" id="t0677b17"></a>嫌責言。此沙門釋子無有慈心殺害虫命。<a class="t" id="t0677b18"></a>外自稱言我修正法。如今觀之何有正法。<a class="t" id="t0677b19"></a>乃取雜虫水用。時諸比丘聞。其中有少欲<a class="t" id="t0677b20"></a>知足行頭陀樂學戒知慚愧者。嫌責六群<a class="t" id="t0677b21"></a>比丘言。云何汝等。無有慈心乃飲虫水以<a class="t" id="t0677b22"></a>害其命耶。爾時諸比丘往世尊所。頭面<a class="t" id="t0677b23"></a>禮足在一面坐。以此因緣具白世尊。世尊<a class="t" id="t0677b24"></a>爾時以此因緣集比丘僧。呵責六群比丘<a class="t" id="t0677b25"></a>言。汝所為非。非威儀非沙門法非淨行非<a class="t" id="t0677b26"></a>隨順行。所不應為。云何汝等。飲用雜虫水<a class="t" id="t0677b27"></a>以害其命耶。爾時世尊。以無數方便呵<a class="t" id="t0677b28"></a>責六群比丘已告諸比丘。此癡人多種有漏<a class="t" id="t0677b29"></a>處最初犯戒。自今已去與比丘結戒。集十<a class="t" id="t0677c01"></a>句義乃至正法久住。欲說戒者當如是說。<a class="t" id="t0677c02"></a>若比丘飲用雜虫水者波逸提。如是世尊<a class="t" id="t0677c03"></a>與比丘結戒。爾時諸比丘。不知有虫無虫。<a class="t" id="t0677c04"></a>後乃知。或作波逸提懺。或有畏慎者。白佛。<a class="t" id="t0677c05"></a>佛言。不知者無犯。自今已去當如是說戒。<a class="t" id="t0677c06"></a>若比丘知水有虫飲用者波逸提。比丘義<a class="t" id="t0677c07"></a>如上。彼比丘知是雜虫水飲用者波逸提。<a class="t" id="t0677c08"></a>除水已若雜虫漿苦酒清酪漿清麥汁飲用<a class="t" id="t0677c09"></a>波逸提。有虫水有虫想波逸提。有虫水疑突<a class="t" id="t0677c10"></a>吉羅。無虫水有虫水想突吉羅。無虫水疑突<a class="t" id="t0677c11"></a>吉羅。比丘尼波逸提。式叉摩那沙彌沙彌尼<a class="t" id="t0677c12"></a>突吉羅。是謂為犯。不犯者。先不知有虫無<a class="t" id="t0677c13"></a>虫想。若有<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>虫觸水使去。若漉水飲者無<a class="t" id="t0677c14"></a>犯。無犯者。最初未制戒。癡狂心亂痛惱所<a class="t" id="t0677c15"></a>纏<span class="t-note">（六十二竟）</span>◎。</p>
<a class="t" id="t0677c16"></a>
<p class="endsection">
<span class="t-juanname">四分律卷第十六</span><a class="t" id="t0677c17"></a><a class="t" id="t0677c18"></a><a class="t" id="t0677c19"></a></p>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>