<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc55">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 55</span><span class="mirror-right">波逸提五十五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0673b19"></a>
爾時佛在波羅梨毘國。爾時尊者那迦波羅<a class="t" id="t0673b20"></a>比丘。常侍世尊左右供給所須。佛語那迦<a class="t" id="t0673b21"></a>波羅。汝取雨衣來。我欲至經行處經行。即<a class="t" id="t0673b22"></a>受教取雨衣授與世尊。世尊爾時受雨衣<a class="t" id="t0673b23"></a>已。至經行處經行。爾時釋提桓因。化作金<a class="t" id="t0673b24"></a>經行堂已。合掌在世尊前白言。我世尊經<a class="t" id="t0673b25"></a>行。我善逝經行。諸佛常法。若經行時。供養<a class="t" id="t0673b26"></a>人在經行道頭立。爾時那迦波羅比丘。在<a class="t" id="t0673b27"></a>經行道頭立。知前夜已過。白世尊言。初夜<a class="t" id="t0673b28"></a>已過可還入房。爾時世尊默然。時那迦波羅<a class="t" id="t0673b29"></a>知中夜後夜過明相已出眾鳥覺時天欲明<a class="t" id="t0673c01"></a>了。白世尊言。初中後夜已過。明相出。眾鳥<a class="t" id="t0673c02"></a>覺時天欲明了。願世尊還入房。爾時世尊默<a class="t" id="t0673c03"></a>然。時那迦波羅心自念言。我今寧可恐怖佛<a class="t" id="t0673c04"></a>使令入房耶。爾時那迦波羅即反被拘執。<a class="t" id="t0673c05"></a>來至佛所作非人恐怖聲。沙門我是鬼。世<a class="t" id="t0673c06"></a>尊報言。當知此愚人心亦是惡。時釋提桓因<a class="t" id="t0673c07"></a>白佛言。眾中亦有如此人耶。佛告釋提桓<a class="t" id="t0673c08"></a>因言。眾中有如是人。語釋提桓因言。此<a class="t" id="t0673c09"></a>人於此生中當得清淨之法。爾時釋提桓<a class="t" id="t0673c10"></a>因。以偈讚佛。</p>
<a class="t" id="t0673c11"></a>
<blockquote class="gatha">
<p>
聖獨步不放逸　　若毀譽不移動<a class="t" id="t0673c12"></a><br>
聞師子吼不驚　　如風過草無礙<a class="t" id="t0673c13"></a><br>
引導一切諸眾　　決定一切人天</p>
<a class="t" id="t0673c14"></a>
</blockquote>
<p>
<a class="t-linehead" id="t-linehead0673c14"></a>
爾時世尊。以偈報言。</p>
<a class="t" id="t0673c15"></a>
<blockquote class="gatha">
<p>
天帝謂我怖　　故說此言耶</p>
<a class="t" id="t0673c16"></a>
</blockquote>
<p>
<a class="sc" id="2"></a>
<a class="t-linehead" id="t-linehead0673c16"></a>
爾時釋提桓因。即禮佛足隱形而去。爾時世<a class="t" id="t0673c17"></a>尊。夜過已清旦集比丘僧。以此因緣具向<a class="t" id="t0673c18"></a>諸比丘說之。此那迦波羅癡人。乃欲恐怖<a class="t" id="t0673c19"></a>我。爾時世尊。以無數方便呵責那迦婆羅<a class="t" id="t0673c20"></a>比丘已告諸比丘。此癡人多種有漏處最初<a class="t" id="t0673c21"></a>犯戒。自今已去與比丘結戒。集十句義乃<a class="t" id="t0673c22"></a>至正法久住。欲說戒者當如是說。若比丘<a class="t" id="t0673c23"></a>恐怖他比丘者波逸提。比丘義如上。恐怖<a class="t" id="t0673c24"></a>者。若以色聲香味觸法恐怖人。云何色恐<a class="t" id="t0673c25"></a>怖。或作象形馬形。或作鬼形鳥形。以如<a class="t" id="t0673c26"></a>是形色恐怖人令彼見。若恐怖若不恐怖<a class="t" id="t0673c27"></a>波逸提。以如是形色恐怖人。前人不見者<a class="t" id="t0673c28"></a>突吉羅。云何聲恐怖人。或貝聲鼓聲波羅聲<a class="t" id="t0673c29"></a>象聲馬聲駝聲啼聲。以如是聲恐怖人<a class="t" id="t0674a01"></a>令彼人聞。恐怖不恐怖波逸提。若以如是<a class="t" id="t0674a02"></a>聲恐怖人。彼不聞突吉羅。云何香恐怖人。<a class="t" id="t0674a03"></a>若根香薩羅樹香樹膠香皮香膚香葉香花<a class="t" id="t0674a04"></a>香果香若美香若嗅氣若以此諸香恐怖人<a class="t" id="t0674a05"></a>彼人嗅香若怖以不怖波逸提。若以如是<a class="t" id="t0674a06"></a>香恐怖人前人不嗅者突吉羅。云何味恐<a class="t" id="t0674a07"></a>怖人。若以味與人。若醋若甜若苦若<span class="gaiji">澁
<!--gaiji,澀,1[澀-(刃*刃)+止],2&#x6F81;,3-->
</span>若<a class="t" id="t0674a08"></a><span class="gaiji">醎
<!--gaiji,,1[酉*咸],2&#x918E;,3-->
</span>若袈裟味。以如此味恐怖人令彼人<span class="gaiji">甞<!--gaiji,嘗,1[嘗-旨+甘],2&#x751E;,3-->
</span>
<a class="t" id="t0674a09"></a>
味。怖以不怖波逸提。若作如是味恐怖人。<a class="t" id="t0674a10"></a>彼不<span class="gaiji">甞
<!--gaiji,嘗,1[嘗-旨+甘],2&#x751E;,3-->
</span>者突吉羅。云何觸恐怖人。若以熱<a class="t" id="t0674a11"></a>若以冷若輕若重若細若<span class="gaiji">麁
<!--gaiji,麤,1[色-巴+鹿],2&#x9E81;,3-->
</span>若滑若<span class="gaiji">澁 <!--gaiji,澀,1[澀-(刃*刃)+止],2&#x6F81;,3-->
</span>若軟<a class="t" id="t0674a12"></a>若堅以如是觸恐怖人令彼人觸。怖以<a class="t" id="t0674a13"></a>不怖波逸提。以如是觸恐怖人。彼人不<a class="t" id="t0674a14"></a>觸者突吉羅。云何以法恐怖人。語前人言。<a class="t" id="t0674a15"></a>我見如是相。若夢汝當死。若失衣<span class="gaiji">鉢
<!--gaiji,缽,1[金*本],2&#x9262;,3-->
</span>若罷<a class="t" id="t0674a16"></a>道。汝師和上阿闍梨亦當死。失衣<span class="gaiji">鉢
<!--gaiji,缽,1[金*本],2&#x9262;,3-->
</span>若<a class="t" id="t0674a17"></a>罷道。若父母得重病若命終。以如是法恐<a class="t" id="t0674a18"></a>怖人。彼知怖不怖波逸提。若以如是法<a class="t" id="t0674a19"></a>恐怖人。彼不知者突吉羅。若比丘以色聲<a class="t" id="t0674a20"></a>香味觸法恐怖人。若說而了了者波逸提。說<a class="t" id="t0674a21"></a>而不了了者突吉羅。比丘尼波逸提。式叉摩<a class="t" id="t0674a22"></a>那沙彌沙彌尼突吉羅。是謂為犯。不犯者。或<a class="t" id="t0674a23"></a>闇地坐無燈火或大小便處。遙見謂言。是<a class="t" id="t0674a24"></a>象若賊若惡獸便恐怖。若至闇室中無燈火<a class="t" id="t0674a25"></a>處大小便處。聞行聲若觸草木聲若謦咳<a class="t" id="t0674a26"></a>聲而怖畏。若以色示人不作恐怖意。若<a class="t" id="t0674a27"></a>以聲香味觸與人不作恐怖意。若實有是<a class="t" id="t0674a28"></a>事。若見如是相。或夢中見。若當死或罷道<a class="t" id="t0674a29"></a>若失衣<span class="gaiji">鉢
<!--gaiji,缽,1[金*本],2&#x9262;,3-->
</span>。若和上師當死失衣<span class="gaiji">鉢<!--gaiji,缽,1[金*本],2&#x9262;,3-->
</span>罷道。若<a class="t" id="t0674b01"></a>父母病重當死。便作如是語。語彼言。我<a class="t" id="t0674b02"></a>見汝如是諸變相事。若戲語若疾疾語若<a class="t" id="t0674b03"></a>獨語夢中語。欲說此乃錯說彼一切無犯。<a class="t" id="t0674b04"></a>無犯者。最初未制戒。癡狂心亂痛惱所纏<a class="t" id="t0674b05"></a>。<span class="rule-number">五十五竟</span></p>
<a class="t" id="t0674b06"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>