<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc15">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 15</span><span class="mirror-right">波逸提一十五</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0644b12"></a>
◎爾時佛在舍衛國祇樹給孤獨園爾時有<a class="t" id="t0644b13"></a>客比丘。語舊住比丘。我在邊僧房中敷臥<a class="t" id="t0644b14"></a>具宿。後異時不語舊比丘便去。僧臥具爛<a class="t" id="t0644b15"></a>壞虫嚙色變。時舊住比丘。於小食大食時<a class="t" id="t0644b16"></a>夜說法時說戒時。不見客比丘。舊住比丘<a class="t" id="t0644b17"></a>作是念。何以不見客比丘耶。將不命過。或<a class="t" id="t0644b18"></a>能遠去。或能反戒作白衣。或能被賊。或為<a class="t" id="t0644b19"></a>惡獸所食。或為水所漂。彼即往到房。見眾<a class="t" id="t0644b20"></a>僧坐具爛壞虫嚙色變。見已嫌彼客比丘所<a class="t" id="t0644b21"></a>為。云何客比丘。語我在邊房敷眾僧臥具<a class="t" id="t0644b22"></a>宿不語我而去。使眾僧坐具爛壞虫嚙色<a class="t" id="t0644b23"></a>變。爾時諸比丘聞。其中有少欲知足行頭<a class="t" id="t0644b24"></a>陀樂學戒知慚愧者。譏嫌客比丘。云何客<a class="t" id="t0644b25"></a>比丘。語舊比丘在邊房敷眾僧臥具宿不<a class="t" id="t0644b26"></a>語而去。使眾僧臥具爛壞虫嚙色變。諸比丘<a class="t" id="t0644b27"></a>往世尊所。頭面禮足在一面坐。以此因緣<a class="t" id="t0644b28"></a>具白世尊。世尊爾時集比丘僧。呵責客比<a class="t" id="t0644b29"></a>丘。汝所為非。非威儀非沙門法非淨行<a class="t" id="t0644c01"></a>非隨順行。所不應為。云何在邊房敷眾<a class="t" id="t0644c02"></a>僧臥具宿去。而不語舊比丘。使眾僧敷具<a class="t" id="t0644c03"></a>爛壞色變。世尊以無數方便呵責客比丘<a class="t" id="t0644c04"></a>已告諸比丘。此癡人多種有漏處最初犯戒。<a class="t" id="t0644c05"></a>自今已去與比丘結戒。集十句義乃至正<a class="t" id="t0644c06"></a>法久住。欲說戒者當如是說。若比丘。於僧<a class="t" id="t0644c07"></a>房中敷僧臥具。若自敷若教人敷。若坐若<a class="t" id="t0644c08"></a>臥。去時不自舉不教人舉波逸提。比丘義<a class="t" id="t0644c09"></a>如上說。眾僧物者如上說。臥具繩床木床臥<a class="t" id="t0644c10"></a>褥坐具枕地敷下至臥氈。彼比丘。僧房中若<a class="t" id="t0644c11"></a>敷眾僧臥具。若自敷若教人敷。若坐若臥。<a class="t" id="t0644c12"></a>去時不自舉不教人舉。是中若有舊住比<a class="t" id="t0644c13"></a>丘有經營人若摩摩帝。當語言與我掌<a class="t" id="t0644c14"></a>護牢舉。於中若無人付授。不畏失當移床<a class="t" id="t0644c15"></a>離壁高搘床<span class="gaiji">脚
<!--gaiji,腳,1[腳-谷+去],2&#x811A;,3-->
</span>。持枕褥臥具置裏。以餘<a class="t" id="t0644c16"></a>臥具覆上而去。若恐壞敗。當取臥具氈<a class="t" id="t0644c17"></a>褥枕舉置衣架上<span class="gaiji">竪
<!--gaiji,豎,1[豎-豆+立],2&#x7AEA;,3-->
</span>床而去。彼比丘當如<a class="t" id="t0644c18"></a>是作而去。若比丘不作如是而去。若出界<a class="t" id="t0644c19"></a>外波逸提。一<span class="gaiji">脚
<!--gaiji,腳,1[腳-谷+去],2&#x811A;,3-->
</span>在界外一<span class="gaiji">脚 <!--gaiji,腳,1[腳-谷+去],2&#x811A;,3-->
</span>在界內還悔<a class="t" id="t0644c20"></a>而不去一切突吉羅。若期去而不去突吉<a class="t" id="t0644c21"></a>羅。若即還不久二宿在界外至第三宿明<a class="t" id="t0644c22"></a>相未出。若自往到房中。若遣使往語。若<a class="t" id="t0644c23"></a>摩摩帝若知事人語言。汝掌護此物。若<a class="t" id="t0644c24"></a>比丘出界外二宿。至第三宿明相未出。<a class="t" id="t0644c25"></a>不自往至房中不遣使語言汝掌護此物<a class="t" id="t0644c26"></a>者波逸提。比丘尼波逸提。式叉摩那沙彌<a class="t" id="t0644c27"></a>沙彌尼突吉羅。是謂為犯。不犯者。若敷<a class="t" id="t0644c28"></a>眾僧臥具。若自敷若教人敷若坐若臥。若<a class="t" id="t0644c29"></a>彼去時。是中有舊住人若摩摩帝若知事人<a class="t" id="t0645a01"></a>語言。汝守護是物於中作摩摩帝。若無人<a class="t" id="t0645a02"></a>付授。應量宜不壞敗。當舉床離壁持<a class="t" id="t0645a03"></a>臥具枕氈褥舉著床上重覆而去。若畏壞<a class="t" id="t0645a04"></a>敗當舉臥具著衣架上<span class="gaiji">竪
<!--gaiji,豎,1[豎-豆+立],2&#x7AEA;,3-->
</span>床而去。作如<a class="t" id="t0645a05"></a>是而去者無犯。若房舍壞崩落火燒。若毒<a class="t" id="t0645a06"></a>蛇在內。盜賊虎狼師子強力勢者所執。若<a class="t" id="t0645a07"></a>被繫若命難若梵行難。若時還不久。若二宿<a class="t" id="t0645a08"></a>界外。第三宿明相未出當自去。若遣使語<a class="t" id="t0645a09"></a>彼舊住人。汝掌護此物作摩摩帝。若水道<a class="t" id="t0645a10"></a>留難。若道路有賊虎狼師子。若大水漲。為<a class="t" id="t0645a11"></a>力勢所持。若被繫若命難若梵行難。二夜<a class="t" id="t0645a12"></a>在界外第三宿明相出自不得往。不得遣<a class="t" id="t0645a13"></a>使語人掌護此物與我作摩摩帝無犯。<a class="t" id="t0645a14"></a>無犯者。最初未制戒。癡狂心亂痛惱所纏<a class="t" id="t0645a15"></a>。<span class="rule-number">十五竟</span></p>
<a class="t" id="t0645a16"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>