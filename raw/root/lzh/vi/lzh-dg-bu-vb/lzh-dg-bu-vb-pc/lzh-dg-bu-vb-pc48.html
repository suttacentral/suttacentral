<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc48">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 48</span><span class="mirror-right">波逸提四十八</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0669b11"></a>
爾時佛在舍衛國祇樹給孤獨園。時王波斯<a class="t" id="t0669b12"></a>匿土境民人反叛時王自領六軍征罰。時<a class="t" id="t0669b13"></a>六群比丘往至軍中觀看軍陣。時王波斯<a class="t" id="t0669b14"></a>匿語言。諸尊。在此軍中欲何所為。六群報<a class="t" id="t0669b15"></a>言。我無所作來看軍陣耳。時波斯匿王聞<a class="t" id="t0669b16"></a>已心甚不悅。王復問言。今者欲何所至耶。<a class="t" id="t0669b17"></a>六群報言。我等欲詣舍衛國見佛。時王語<a class="t" id="t0669b18"></a>言。若至舍衛國者。持我名禮拜問訊世<a class="t" id="t0669b19"></a>尊言。起居輕利遊步康強教化有勞耶。今<a class="t" id="t0669b20"></a>持此一裹石蜜奉上世尊。以此因緣具白<a class="t" id="t0669b21"></a>世尊。爾時六群比丘。即往舍衛國詣祇桓<a class="t" id="t0669b22"></a>精舍。禮世尊足已在一面坐。即稱波斯<a class="t" id="t0669b23"></a>匿王名言。禮拜問訊世尊起居輕利遊步康<a class="t" id="t0669b24"></a>強教化有勞耶。以此一裹石蜜奉上世尊。<a class="t" id="t0669b25"></a>即以此因緣具白世尊。世尊爾時以此因<a class="t" id="t0669b26"></a>緣呵責六群比丘。汝所為非。非威儀非沙<a class="t" id="t0669b27"></a>門法非淨行非隨順行。所不應為。云何汝<a class="t" id="t0669b28"></a>等癡人。乃觀王者軍陣勢力耶。世尊以<a class="t" id="t0669b29"></a>無數方便呵責六群比丘已告諸比丘。此<a class="t" id="t0669c01"></a>癡人多種有漏處最初犯戒。自今已去與比<a class="t" id="t0669c02"></a>丘結戒。集十句義乃至正法久住。欲說戒<a class="t" id="t0669c03"></a>者當如是說。若比丘往觀軍陣波逸提。如<a class="t" id="t0669c04"></a>是世尊與比丘結戒。爾時波斯匿王土境人<a class="t" id="t0669c05"></a>民反叛。有大臣兄弟二人。兄名利師達。弟<a class="t" id="t0669c06"></a>名富羅那。王使此二人領軍征罰。此二人<a class="t" id="t0669c07"></a>渴仰欲見比丘。即遣使往請比丘。大德來<a class="t" id="t0669c08"></a>我欲相見。諸比丘皆有畏慎心言世尊制<a class="t" id="t0669c09"></a>戒。若比丘往觀軍陣者波逸提。時諸比丘<a class="t" id="t0669c10"></a>往白世尊。世尊告言。若須有所白若有請<a class="t" id="t0669c11"></a>喚者聽往。自今已去當如是說戒。若比丘<a class="t" id="t0669c12"></a>往觀軍陣除餘時因緣波逸提比丘義如<a class="t" id="t0669c13"></a>上。陣者若戲若<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>。軍者或一軍二軍三軍四<a class="t" id="t0669c14"></a>軍。一軍者。一象軍一馬軍一車軍一步軍<a class="t" id="t0669c15"></a>也。若純有馬軍純象軍步軍車軍也。二軍<a class="t" id="t0669c16"></a>者。二象二馬二車二步。或有象馬或象車或<a class="t" id="t0669c17"></a>象步或馬車或馬步或車步也。三軍者。三<a class="t" id="t0669c18"></a>象三馬三車三步也。或象馬車或象馬步或<a class="t" id="t0669c19"></a>馬車步也。四軍者。四象四馬四車四步也。<a class="t" id="t0669c20"></a>或象馬車步也。彼比丘往觀軍陣。從道<a class="t" id="t0669c21"></a>至道。從道至非道。從非道至道。從下<a class="t" id="t0669c22"></a>至高。從高至下。去而見者波逸提。不見<a class="t" id="t0669c23"></a>者突吉羅。若方便莊嚴欲觀而不去者一切<a class="t" id="t0669c24"></a>突吉羅。若比丘先在道行。軍陣後至。比丘<a class="t" id="t0669c25"></a>應下道避若不避者突吉羅。比丘尼波逸<a class="t" id="t0669c26"></a>提。式叉摩那沙彌沙彌尼突吉羅。是謂為<a class="t" id="t0669c27"></a>犯。不犯者。若比丘有事往。若被請去。或力<a class="t" id="t0669c28"></a>勢者將去。若先前行軍後至下道避。若水<a class="t" id="t0669c29"></a>陸道斷。賊難惡獸難水大漲。若為勢力所<a class="t" id="t0670a01"></a>繫縛去。或命難梵行難不下道無犯。無犯<a class="t" id="t0670a02"></a>者。最初未制戒。癡狂心亂痛惱所纏。<span class="rule-number">四十八竟</span></p>
<a class="t" id="t0670a03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>