<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc87">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 87</span><span class="mirror-right">波逸提八十七</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0694a12"></a>
爾時佛在舍衛國祇樹給孤獨園。時世尊<a class="t" id="t0694a13"></a>不受請檀越送食。諸佛常法。若不受請遍<a class="t" id="t0694a14"></a>行房舍。見異處以眾僧臥具敷在露地不<a class="t" id="t0694a15"></a>淨所污。時天大暴雨世尊即以神力令眾<a class="t" id="t0694a16"></a>僧臥具不為雨漬。諸比丘還。世尊以此因<a class="t" id="t0694a17"></a>緣集比丘僧告言。我向者遍行房舍。看見<a class="t" id="t0694a18"></a>有異處敷眾僧臥具在露地不淨所污。時<a class="t" id="t0694a19"></a>天大雨。我以神力使雨不漬。當知此污。<a class="t" id="t0694a20"></a>是有欲人非是無欲人。是瞋恚人非是無<a class="t" id="t0694a21"></a>瞋恚人。是癡人非是無癡人也。若離欲外<a class="t" id="t0694a22"></a>道仙人離欲者無有此事。況阿羅漢若比<a class="t" id="t0694a23"></a>丘念不散亂而睡眠者無有此事。況阿羅<a class="t" id="t0694a24"></a>漢。自今已去聽諸比丘為障身障衣障臥<a class="t" id="t0694a25"></a>具故作尼師壇。世尊既聽作尼師壇。<a class="t" id="t0694a26"></a>六群比丘便多作廣長尼師壇時諸比丘<a class="t" id="t0694a27"></a>見問言。世尊制戒。聽畜三衣不得過長。<a class="t" id="t0694a28"></a>此是何衣。六群比丘報言。是我等尼師<a class="t" id="t0694a29"></a>壇。時諸比丘聞。其中有少欲知足行頭<a class="t" id="t0694b01"></a>陀樂學戒知慚愧者。嫌責六群比丘言。<a class="t" id="t0694b02"></a>云何汝等。多作廣長尼師壇。諸比丘往世<a class="t" id="t0694b03"></a>尊所。頭面禮足在一面坐。以此因緣具<a class="t" id="t0694b04"></a>白世尊。世尊爾時以此因緣集比丘僧呵<a class="t" id="t0694b05"></a>責六群比丘言。汝所為非。非威儀非沙門<a class="t" id="t0694b06"></a>法非淨行非隨順行。所不應為。云何汝<a class="t" id="t0694b07"></a>等作廣長尼師壇。世尊以無數方便呵<a class="t" id="t0694b08"></a>責六群比丘已告諸比丘言。此癡人多種<a class="t" id="t0694b09"></a>有漏處最初犯戒。自今已去與比丘結戒。<a class="t" id="t0694b10"></a>集十句義乃至正法久住。欲說戒者當如<a class="t" id="t0694b11"></a>是說。若比丘。作尼師壇當應量作。此中。<a class="t" id="t0694b12"></a>量者。長佛二<span class="gaiji">搩
<!--gaiji,,1[打-丁+桀],2&#x6429;,3-->
</span>手廣。一<span class="gaiji">搩 <!--gaiji,,1[打-丁+桀],2&#x6429;,3-->
</span>手半。過者裁竟<a class="t" id="t0694b13"></a>波逸提。如是世尊與比丘結戒。時尊者迦<a class="t" id="t0694b14"></a>留陀夷。體大尼師壇小不得坐。知世尊從<a class="t" id="t0694b15"></a>此道來。便在道邊手挽尼師壇欲令廣<a class="t" id="t0694b16"></a>大。世尊見迦留陀夷手挽尼師壇已。知而<a class="t" id="t0694b17"></a>故問言。汝何故挽此尼師壇。答言。欲令廣<a class="t" id="t0694b18"></a>大是故挽耳。爾時世尊。以此事與諸比<a class="t" id="t0694b19"></a>丘隨順說法。讚歎頭陀少欲知足樂出離<a class="t" id="t0694b20"></a>者。告諸比丘。自今已去聽諸比丘更益廣<a class="t" id="t0694b21"></a>長各半<span class="gaiji">搩
<!--gaiji,,1[打-丁+桀],2&#x6429;,3-->
</span>手。自今已去當如是說戒。若比<a class="t" id="t0694b22"></a>丘。作尼師壇當應量作。是中量者。長佛<a class="t" id="t0694b23"></a>二<span class="gaiji">搩<!--gaiji,,1[打-丁+桀],2&#x6429;,3-->
</span>手廣一<span class="gaiji">搩 <!--gaiji,,1[打-丁+桀],2&#x6429;,3-->
</span>手半更增廣長各半<span class="gaiji">搩<!--gaiji,,1[打-丁+桀],2&#x6429;,3-->
</span>手。<a class="t" id="t0694b24"></a>若過裁竟波逸提。比丘義如上。尼師壇者。<a class="t" id="t0694b25"></a>敷下坐。若比丘。作尼師壇。長中過量廣中<a class="t" id="t0694b26"></a>不過量。若廣中過量長中不過量。廣長俱過<a class="t" id="t0694b27"></a>量。自作成者波逸提。不成者突吉羅。教他<a class="t" id="t0694b28"></a>使作成者波逸提。不成者突吉羅。為他作<a class="t" id="t0694b29"></a>成不成盡突吉羅。比丘尼突吉羅式叉摩那<a class="t" id="t0694c01"></a>沙彌沙彌尼突吉羅。是謂為犯。不犯者。應<a class="t" id="t0694c02"></a>量作。或減量作。若從他得已成者。裁割<a class="t" id="t0694c03"></a>如量。若疊作兩重無犯。無犯者。最初未制<a class="t" id="t0694c04"></a>戒。癡狂心亂痛惱所纏。<span class="rule-number">八十七竟</span></p>
<a class="t" id="t0694c05"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>