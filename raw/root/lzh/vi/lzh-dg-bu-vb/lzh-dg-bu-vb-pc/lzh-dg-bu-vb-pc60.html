<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc60">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 60</span><span class="mirror-right">波逸提六十</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0676b20"></a>
爾時世尊在舍衛國祇樹給孤獨園。時六群<a class="t" id="t0676b21"></a>比丘著白色衣行。時諸居士見皆共譏嫌。<a class="t" id="t0676b22"></a>此沙門釋子不知慚愧受取無厭。外自稱<a class="t" id="t0676b23"></a>言我修正法。如今觀之有何正法。云何著<a class="t" id="t0676b24"></a>新白色衣行。如似王王大臣。諸比丘聞已。<a class="t" id="t0676b25"></a>其中有少欲知足行頭陀樂學戒知慚愧<a class="t" id="t0676b26"></a>者。嫌責六群比丘言。云何汝等。著白色新<a class="t" id="t0676b27"></a>衣行爾時諸比丘往世尊所。頭面禮足在<a class="t" id="t0676b28"></a>一面坐。以此因緣具白世尊。世尊爾時以<a class="t" id="t0676b29"></a>此因緣集比丘僧。呵責六群比丘言。汝所<a class="t" id="t0676c01"></a>為非。非威儀非沙門法非淨行非隨順<a class="t" id="t0676c02"></a>行。所不應為。云何六群比丘著白色衣<a class="t" id="t0676c03"></a>行。爾時世尊以無數方便呵責六群比丘<a class="t" id="t0676c04"></a>已告諸比丘。此癡人多種有漏處最初犯戒。<a class="t" id="t0676c05"></a>自今已去與比丘結戒。集十句義乃至正法<a class="t" id="t0676c06"></a>久住。欲說戒者當如是說。若比丘得新衣<a class="t" id="t0676c07"></a>應三種壞色。一一色中隨意壞。若青若黑若<a class="t" id="t0676c08"></a>木蘭若比丘不以三種壞色。若青若黑若<a class="t" id="t0676c09"></a>木蘭。著餘新衣者波逸提。比丘義如上。新<a class="t" id="t0676c10"></a>者。若是新衣。若初從人得者。盡名新也。<a class="t" id="t0676c11"></a>衣者。有十種衣如上。壞色者。染作青黑木<a class="t" id="t0676c12"></a>蘭也。彼比丘得新衣。不染作三種色青黑<a class="t" id="t0676c13"></a>木蘭。更著餘新衣者波逸提。若有重衣<a class="t" id="t0676c14"></a>不作淨而畜者突吉羅。若輕衣不作淨者<a class="t" id="t0676c15"></a>突吉羅。若非衣<span class="gaiji">鉢
<!--gaiji,缽,1[金*本],2&#x9262;,3-->
</span>囊革屣囊針綖囊禪帶<a class="t" id="t0676c16"></a>腰帶帽襪攝熱巾裹革屣巾。不作淨畜<a class="t" id="t0676c17"></a>者突吉羅。若以未染衣寄著白衣家突吉<a class="t" id="t0676c18"></a>羅。比丘尼波逸提。式叉摩那沙彌沙彌尼突<a class="t" id="t0676c19"></a>吉羅。是謂為犯。不犯者。若得白衣。染作<a class="t" id="t0676c20"></a>三種色青黑木蘭。若重衣作淨畜。若輕衣<a class="t" id="t0676c21"></a>亦作淨畜。若非衣<span class="gaiji">鉢
<!--gaiji,缽,1[金*本],2&#x9262;,3-->
</span>囊。乃至裹革屣巾。皆作<a class="t" id="t0676c22"></a>淨畜。若染衣寄著白衣家。若衣色脫更染無<a class="t" id="t0676c23"></a>犯無犯者。最初未制戒。癡狂心亂痛惱所<a class="t" id="t0676c24"></a>纏。<span class="rule-number">六十竟</span></p>
<a class="t" id="t0676c25"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>