<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc44">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 44</span><span class="mirror-right">波逸提四十四</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0666c16"></a>
爾時佛在舍衛國祇樹給孤獨園。爾時尊者<a class="t" id="t0666c17"></a>迦留陀夷。本處俗時有白衣同友婦名曰<a class="t" id="t0666c18"></a>齋。顏貌端正。迦留陀夷亦顏貌端正。時迦<a class="t" id="t0666c19"></a>留陀夷繫意在齋憂婆私。齋憂婆私亦繫意<a class="t" id="t0666c20"></a>在迦留陀夷所。爾時尊者迦留陀夷。到時著<a class="t" id="t0666c21"></a>衣持<span class="gaiji">鉢
<!--gaiji,缽,1[金*本],2&#x9262;,3-->
</span>。往至齋憂婆私家。自念言。世尊作<a class="t" id="t0666c22"></a>如是語。食家中有寶不應安坐。應在舒手<a class="t" id="t0666c23"></a>及戶處坐。即便在戶扇後坐。時迦留陀夷<a class="t" id="t0666c24"></a>與齋憂婆私共語。時有乞食比丘來至彼<a class="t" id="t0666c25"></a>家。聞迦留陀夷語聲嫌責言。云何在食家<a class="t" id="t0667a01"></a>中有寶屏處坐。令我等不知為何所作。時<a class="t" id="t0667a02"></a>乞食比丘出還舍衛城至僧伽藍中。以<a class="t" id="t0667a03"></a>此因緣具白諸比丘。諸比丘聞。其中有少<a class="t" id="t0667a04"></a>欲知足行頭陀樂學戒知慚愧者。嫌責迦<a class="t" id="t0667a05"></a>留陀夷言。云何在食家中有寶屏處坐。諸<a class="t" id="t0667a06"></a>比丘往至世尊所。頭面禮足在一面坐。以<a class="t" id="t0667a07"></a>此因緣具白世尊。世尊爾時以此因緣集<a class="t" id="t0667a08"></a>比丘僧。知而故問迦留陀夷。汝審在食家<a class="t" id="t0667a09"></a>中有寶在屏處坐語耶。答言實爾世尊。世<a class="t" id="t0667a10"></a>尊爾時以無數方便呵責迦留陀夷。汝所為<a class="t" id="t0667a11"></a>非。非威儀非沙門法非淨行非隨順行。<a class="t" id="t0667a12"></a>所不應為。云何在食家中有寶在屏處<a class="t" id="t0667a13"></a>坐耶。呵責迦留陀夷已告諸比丘。此癡人<a class="t" id="t0667a14"></a>多種有漏處最初犯戒。自今已去與諸比<a class="t" id="t0667a15"></a>丘結戒。集十句義乃至正法久住。欲說戒<a class="t" id="t0667a16"></a>者當如是說。若比丘食家中有寶在屏處<a class="t" id="t0667a17"></a>坐者波逸提。比丘義如上說。食者女是男<a class="t" id="t0667a18"></a>食男是女食。寶者車<span class="gaiji">璩
<!--gaiji,璩,1[(王*巨)/木],2&#x249B2;,3-->
</span>馬瑙真珠虎珀金<a class="t" id="t0667a19"></a>銀。屏處者。若樹牆壁籬柵若衣障及餘物<a class="t" id="t0667a20"></a>障。彼比丘入食家中有寶屏處坐。使舒手<a class="t" id="t0667a21"></a>得及戶令乞食比丘見。若比丘食家中有<a class="t" id="t0667a22"></a>寶在屏處坐者波逸提。盲而不聾突吉羅。<a class="t" id="t0667a23"></a>聾而不盲突吉羅。立而不坐突吉羅。比丘<a class="t" id="t0667a24"></a>尼波逸提。式叉摩那沙彌沙彌尼突吉羅。是<a class="t" id="t0667a25"></a>謂為犯。不犯者。若在食家中有寶坐。舒手<a class="t" id="t0667a26"></a>得及戶使乞食比丘見。若有二比丘為伴。<a class="t" id="t0667a27"></a>若有識別人在邊。或有客人在一處不<a class="t" id="t0667a28"></a>盲不聾。或從前過不住。或卒病倒地。或<a class="t" id="t0667a29"></a>力勢者所持。或被繫閉。或命難或梵行難<a class="t" id="t0667b01"></a>不犯。不犯者。最初未制戒。癡狂心亂痛惱<a class="t" id="t0667b02"></a>所纏。<span class="rule-number">四十四竟</span></p>
<a class="t" id="t0667b03"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>