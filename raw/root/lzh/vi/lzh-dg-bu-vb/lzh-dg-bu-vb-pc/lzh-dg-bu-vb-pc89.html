<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc89">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 89</span><span class="mirror-right">波逸提八十九</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0695a09"></a>
爾時佛在舍衛國祇樹給孤獨園。爾時毘舍<a class="t" id="t0695a10"></a>佉母聞如來聽諸比丘作雨浴衣。即大作<a class="t" id="t0695a11"></a>雨浴衣。遣人持詣僧伽藍中與諸比丘。諸<a class="t" id="t0695a12"></a>比丘得便分。佛言。此衣不應分。自今已去<a class="t" id="t0695a13"></a>若得雨浴衣。隨上坐次付與。若不足者<a class="t" id="t0695a14"></a>憶次。更得續次與使遍彼。時得貴價衣<a class="t" id="t0695a15"></a>續次與。佛言。不應爾。應與上座易之。以<a class="t" id="t0695a16"></a>上座先得者。轉次與下座。若不遍者。當以<a class="t" id="t0695a17"></a>僧可分衣物與之令遍。時六群比丘聞如<a class="t" id="t0695a18"></a>來制戒聽諸比丘作雨浴衣。輒自多作廣<a class="t" id="t0695a19"></a>大雨浴衣。諸比丘見已即問言。如來制戒畜<a class="t" id="t0695a20"></a>三衣不得過長。此是誰衣。六群比丘報言。<a class="t" id="t0695a21"></a>是我等雨浴衣。時諸比丘聞。其中有少欲<a class="t" id="t0695a22"></a>知足行頭陀樂學戒知慚愧者。嫌責六群<a class="t" id="t0695a23"></a>比丘言。汝等云何。乃多作廣大雨浴衣。諸<a class="t" id="t0695a24"></a>比丘往世尊所。頭面禮足在一面坐。以此<a class="t" id="t0695a25"></a>因緣具白世尊。世尊爾時以此因緣集比<a class="t" id="t0695a26"></a>丘僧。呵責六群比丘。汝所為非。非威儀非<a class="t" id="t0695a27"></a>沙門法非淨行非隨順行。所不應為。云<a class="t" id="t0695a28"></a>何汝等多作廣大雨浴衣。世尊以無數方<a class="t" id="t0695a29"></a>便呵責六群比丘已告諸比丘。此癡人多<a class="t" id="t0695b01"></a>種有漏處最初犯戒。自今已去與比丘結戒。<a class="t" id="t0695b02"></a>集十句義乃至正法久住。欲說戒者當如<a class="t" id="t0695b03"></a>是說。若比丘。作雨浴衣應量作。是中量者。<a class="t" id="t0695b04"></a>長佛六<span class="gaiji">搩
<!--gaiji,,1[打-丁+桀],2&#x6429;,3-->
</span>手廣二<span class="gaiji">搩 <!--gaiji,,1[打-丁+桀],2&#x6429;,3-->
</span>手半。過者裁竟波逸<a class="t" id="t0695b05"></a>提。比丘義如上。雨浴衣者。諸比丘著在雨<a class="t" id="t0695b06"></a>中洗浴。若比丘。作雨浴衣。長中不應量<a class="t" id="t0695b07"></a>廣中應量。若廣中不應量長中應量。若廣<a class="t" id="t0695b08"></a>長俱不應量。自作而成波逸提。不成突吉<a class="t" id="t0695b09"></a>羅。若教人作成波逸提。不成突吉羅。若為<a class="t" id="t0695b10"></a>他作成不成盡突吉羅。比丘尼突吉羅。式<a class="t" id="t0695b11"></a>叉摩那沙彌沙彌尼突吉羅。是謂為犯。不犯<a class="t" id="t0695b12"></a>者。應量作減量作。若從他得裁割如量。若<a class="t" id="t0695b13"></a>疊作兩重無犯。無犯者。最初未制戒。癡狂<a class="t" id="t0695b14"></a>心亂痛惱所纏。<span class="rule-number">八十九竟</span></p>
<a class="t" id="t0695b15"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>