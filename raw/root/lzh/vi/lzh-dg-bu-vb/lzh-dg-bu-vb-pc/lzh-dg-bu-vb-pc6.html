<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-pc6">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Pācittiya 6</span><span class="mirror-right">波逸提 六</span>
</h1>
</div>
<p>
<a class="sc" id="1"></a>
<a class="t-linehead" id="t-linehead0638c21"></a>
爾時佛在曠野城。六群比丘。與諸長者。共<a class="t" id="t0638c22"></a>在講堂誦佛經語。語聲高大。如婆羅門<a class="t" id="t0638c23"></a>誦書聲無異。亂諸坐禪者。時諸比丘聞已。<a class="t" id="t0638c24"></a>其中有少欲知足行頭陀樂學戒知慚愧<a class="t" id="t0638c25"></a>者。譏嫌六群比丘言。云何與諸長者在講<a class="t" id="t0638c26"></a>堂中。共誦經如婆羅門誦書聲耶。時諸比丘<a class="t" id="t0638c27"></a>往至世尊所。頭面禮足在一面坐。以此因<a class="t" id="t0638c28"></a>緣具白世尊。世尊爾時以此因緣集比丘<a class="t" id="t0638c29"></a>僧。呵責六群比丘。汝等云何與長者共在<a class="t" id="t0639a01"></a>講堂中誦經聲如婆羅門無異耶。世尊以<a class="t" id="t0639a02"></a>無數方便呵責六群比丘已告諸比丘。此<a class="t" id="t0639a03"></a>癡人多種有漏處最初犯戒。自今已去與比<a class="t" id="t0639a04"></a>丘結戒。集十句義乃至正法久住。欲說戒<a class="t" id="t0639a05"></a>者當如是說。若比丘與未受戒人共誦者<a class="t" id="t0639a06"></a>波逸提。比丘義如上說。未受戒者除比丘<a class="t" id="t0639a07"></a>比丘尼餘者是。句義非句義。句味非句味。字<a class="t" id="t0639a08"></a>義非字義。句義者。與人同誦不前不後。諸<a class="t" id="t0639a09"></a>惡莫作諸善奉行自淨其意是諸佛教。非句<a class="t" id="t0639a10"></a>義者。如一人說諸惡莫作未竟。第二人抄<a class="t" id="t0639a11"></a>前言諸惡莫作。句味者。二人共誦不前不<a class="t" id="t0639a12"></a>後。眼無常耳無常乃至意無常。非句味者。<a class="t" id="t0639a13"></a>如一人未稱眼無常。第二人抄前言眼無<a class="t" id="t0639a14"></a>常字義者。二人共誦不前不後阿羅波遮那。<a class="t" id="t0639a15"></a>非字義者。如一人未稱言阿也。第二人抄<a class="t" id="t0639a16"></a>前言阿也。句法者佛所說聲聞所說仙人<a class="t" id="t0639a17"></a>所說諸天所說。若比丘與未受戒人共誦。一<a class="t" id="t0639a18"></a>說二說三說。若口授若書授若了了波逸提。<a class="t" id="t0639a19"></a>說而不了了突吉羅。天子阿修羅子夜叉子<a class="t" id="t0639a20"></a>龍子乾闥婆子畜生能變化者。一說二說三<a class="t" id="t0639a21"></a>說。說而了了不了了者突吉羅。若師不教<a class="t" id="t0639a22"></a>言我說竟汝可說者師突吉羅。比丘尼波逸<a class="t" id="t0639a23"></a>提。式叉摩那沙彌沙彌尼突吉羅。是謂為<a class="t" id="t0639a24"></a>犯。不犯者。我說竟汝說。一人誦竟一人書。<a class="t" id="t0639a25"></a>若二人同業同誦或戲笑語。或疾疾語。或獨<a class="t" id="t0639a26"></a>語。或夢中語。或欲說此乃說彼無犯。<a class="t" id="t0639a27"></a>無犯者。最初未制戒。癡狂心亂痛惱所纏<a class="t" id="t0639a28"></a>。<span class="rule-number">六竟</span></p>
<a class="t" id="t0639a29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>