<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np24">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 24</span>
<span class="mirror-right">尼薩耆波逸提二十四</span> </h1>
</div>
<p>
<a class="sc" id="1"></a>
<a class="t-linehead" id="t-linehead0624c22"></a>
爾時世尊。在舍衛國祇樹給孤獨園。時舍<a class="t" id="t0624c23"></a>衛城中有一居士。是跋難陀釋子親友知識。<a class="t" id="t0624c24"></a>出好線令織師織作如是如是衣與跋<a class="t" id="t0624c25"></a>難陀釋子。彼與織師線已往餘村。時彼<a class="t" id="t0624c26"></a>織師。來至僧伽藍中語跋難陀釋子言大<a class="t" id="t0624c27"></a>德。未曾有是福德人。問言。以何事知我<a class="t" id="t0624c28"></a>是福德人。答言。某甲居士持此線見與<a class="t" id="t0624c29"></a>言。跋難陀釋子是我親友知識。為我織作<a class="t" id="t0625a01"></a>如是如是衣與。以是故知大德是福德人<a class="t" id="t0625a02"></a>復問實爾不耶。識師報言實爾。跋難陀言<a class="t" id="t0625a03"></a>若欲與我織衣者。廣大極好堅緻識使任<a class="t" id="t0625a04"></a>我受持。若不任我受持者是所不須。織師<a class="t" id="t0625a05"></a>報言。如大德所說此線少不得成衣。跋<a class="t" id="t0625a06"></a>難陀語言。汝但織我當更求線足之。時<a class="t" id="t0625a07"></a>跋難陀晨朝著衣持<span class="gaiji">鉢
<!--gaiji,缽,1[金*本],2&#x9262;,3-->
</span>至居士家就座而<a class="t" id="t0625a08"></a>坐。語居士婦言。居士先持線與織師為<a class="t" id="t0625a09"></a>我作衣。今線少不足。時居士婦即持線<a class="t" id="t0625a10"></a>箱置前語言。隨意多少取。時跋難陀即恣<a class="t" id="t0625a11"></a>意擇取好者。持往詣織師家語言。我已得<a class="t" id="t0625a12"></a>爾許線可與我織成衣。織師報言。如大<a class="t" id="t0625a13"></a>德今所作衣與我價少。跋難陀報言。但與<a class="t" id="t0625a14"></a>我織我當更與汝價。時織師成衣已即送<a class="t" id="t0625a15"></a>與居士婦。時居士從他處行還。問其婦言。<a class="t" id="t0625a16"></a>我前與織師線為跋難陀釋子作衣。今者<a class="t" id="t0625a17"></a>成未耶。其婦報言。所織衣已成今在此。居<a class="t" id="t0625a18"></a>士言。持衣來看之。即開箱出衣示。居士語<a class="t" id="t0625a19"></a>婦言。此衣非我先<span class="gaiji">勅
<!--gaiji,敕,1[束*力],2&#x52C5;,3-->
</span>織衣。婦報言。此衣即<a class="t" id="t0625a20"></a>是耶。居士語言。如先所與線教令織作<a class="t" id="t0625a21"></a>衣此衣非。時婦即具說因緣。居士與婦共<a class="t" id="t0625a22"></a>披衣看。時跋難陀釋子即來至居士家。問<a class="t" id="t0625a23"></a>居士言。先所與我織作衣此衣是耶。報言<a class="t" id="t0625a24"></a>是。語言。若是者便可與我。居士即譏嫌言。<a class="t" id="t0625a25"></a>沙門釋子受取無厭不知慚愧。外自稱言我<a class="t" id="t0625a26"></a>知正法。如是何有正法。從人乞衣。施者雖<a class="t" id="t0625a27"></a>無厭而受者應知足。乃至屏處而不得語。<a class="t" id="t0625a28"></a>時乞食比丘聞是語已。嫌責跋難陀釋子<a class="t" id="t0625a29"></a>言。云何貪著從他乞衣耶。嫌責已還至僧<a class="t" id="t0625b01"></a>伽藍中。以此因緣語諸比丘。諸比丘聞。其<a class="t" id="t0625b02"></a>中有少欲知足行頭陀樂學戒知慚愧者。<a class="t" id="t0625b03"></a>嫌責跋難陀言。云何貪著從他乞衣。諸比<a class="t" id="t0625b04"></a>丘往世尊所。頭面禮足在一面坐。以此因<a class="t" id="t0625b05"></a>緣具白世尊。世尊爾時以此因緣集比丘<a class="t" id="t0625b06"></a>僧。呵責跋難陀言。汝所為非非威儀非<a class="t" id="t0625b07"></a>沙門法非淨行非隨順行。所不應為。云<a class="t" id="t0625b08"></a>何貪著從他乞衣。以無數方便呵責已。告<a class="t" id="t0625b09"></a>諸比丘。此癡人多種有漏處最初犯戒。自今<a class="t" id="t0625b10"></a>已去與諸比丘結戒。集十句義乃至正法<a class="t" id="t0625b11"></a>久住。欲說戒者。當如是說若比丘若居士<a class="t" id="t0625b12"></a>居士婦使織師為比丘織作衣。彼比丘便<a class="t" id="t0625b13"></a>往其家語織師言。汝知不。此衣為我作。<a class="t" id="t0625b14"></a>好織令廣長堅緻。我當多少與汝價。彼比<a class="t" id="t0625b15"></a>丘與價下至一食直。若得衣尼薩耆波逸提。<a class="t" id="t0625b16"></a>如是世尊與比丘結戒。時諸居士自恣請與<a class="t" id="t0625b17"></a>比丘衣。大德須何等衣耶。諸比丘疑不敢<a class="t" id="t0625b18"></a>答。佛言。若先自恣請與衣應隨意答。若居<a class="t" id="t0625b19"></a>士欲與比丘貴價衣。然比丘少欲知足欲<a class="t" id="t0625b20"></a>得不如者疑不敢索。佛言。自今已去聽少<a class="t" id="t0625b21"></a>欲知足索不如者隨意答。自今已去當如<a class="t" id="t0625b22"></a>是說戒。若比丘居士居士婦。使織師為比<a class="t" id="t0625b23"></a>丘織作衣。彼比丘先不受自恣請。便往織<a class="t" id="t0625b24"></a>師所語言。此衣為我作與我極好織令廣<a class="t" id="t0625b25"></a>大堅緻。我當少多與汝價。是比丘與價乃<a class="t" id="t0625b26"></a>至一食直。若得衣尼薩耆波逸提。比丘義如<a class="t" id="t0625b27"></a>上。居士居士婦如上。衣者十種衣如上。求<a class="t" id="t0625b28"></a>者有二種如上。若比丘先不受自恣請便<a class="t" id="t0625b29"></a>往求衣。若得者尼薩耆波逸提。不得衣者<a class="t" id="t0625c01"></a>突吉羅。此尼薩耆當捨與僧。若眾多人若<a class="t" id="t0625c02"></a>一人。不得別眾捨。若捨不成捨突吉羅。捨<a class="t" id="t0625c03"></a>時應往僧中偏露右肩脫革屣向上座<a class="t" id="t0625c04"></a>禮右膝著地合掌作如是白。大德僧聽。我<a class="t" id="t0625c05"></a>某甲比丘。先不受自恣請。便往求得好衣<a class="t" id="t0625c06"></a>犯捨墮。今捨與僧。捨已當懺悔。前受懺人<a class="t" id="t0625c07"></a>當作如是白。大德僧聽此某甲比丘先不<a class="t" id="t0625c08"></a>受自恣請便往求得好衣犯捨墮。今捨與<a class="t" id="t0625c09"></a>僧。若僧時到僧忍聽。我受此比丘懺。白如<a class="t" id="t0625c10"></a>是。作是白已。然後受懺。當語彼人言。<a class="t" id="t0625c11"></a>自責汝心。彼比丘報言爾。僧即應還彼比<a class="t" id="t0625c12"></a>丘衣白二羯磨如是與。僧中當差堪能羯<a class="t" id="t0625c13"></a>磨人如上作如是白。大德僧聽。此某甲比<a class="t" id="t0625c14"></a>丘。先不受自恣請便往求得好衣犯捨墮。<a class="t" id="t0625c15"></a>今捨與僧。若僧時到僧忍聽僧。今還此比丘<a class="t" id="t0625c16"></a>衣白如是大德僧聽。此某甲比丘先不受自<a class="t" id="t0625c17"></a>恣請便往求得好衣犯捨墮今捨與僧。僧<a class="t" id="t0625c18"></a>今還此某甲比丘衣。誰諸長老忍僧還此比<a class="t" id="t0625c19"></a>丘衣者默然。誰不忍者說。僧已忍。還此比<a class="t" id="t0625c20"></a>丘衣竟。僧忍默然故是事如是持。彼比丘<a class="t" id="t0625c21"></a>僧中捨衣竟不還者突吉羅。若有人。教言<a class="t" id="t0625c22"></a>莫還者突吉羅。若轉作淨施。若遣與人。<a class="t" id="t0625c23"></a>若自作三衣。若作波利迦羅衣。若故壞若<a class="t" id="t0625c24"></a>燒。若作非衣。若數數著。一切突吉羅。比丘<a class="t" id="t0625c25"></a>尼尼薩耆波逸提。式叉摩那沙彌沙彌尼突<a class="t" id="t0625c26"></a>吉羅。是謂為犯。不犯者先受自恣請往求<a class="t" id="t0625c27"></a>知足減少求。若從親里索。從出家人索。<a class="t" id="t0625c28"></a>或為他。或他為己。或不索而得者不犯。<a class="t" id="t0625c29"></a>不犯者最初未制戒。癡狂心亂痛惱所纏<a class="t" id="t0626a01"></a>。<span class="rule-number">二十四竟</span></p>
<a class="t" id="t0626a02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>