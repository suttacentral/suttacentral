<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np27">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 27</span>
<span class="mirror-right">尼薩耆波逸提二十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0628c24"></a>
爾時佛在舍衛國祇樹給孤獨園。時毘舍佉<a class="t" id="t0628c25"></a>母請佛及比丘僧明日食。即其夜辦具甘<span class="gaiji">饍
<!--gaiji,膳,1[飢-几+善],2&#x994D;,3-->
</span>
<a class="t" id="t0628c26"></a>
種種飲食。明日晨朝遣婢往至僧伽藍中<a class="t" id="t0628c27"></a>白時到。時天大雨如象尿下。爾時世尊告<a class="t" id="t0628c28"></a>諸比丘。汝等今日盡出在雨中浴。此最後<a class="t" id="t0628c29"></a>雨。如今閻浮提雨。當知四天下雨亦如此。<a class="t" id="t0629a01"></a>時諸比丘聞佛教已。各出屋裸形雨中浴。<a class="t" id="t0629a02"></a>時彼婢往僧伽藍門外。遙見諸比丘盡裸形<a class="t" id="t0629a03"></a>洗浴。見已作是念。無有沙門盡是裸形外<a class="t" id="t0629a04"></a>道。婢還白毘舍佉母言。大家當知。僧伽藍<a class="t" id="t0629a05"></a>中盡是裸形外道。無有沙門。毘舍佉母聰明<a class="t" id="t0629a06"></a>智慧。即作是念。向者天雨。諸比丘等或脫<a class="t" id="t0629a07"></a>衣裸形雨中洗浴。婢無知謂為裸形外道。<a class="t" id="t0629a08"></a>復更<span class="gaiji">勅
<!--gaiji,敕,1[束*力],2&#x52C5;,3-->
</span>。速詣僧伽藍中。白諸比丘今時已<a class="t" id="t0629a09"></a>到。即往僧伽藍門外。時諸比丘浴訖著衣還<a class="t" id="t0629a10"></a>入靜室坐思惟。婢在門外立。見僧伽藍<a class="t" id="t0629a11"></a>空寂無人。復作是念。今僧伽藍空無有比<a class="t" id="t0629a12"></a>丘。即還歸語毘舍佉母言。大家當知。僧伽<a class="t" id="t0629a13"></a>藍中空無有比丘。時毘舍佉母智慧聰明。即<a class="t" id="t0629a14"></a>作念言。諸比丘浴訖必入靜室思惟。而婢<a class="t" id="t0629a15"></a>無知謂為僧伽藍中無有比丘。復重<span class="gaiji">勅
<!--gaiji,敕,1[束*力],2&#x52C5;,3-->
</span>之。<a class="t" id="t0629a16"></a>速往僧伽藍中。高聲白言今時已到。婢即至<a class="t" id="t0629a17"></a>僧伽藍中。高聲白言今時已到。時世尊從<a class="t" id="t0629a18"></a>靜室出。語彼婢言。汝並前去。我正爾往。<a class="t" id="t0629a19"></a>世尊語諸比丘。著衣持<span class="gaiji">鉢
<!--gaiji,缽,1[金*本],2&#x9262;,3-->
</span>今時已到。諸比<a class="t" id="t0629a20"></a>丘受世尊教各持衣<span class="gaiji">鉢
<!--gaiji,缽,1[金*本],2&#x9262;,3-->
</span>。世尊與大比丘僧<a class="t" id="t0629a21"></a>千二百五十人俱。譬如力士屈申臂頃。<a class="t" id="t0629a22"></a>從祇桓精舍忽然不現。在毘舍佉母舍<a class="t" id="t0629a23"></a>就座而坐。衣服不濕及比丘僧悉皆如是。<a class="t" id="t0629a24"></a>時婢在後晚乃到舍。見世尊及比丘僧<a class="t" id="t0629a25"></a>先已至舍次第而坐衣服不濕。見已作是<a class="t" id="t0629a26"></a>念。世尊甚奇甚特有大神力。在我後來<a class="t" id="t0629a27"></a>而先我至。時毘舍佉母以種種多美飲食。<a class="t" id="t0629a28"></a>供養佛及比丘僧。食訖捨<span class="gaiji">鉢
<!--gaiji,缽,1[金*本],2&#x9262;,3-->
</span>更取卑床在<a class="t" id="t0629a29"></a>前而坐。白佛言。唯願世尊。當與我願。佛<a class="t" id="t0629b01"></a>告毘舍佉母。如來不與人過願。毘舍佉母<a class="t" id="t0629b02"></a>復白佛言。大德。若清淨可辦願與我。佛告<a class="t" id="t0629b03"></a>言隨意。毘舍佉母白世尊言。或有諸客比<a class="t" id="t0629b04"></a>丘從遠方來不知所趣。願世尊聽我與客<a class="t" id="t0629b05"></a>比丘食盡形壽供給。復白世尊言。欲遠行<a class="t" id="t0629b06"></a>比丘或以食故而不及伴。願世尊聽我與<a class="t" id="t0629b07"></a>遠行比丘食盡形壽供養。復白世尊言。<a class="t" id="t0629b08"></a>諸病比丘若不得隨病食便命終。若得隨<a class="t" id="t0629b09"></a>病食便得除差。唯願世尊聽我與病比丘<a class="t" id="t0629b10"></a>食盡形壽供給。復白世尊言。諸病比丘<a class="t" id="t0629b11"></a>不得隨病藥便命終。若得隨病藥病得<a class="t" id="t0629b12"></a>差。願世尊聽我與病比丘隨病藥盡形壽<a class="t" id="t0629b13"></a>供給。復白世尊言。瞻病比丘自求食故<a class="t" id="t0629b14"></a>便闕看病。願世尊聽我與看病人食盡形<a class="t" id="t0629b15"></a>壽供給。復白佛言。世尊聽阿那頻頭國諸<a class="t" id="t0629b16"></a>比丘食粥。若世尊當聽比丘食粥者。我<a class="t" id="t0629b17"></a>當盡形壽供給。復白世尊言。我晨朝遣婢<a class="t" id="t0629b18"></a>至僧伽藍中白時到。諸比丘盡露形雨中<a class="t" id="t0629b19"></a>浴。願世尊聽我盡形壽供給比丘雨浴衣。<a class="t" id="t0629b20"></a>復白世尊言。我有小因緣至阿夷羅跋提<a class="t" id="t0629b21"></a>河邊。見諸比丘尼裸形洗浴。時有諸賊女婬<a class="t" id="t0629b22"></a>女往至比丘尼所語言。汝等年少顏貌端正<a class="t" id="t0629b23"></a>腋下未有毛及今年壯。何不習愛欲。老乃<a class="t" id="t0629b24"></a>修習梵行。於二宜無失。其中年少比丘尼<a class="t" id="t0629b25"></a>便生不樂心。願世尊聽我盡形壽與比丘尼<a class="t" id="t0629b26"></a>浴衣。爾時佛語毘舍佉母。汝以何利義。故<a class="t" id="t0629b27"></a>求此八願耶。毘舍佉母白佛言。若有遠來<a class="t" id="t0629b28"></a>比丘至。白世尊言。有某甲比丘命過為<a class="t" id="t0629b29"></a>生何處。爾時世尊即為記說。於四道果中<a class="t" id="t0629c01"></a>必當證成。須陀洹果若斯陀含果若阿那含<a class="t" id="t0629c02"></a>果若阿羅漢果。我當問言。彼命過比丘曾來<a class="t" id="t0629c03"></a>至此舍衛國不。若我聞曾來時。我復當<a class="t" id="t0629c04"></a>作是念。是客比丘或當曾受我客比丘食。<a class="t" id="t0629c05"></a>若遠行比丘食若病比丘食。若受病比丘<a class="t" id="t0629c06"></a>藥若受瞻病人食。若受粥若受雨浴衣。我<a class="t" id="t0629c07"></a>聞是語已便發歡喜心。既發歡喜心便捨<a class="t" id="t0629c08"></a>眾惡。身惡既除便得身樂。已得身樂心<a class="t" id="t0629c09"></a>則得定。心既得定便能長夜修習根力覺<a class="t" id="t0629c10"></a>意。世尊歎言。善哉善哉。毘舍佉母。此事如<a class="t" id="t0629c11"></a>實。何以故。汝是聰明智慧信樂檀越。時世尊<a class="t" id="t0629c12"></a>為毘舍佉母而說頌曰。</p>
<a class="t" id="t0629c13"></a>
<blockquote class="gatha">
<p>
<a class="sc" id="2"></a>
歡喜施飲食　　持戒佛弟子<a class="t" id="t0629c14"></a><br>
布施於眾人　　降伏慳嫉心<a class="t" id="t0629c15"></a><br>
依樂受樂報　　永得安隱樂<a class="t" id="t0629c16"></a><br>
得天上處所　　得無漏聖道<a class="t" id="t0629c17"></a><br>
心樂於福德　　快樂無可喻<a class="t" id="t0629c18"></a><br>
得生於天上　　長壽常安樂</p>
<a class="t" id="t0629c19"></a>
</blockquote>
<p>
<a class="sc" id="3"></a>
<a class="t-linehead" id="t-linehead0629c19"></a>
爾時世尊。與毘舍佉母種種方便說法勸令<a class="t" id="t0629c20"></a>歡喜。即從坐起而去還至僧伽藍中。以是<a class="t" id="t0629c21"></a>因緣集比丘僧隨順說法。無數方便讚歎<a class="t" id="t0629c22"></a>頭陀嚴好樂出離者。告諸比丘言。自今已去<a class="t" id="t0629c23"></a>聽與客比丘食遠行比丘食病比丘食病比<a class="t" id="t0629c24"></a>丘藥及瞻病人食。聽食粥聽受雨浴衣。與<a class="t" id="t0629c25"></a>比丘尼浴衣。爾時毘舍佉母聞世尊聽諸比<a class="t" id="t0629c26"></a>丘受客比丘食乃至與比丘尼雨浴衣。即便<a class="t" id="t0629c27"></a>盡形壽供給客比丘食乃至與比丘尼雨浴<a class="t" id="t0629c28"></a>衣。時毘舍佉母聞世尊聽已。即作眾多雨<a class="t" id="t0629c29"></a>浴衣。使人持往至僧伽藍中。與諸比丘。諸<a class="t" id="t0630a01"></a>比丘分。佛言不應分隨上座次與。若不遍<a class="t" id="t0630a02"></a>當憶行次。若更得衣以次行令遍。彼持<a class="t" id="t0630a03"></a>貴價衣隨次與。佛言不應爾。應從上座次<a class="t" id="t0630a04"></a>問。若不須者然後隨次與。若不遍應取僧<a class="t" id="t0630a05"></a>中可分衣與令遍。時六群比丘聞佛聽比<a class="t" id="t0630a06"></a>丘得畜雨浴衣。即一切時春夏冬常求雨浴<a class="t" id="t0630a07"></a>衣。不捨雨衣便持餘用。現有雨衣猶裸形<a class="t" id="t0630a08"></a>而浴。時諸比丘聞。其中有少欲知足行頭陀<a class="t" id="t0630a09"></a>樂學戒知慚愧者。嫌責六群比丘。如來雖<a class="t" id="t0630a10"></a>聽比丘得畜雨浴衣。云何春夏冬常求雨<a class="t" id="t0630a11"></a>浴衣。不捨雨衣便持餘用。現有雨衣猶裸<a class="t" id="t0630a12"></a>形而浴。時諸比丘呵責已。往世尊所頭面<a class="t" id="t0630a13"></a>禮足在一面坐。以此因緣具白世尊。世尊<a class="t" id="t0630a14"></a>爾時以此因緣集比丘僧。呵責六群比丘。<a class="t" id="t0630a15"></a>汝所為非。非威儀非沙門法非淨行非<a class="t" id="t0630a16"></a>隨順行。所不應為。云何春夏冬常求雨浴<a class="t" id="t0630a17"></a>衣。以無數方便訶責已。告諸比丘。此癡人。<a class="t" id="t0630a18"></a>多種有漏處最初犯戒。自今已去與比丘結<a class="t" id="t0630a19"></a>戒。集十句義乃至正法久住。欲說戒者當<a class="t" id="t0630a20"></a>如是說。若比丘。春殘一月在。當求雨浴衣<a class="t" id="t0630a21"></a>半月應用浴。若比丘過一月前求雨浴衣過<a class="t" id="t0630a22"></a>半月前用浴尼薩耆波逸提。比丘義如上。雨<a class="t" id="t0630a23"></a>衣者比丘用雨中浴衣者。有十種如上。彼<a class="t" id="t0630a24"></a>比丘三月十六日應求雨浴衣。四月一日應<a class="t" id="t0630a25"></a>用。若比丘三月十六日前求雨衣四月一日<a class="t" id="t0630a26"></a>前用者尼薩耆波逸提。此尼薩耆當捨與僧。<a class="t" id="t0630a27"></a>若眾多人若一人。不得別眾捨。若捨不成<a class="t" id="t0630a28"></a>捨突吉羅。若欲捨與僧時應往僧中偏露<a class="t" id="t0630a29"></a>右肩脫革屣向上座禮右膝著地合掌作<a class="t" id="t0630b01"></a>如是白。大德僧聽。我某甲比丘過一月前求<a class="t" id="t0630b02"></a>雨浴衣過半月前用犯捨墮。今捨與僧捨<a class="t" id="t0630b03"></a>已當懺悔。前受懺人當作如是白。大德<a class="t" id="t0630b04"></a>僧聽。此某甲比丘過一月前求雨浴衣過半<a class="t" id="t0630b05"></a>月前用犯捨墮。今捨與僧若僧時到僧忍<a class="t" id="t0630b06"></a>聽。我受彼比丘懺。白如是。白已然後受<a class="t" id="t0630b07"></a>懺。當語彼人言。自責汝心。比丘報言爾。<a class="t" id="t0630b08"></a>僧即當還彼比丘雨衣作白二羯磨。應如<a class="t" id="t0630b09"></a>是與。僧中應差堪能羯磨人如上作如是<a class="t" id="t0630b10"></a>白。大德僧聽。此某甲比丘過一月前求雨浴<a class="t" id="t0630b11"></a>衣過半月前用犯捨墮。今捨與僧。若僧時<a class="t" id="t0630b12"></a>到僧忍聽。還彼某甲比丘雨衣。白如是。大<a class="t" id="t0630b13"></a>德僧聽。此某甲比丘過一月前求雨浴衣<a class="t" id="t0630b14"></a>過半月前用犯捨墮。今捨與僧。僧今還此<a class="t" id="t0630b15"></a>某甲比丘雨浴衣。誰諸長老忍僧還彼某甲<a class="t" id="t0630b16"></a>比丘雨浴衣者默然。誰不忍者說。僧已忍。<a class="t" id="t0630b17"></a>還此某甲比丘雨浴衣竟。僧忍默然故。是<a class="t" id="t0630b18"></a>事如是持。僧中捨雨衣竟不還者突吉羅。<a class="t" id="t0630b19"></a>還時有人教言莫還者突吉羅。若轉作淨<a class="t" id="t0630b20"></a>施。若遣與人。若自作三衣。若作波利迦羅<a class="t" id="t0630b21"></a>衣。若故壞若燒。若數數用。一切突吉羅。比<a class="t" id="t0630b22"></a>丘尼突吉羅。式叉摩那沙彌沙彌尼突吉羅。<a class="t" id="t0630b23"></a>是謂為犯。不犯者三月十六日求四月一日<a class="t" id="t0630b24"></a>用。若捨雨衣已乃更作餘用。若著浴衣<a class="t" id="t0630b25"></a>浴。若無雨衣。若作浴衣。若浣染。若舉處<a class="t" id="t0630b26"></a>染無犯無犯者最初未制戒。癡狂心亂痛<a class="t" id="t0630b27"></a>惱所纏。<span class="rule-number">二十七竟</span></p>
<a class="t" id="t0630b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>