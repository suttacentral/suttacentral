<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np8">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 8</span>
<span class="mirror-right">尼薩耆波逸提 八</span> </h1>
</div>
<p>
<a class="sc" id="1"></a>
<a class="t-linehead" id="t-linehead0610b29"></a>
爾時佛在舍衛國祇樹給孤獨園。時有一<a class="t" id="t0610c01"></a>乞食比丘。到時著衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城。至居<a class="t" id="t0610c02"></a>士家乞食。聞居士夫婦共議言。跋難陀釋子<a class="t" id="t0610c03"></a>是我知舊。當持如是衣價買如是衣與<a class="t" id="t0610c04"></a>彼比丘。乞食已還來至僧伽藍中。見跋難陀<a class="t" id="t0610c05"></a>釋子語言。未曾有瞿曇汝大福德人。即問<a class="t" id="t0610c06"></a>言。我有何事言我是福德人。報言。我入城<a class="t" id="t0610c07"></a>乞食聞居士夫婦共議言。跋難陀釋子是我<a class="t" id="t0610c08"></a>知舊。當持如是衣價買如是衣與。即問<a class="t" id="t0610c09"></a>言實爾不。比丘報言。實爾。復問言。彼居士<a class="t" id="t0610c10"></a>家在何處門那向。比丘報言。居士家在某<a class="t" id="t0610c11"></a>處門向某方。跋難陀即語比丘言。是我知<a class="t" id="t0610c12"></a>舊檀越常供養我實如汝言。明日晨朝著<a class="t" id="t0610c13"></a>衣持<span class="gaiji">鉢
<!--gaiji,缽,1[金*本],2&#x9262;,3-->
</span>入舍衛城到居士家語言。實欲<a class="t" id="t0610c14"></a>與我衣耶。報言。我在屏處有此語耳。跋<a class="t" id="t0610c15"></a>難陀語居士言。若欲與我衣者。當如是廣<a class="t" id="t0610c16"></a>大作新好堅緻。中我受持。若不中我受持<a class="t" id="t0610c17"></a>者何用是為。時彼居士即譏嫌言。沙門釋子<a class="t" id="t0610c18"></a>無有慚愧多求無厭。外自稱言。我知正法。<a class="t" id="t0610c19"></a>而強從人索好衣。如是何有正法。施者雖<a class="t" id="t0610c20"></a>無厭而受者應知足。乃尋屏處私語耶。<a class="t" id="t0610c21"></a>時乞食比丘聞。嫌責跋難陀釋子。云何如是<a class="t" id="t0610c22"></a>強從人索好衣。乞食比丘即還出家。至僧<a class="t" id="t0610c23"></a>伽藍中。以此因緣向諸比丘說。其中有少<a class="t" id="t0610c24"></a>欲知足行頭陀樂學戒知慚愧者。嫌責跋<a class="t" id="t0610c25"></a>難陀釋子。汝云何如是強從人索好衣。嫌<a class="t" id="t0610c26"></a>責已往世尊所。頭面禮足在一面坐。以<a class="t" id="t0610c27"></a>此因緣具白世尊。世尊爾時以此因緣集<a class="t" id="t0610c28"></a>比丘僧。呵責跋難陀釋子。汝所為非。非<a class="t" id="t0610c29"></a>威儀非沙門法非淨行非隨順行。所不<a class="t" id="t0611a01"></a>應為。云何如是強從人索好衣。呵責已告<a class="t" id="t0611a02"></a>諸比丘。此癡人。多種有漏處最初犯戒。自今<a class="t" id="t0611a03"></a>已去與諸比丘結戒。集十句義乃至正法<a class="t" id="t0611a04"></a>久住。欲說戒者當如是說。若比丘居士居<a class="t" id="t0611a05"></a>士婦欲為比丘辦衣價持是衣價買如<a class="t" id="t0611a06"></a>是衣與某甲比丘。是比丘便到居士家言<a class="t" id="t0611a07"></a>買如是衣與我為好故。若得衣者尼薩耆<a class="t" id="t0611a08"></a>波逸提。如是世尊與比丘結戒。居士自恣<a class="t" id="t0611a09"></a>請比丘問言。大德須何等衣。是比丘意疑<a class="t" id="t0611a10"></a>不答。若居士恣比丘所索應答。居士欲為<a class="t" id="t0611a11"></a>比丘作貴價衣。是比丘少欲知足不須大<a class="t" id="t0611a12"></a>價衣。欲須不如者。比丘意疑不敢隨意求<a class="t" id="t0611a13"></a>索。佛言。聽諸比丘少欲知足索不如者。自<a class="t" id="t0611a14"></a>今已去應如是說戒。若比丘居士居士婦為<a class="t" id="t0611a15"></a>比丘辦衣價買如是衣與某甲比丘。是<a class="t" id="t0611a16"></a>比丘先不受自恣請。到居士家作如是<a class="t" id="t0611a17"></a>說。善哉居士。為我買如是如是衣與我為<a class="t" id="t0611a18"></a>好故。若得衣者尼薩耆波逸提。比丘義如<a class="t" id="t0611a19"></a>上。居士居士婦者如上。衣價者。若錢若<a class="t" id="t0611a20"></a>金若真珠若琉璃若貝若玉石若瓔珞若生像<a class="t" id="t0611a21"></a>金。衣者有十種如上。求者有二種。一者求<a class="t" id="t0611a22"></a>價。二者求衣。求價者檀越與作大價衣求<a class="t" id="t0611a23"></a>乃至增一錢十六分之一分。求衣者語居士<a class="t" id="t0611a24"></a>言。作如是廣長衣乃至增一綖。是比丘先<a class="t" id="t0611a25"></a>不受自恣請。而往求貴價廣大衣。若得衣<a class="t" id="t0611a26"></a>者尼薩耆波逸提。求而不得突吉羅。此尼薩<a class="t" id="t0611a27"></a>耆應捨與僧。若眾多人若一人。不得別眾<a class="t" id="t0611a28"></a>捨。若捨不成捨突吉羅。捨與僧時應往僧<a class="t" id="t0611a29"></a>中偏露右肩脫革屣向上座禮。右膝著<a class="t" id="t0611b01"></a>地合掌作如是白。大德僧聽。我某甲比丘。<a class="t" id="t0611b02"></a>先不受自恣請與衣往求取貴價衣犯捨<a class="t" id="t0611b03"></a>墮。今捨與僧。捨已當懺悔。前受懺人當作<a class="t" id="t0611b04"></a>如是白。大德僧聽。此某甲比丘。先不受自<a class="t" id="t0611b05"></a>恣請與衣往求貴價衣犯捨墮。今捨與僧。<a class="t" id="t0611b06"></a>若僧時到僧忍聽。我受某甲比丘懺白如<a class="t" id="t0611b07"></a>是。白已然後受懺。當語彼比丘言。自責<a class="t" id="t0611b08"></a>汝心。彼比丘答言爾。僧即應還此比丘衣。<a class="t" id="t0611b09"></a>白二羯磨應如是與。僧中當差堪能羯磨<a class="t" id="t0611b10"></a>人如上作如是白。大德僧聽。此某甲比丘<a class="t" id="t0611b11"></a>先不受自恣請與衣往求貴價衣犯捨墮。<a class="t" id="t0611b12"></a>今捨與僧。若僧時到僧忍聽。僧今還此某甲<a class="t" id="t0611b13"></a>比丘衣。白如是。大德僧聽。此某甲比丘先不<a class="t" id="t0611b14"></a>受自恣請與衣往求貴價衣犯捨墮。今捨<a class="t" id="t0611b15"></a>與僧。僧今持此衣還此比丘。誰諸長老忍。<a class="t" id="t0611b16"></a>僧持此衣還此比丘者默然。誰不忍者說。<a class="t" id="t0611b17"></a>僧已忍。與彼某甲衣竟。僧忍默然故是事<a class="t" id="t0611b18"></a>如是持。是比丘於僧中捨衣竟不還者突<a class="t" id="t0611b19"></a>吉羅。當還時有人教言莫還者突吉羅。<a class="t" id="t0611b20"></a>若不還轉作淨施。若遣與人。若自作三衣。<a class="t" id="t0611b21"></a>若作波利迦羅衣。若故壞若燒。若數數著壞。<a class="t" id="t0611b22"></a>一切突吉羅。比丘尼尼薩耆波逸提。式叉摩<a class="t" id="t0611b23"></a>那沙彌沙彌尼突吉羅。是謂為犯。不犯者。<a class="t" id="t0611b24"></a>先受自恣請而往求索。知足減少求。從親<a class="t" id="t0611b25"></a>里求。從出家人求。或為他求。他為已求。<a class="t" id="t0611b26"></a>或不求自得。無犯。無犯者。最初未制戒。癡<a class="t" id="t0611b27"></a>狂心亂痛惱所纏。<span class="rule-number">八竟</span></p>
<a class="t" id="t0611b28"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>