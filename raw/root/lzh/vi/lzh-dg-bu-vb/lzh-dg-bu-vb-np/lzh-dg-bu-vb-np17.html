<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np17">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 17</span>
<span class="mirror-right">尼薩耆波逸提一十七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0618a22"></a>
爾時佛在釋翅瘦迦維羅衛尼拘律園。時<a class="t" id="t0618a23"></a>六群比丘取羊毛作新坐具。使比丘尼浣染<a class="t" id="t0618a24"></a>擘。時摩訶波闍波提比丘尼為染。染色污<a class="t" id="t0618a25"></a>手往至世尊所。頭面禮足已在一面立。時<a class="t" id="t0618a26"></a>世尊知而故問。何故瞿曇彌汝手有染色猶<a class="t" id="t0618a27"></a>若染師耶。即白佛言。六群比丘欲作新<a class="t" id="t0618a28"></a>坐具持羊毛來使我等浣染擘。是故污<a class="t" id="t0618a29"></a>手。即頭面禮佛足還所止處。爾時世尊。<a class="t" id="t0618b01"></a>以此因緣集比丘僧。知而故問六群比丘。<a class="t" id="t0618b02"></a>汝等實作新坐具使比丘尼浣染擘耶。報<a class="t" id="t0618b03"></a>言。實爾世尊。世尊以無數方便呵責六群比<a class="t" id="t0618b04"></a>丘言。汝所為非。非威儀非沙門法非淨<a class="t" id="t0618b05"></a>行非隨順行。所不應為。云何乃使比丘尼<a class="t" id="t0618b06"></a>浣染擘羊毛。世尊以無數方便呵責已。告<a class="t" id="t0618b07"></a>諸比丘。六群比丘。癡人多種有漏處最初犯<a class="t" id="t0618b08"></a>戒。自今已去與比丘結戒。集十句義乃<a class="t" id="t0618b09"></a>至正法久住。欲說戒者當如是說。若比丘<a class="t" id="t0618b10"></a>使比丘尼浣染擘羊毛者。尼薩耆波逸提。<a class="t" id="t0618b11"></a>如是世尊與比丘結戒已。諸比丘各自有<a class="t" id="t0618b12"></a>疑。不敢使親里比丘尼浣染擘羊毛。佛<a class="t" id="t0618b13"></a>言。聽親里者得浣染擘。自今已去與比丘<a class="t" id="t0618b14"></a>結戒。若比丘使非親里比丘尼浣染擘羊<a class="t" id="t0618b15"></a>毛者。尼薩耆波逸提比丘義如上。非親里<a class="t" id="t0618b16"></a>及親里如上。若比丘與非親里比丘尼羊<a class="t" id="t0618b17"></a>毛浣染擘者三尼薩耆波逸提。若使浣染<a class="t" id="t0618b18"></a>擘。彼浣染而不擘者。二尼薩耆波逸提一突<a class="t" id="t0618b19"></a>吉羅。使浣染擘。彼浣不染而擘。二尼薩耆波<a class="t" id="t0618b20"></a>逸提一突吉羅。使浣染擘。彼不浣而染擘<a class="t" id="t0618b21"></a>者。二尼薩耆一突吉羅。使浣染擘。彼不浣<a class="t" id="t0618b22"></a>染擘者三突吉羅。使非親里沙彌尼式叉<a class="t" id="t0618b23"></a>摩那浣染擘者突吉羅。此應捨與僧。若眾<a class="t" id="t0618b24"></a>多人若一人。不得別眾捨。若捨不成捨突<a class="t" id="t0618b25"></a>吉羅。捨時應往僧中偏露右肩脫革屣<a class="t" id="t0618b26"></a>向上座禮。右膝著地合掌作如是白大德<a class="t" id="t0618b27"></a>僧聽。我某甲比丘使非親里比丘尼浣染擘<a class="t" id="t0618b28"></a>羊毛犯捨墮。今捨與僧。捨已當懺悔。前受<a class="t" id="t0618b29"></a>懺人當作白。大德僧聽。此某甲比丘。使<a class="t" id="t0618c01"></a>非親里比丘尼浣染擘羊毛犯捨墮。今捨<a class="t" id="t0618c02"></a>與僧。若僧時到僧忍聽我受此某甲比丘懺。<a class="t" id="t0618c03"></a>白如是。白已然後受懺。當語彼比丘言。<a class="t" id="t0618c04"></a>自責汝心。比丘報言爾。僧即當還彼。比丘<a class="t" id="t0618c05"></a>羊毛作白二羯磨。應如是與。僧當差堪能<a class="t" id="t0618c06"></a>羯磨人如上作如是白。大德僧聽。此某甲<a class="t" id="t0618c07"></a>比丘使非親里比丘尼浣染擘羊毛犯捨<a class="t" id="t0618c08"></a>墮今捨與僧。若僧時到僧忍聽。還此某甲<a class="t" id="t0618c09"></a>比丘羊毛。白如是。大德僧聽。此某甲比丘。<a class="t" id="t0618c10"></a>使非親里比丘尼浣染擘羊毛犯捨墮。今<a class="t" id="t0618c11"></a>捨與僧。僧今持此羊毛還此比丘。誰諸長<a class="t" id="t0618c12"></a>老忍。僧持此羊毛還此比丘者默然。誰不<a class="t" id="t0618c13"></a>忍者說。僧已忍。與彼某甲比丘羊毛竟。僧<a class="t" id="t0618c14"></a>忍默然故是事如是持。僧中捨羊毛竟不<a class="t" id="t0618c15"></a>還者突吉羅。若有人教莫還者突吉羅。若<a class="t" id="t0618c16"></a>轉作淨施。若遣與人。若數數用。若故壞。<a class="t" id="t0618c17"></a>一切突吉羅。比丘尼突吉羅。式叉摩那沙<a class="t" id="t0618c18"></a>彌沙彌尼。盡突吉羅。是謂為犯。不犯者。使<a class="t" id="t0618c19"></a>親里比丘尼浣染擘。若為病人浣染擘。若<a class="t" id="t0618c20"></a>為眾僧為佛為塔浣染擘不犯。不犯者最<a class="t" id="t0618c21"></a>初未制戒。癡狂心亂痛惱所纏。<span class="rule-number">十七竟</span></p>
<a class="t" id="t0618c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>