<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np6">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 6</span>
<span class="mirror-right">尼薩耆波逸提 六</span> </h1>
</div>
<a class="t-juannumber" id="juan-7"></a>
<p class="suttainfo">
<span class="t-juanname">四分律卷第七<span class="t-note">（初分之七）</span><a class="t" id="t0608a17"></a><a class="t" id="t0608a18"></a></span><br>
<span class="t-byline">姚秦罽賓三藏佛陀耶舍<a class="t" id="t0608a19"></a>共竺佛念等譯</span><a class="t" id="t0608a20"></a><br>
<span class="t-headname">◎三十捨墮法二</span><a class="t" id="t0608a21"></a></p>
<p>
<a class="sc" id="1"></a>
<a class="t-linehead" id="t-linehead0608a21"></a>
爾時佛在舍衛國祇樹給孤獨園。時舍衛城<a class="t" id="t0608a22"></a>中有長者。晨朝嚴駕將從詣園遊觀已。復<a class="t" id="t0608a23"></a>迴車詣祇洹精舍。置車在祇洹門外。步入<a class="t" id="t0608a24"></a>見跋難陀釋子禮敬問訊在前坐聽法。跋<a class="t" id="t0608a25"></a>難陀釋子辯才智慧善能說法。即為長者種<a class="t" id="t0608a26"></a>種方便說法開化勸令歡喜。彼聞法已即語<a class="t" id="t0608a27"></a>跋難陀言。欲何所須願見告語。報言。無所<a class="t" id="t0608a28"></a>須此便是供養已。長者復言。願見告語若<a class="t" id="t0608a29"></a>有所須莫有疑難。跋難陀言。止止不須復<a class="t" id="t0608b01"></a>說。正使我有所須俱不能見與。長者復言。<a class="t" id="t0608b02"></a>但見告語。我當隨所須給與。時彼長者身<a class="t" id="t0608b03"></a>著貴價廣長白疊衣。跋難陀言。汝所著者<a class="t" id="t0608b04"></a>可與我我須之。長者報言。明日來至我家<a class="t" id="t0608b05"></a>中我當相與。跋難陀言。我先語汝。正使所<a class="t" id="t0608b06"></a>須汝俱不能與我。如今果如我所言。長者<a class="t" id="t0608b07"></a>報言。我與汝非為不與。但明日來。若與汝<a class="t" id="t0608b08"></a>此衣。或更有好者相與。我今若即脫此<a class="t" id="t0608b09"></a>衣與汝者。我不能無衣入舍衛城。跋難陀<a class="t" id="t0608b10"></a>言。且止且止。我不復須。時長者<span class="gaiji">［真／心］
<!--gaiji,,1[真/心],2&#x3972;,3-->
</span>恚不悅。<a class="t" id="t0608b11"></a>即脫衣襞疊授與跋難陀語言。我向者<a class="t" id="t0608b12"></a>語大德。明日來我當與汝此衣或更與好<a class="t" id="t0608b13"></a>者。而不見信。今使我著一衣入舍衛城。<a class="t" id="t0608b14"></a>時長者即出祇桓精舍乘車著一衣入城。<a class="t" id="t0608b15"></a>時守門者見已即語長者言。從何所來為<a class="t" id="t0608b16"></a>誰所劫。長者報言。向者在祇桓中被賊<a class="t" id="t0608b17"></a>劫。時守門者即執持刀杖欲往祇桓。長<a class="t" id="t0608b18"></a>者言。止止不須去。時守門者問言何故。時<a class="t" id="t0608b19"></a>長者具說因緣。時諸居士聞已皆譏嫌言。<a class="t" id="t0608b20"></a>沙門釋子多求無足無有慚愧。外自稱言。<a class="t" id="t0608b21"></a>我知正法。如是何有正法。云何乃索長者<a class="t" id="t0608b22"></a>身上衣。檀越雖施無厭而受者應知足。時<a class="t" id="t0608b23"></a>諸比丘聞。中有少欲知足行頭陀樂學戒<a class="t" id="t0608b24"></a>知慚愧者。嫌責跋難陀釋子。汝云何乃從<a class="t" id="t0608b25"></a>長者索身上如此貴價衣。時諸比丘詣世<a class="t" id="t0608b26"></a>尊所。頭面禮足在一面坐。以此因緣具白<a class="t" id="t0608b27"></a>世尊。世尊爾時集諸比丘。知而故問跋難<a class="t" id="t0608b28"></a>陀汝實從長者索身上衣耶。答言實爾。<a class="t" id="t0608b29"></a>世尊以無數方便呵責跋難陀言。汝所為<a class="t" id="t0608c01"></a>非。非威儀非沙門法非淨行非隨順行。<a class="t" id="t0608c02"></a>所不應為云何乃從長者索身上衣。呵責<a class="t" id="t0608c03"></a>已告諸比丘。跋難陀癡人。多種有漏處最初<a class="t" id="t0608c04"></a>犯戒。自今已去與諸比丘結戒。集十句義<a class="t" id="t0608c05"></a>乃至正法久住。欲說戒者當如是說。若比<a class="t" id="t0608c06"></a>丘從居士索衣者尼薩耆波逸提。如是世<a class="t" id="t0608c07"></a>尊與比丘結戒。諸比丘皆畏慎。不敢從親<a class="t" id="t0608c08"></a>里居士索衣佛言。聽諸比丘從親里居<a class="t" id="t0608c09"></a>士索衣不犯。自今已去欲說戒者當如<a class="t" id="t0608c10"></a>是說。若比丘從非親里居士索衣者尼薩<a class="t" id="t0608c11"></a>耆波逸提。如是世尊與諸比丘結戒。時有<a class="t" id="t0608c12"></a>眾多比丘。在拘薩羅國夏安居竟。十五日<a class="t" id="t0608c13"></a>自恣已。十六日執持衣<span class="gaiji">鉢
<!--gaiji,缽,1[金*本],2&#x9262;,3-->
</span>往世尊所。晝日<a class="t" id="t0608c14"></a>熱不可行夜便行。失正道從邪道行。時<a class="t" id="t0608c15"></a>值賊劫他大得財物還。於邪道相值。賊<a class="t" id="t0608c16"></a>語比丘言。汝等求覓我來耶。諸比丘答<a class="t" id="t0608c17"></a>言。我等不為汝等來。我等於拘薩羅國夏<a class="t" id="t0608c18"></a>安居竟。十五日自恣已。十六日持衣<span class="gaiji">鉢
<!--gaiji,缽,1[金*本],2&#x9262;,3-->
</span>欲<a class="t" id="t0608c19"></a>往見世尊。從彼來。晝日熱不可行夜行失<a class="t" id="t0608c20"></a>道故來此耳。不為汝等來也。彼賊復言。<a class="t" id="t0608c21"></a>汝等若不相覓何故從此道行豈不欲<a class="t" id="t0608c22"></a>相害耶。即打比丘次死奪取衣<span class="gaiji">鉢
<!--gaiji,缽,1[金*本],2&#x9262;,3-->
</span>。諸比丘<a class="t" id="t0608c23"></a>露形而去。至祇桓在門外立。諸比丘見已<a class="t" id="t0608c24"></a>語言。汝等露形尼揵子不足入祇桓。比<a class="t" id="t0608c25"></a>丘報言。我等非尼揵子是沙門釋子耳。時<a class="t" id="t0608c26"></a>優波離去彼不遠經行。諸比丘往至其所<a class="t" id="t0608c27"></a>語言。今有眾多裸形人在門外立。我等語<a class="t" id="t0608c28"></a>言。汝是尼犍子勿入祇桓精舍彼人報言。<a class="t" id="t0608c29"></a>我非尼犍子是沙門釋子。時諸比丘語優<a class="t" id="t0609a01"></a>波離言。汝可往看為是何人。時即出門往<a class="t" id="t0609a02"></a>問。汝是何等人耶。報言。我是沙門釋子。復問<a class="t" id="t0609a03"></a>言。汝等幾歲報言我若干歲。復問。汝等何時<a class="t" id="t0609a04"></a>受戒。報言。我某時。汝師和上是誰。報言<a class="t" id="t0609a05"></a>師和上某甲。何以故裸形。諸比丘即具說<a class="t" id="t0609a06"></a>因緣。時優波離還至諸比丘所語言。此非<a class="t" id="t0609a07"></a>尼揵盡是沙門釋子。優波離語諸比丘言。<a class="t" id="t0609a08"></a>汝等可權借衣著。莫令露形見佛。諸比丘<a class="t" id="t0609a09"></a>即借衣著已往世尊所。頭面禮足在一面<a class="t" id="t0609a10"></a>坐。時世尊慰勞諸比丘言。汝等身安隱不。<a class="t" id="t0609a11"></a>住止和合安樂不。不以飲食為苦耶。諸比<a class="t" id="t0609a12"></a>丘報言。大德。身安隱住止和合安樂不以飲<a class="t" id="t0609a13"></a>食為苦。我等在拘薩羅國夏安居訖。自恣<a class="t" id="t0609a14"></a>已攝持衣<span class="gaiji">鉢
<!--gaiji,缽,1[金*本],2&#x9262;,3-->
</span>欲來問訊世尊。晝日熱不可<a class="t" id="t0609a15"></a>行夜行失道遇諸賊劫奪。如上因緣具白<a class="t" id="t0609a16"></a>世尊。世尊爾時以無數方便呵責諸比丘<a class="t" id="t0609a17"></a>言。汝所為非。非威儀非沙門法非淨行<a class="t" id="t0609a18"></a>非隨順行。所不應為云何癡人。裸形而行<a class="t" id="t0609a19"></a>若裸形行突吉羅。若有如是事當以軟草<a class="t" id="t0609a20"></a>若樹葉覆形。應往寺邊。若先有長衣應取<a class="t" id="t0609a21"></a>著。若無者諸知友比丘有長衣應取著。若<a class="t" id="t0609a22"></a>知友無衣應問僧中。有何等衣可分。若有<a class="t" id="t0609a23"></a>者當與。若無者應問有臥具不。若有者當<a class="t" id="t0609a24"></a>與。若不與應自開庫看。若有褥若地敷若<a class="t" id="t0609a25"></a>氈若被應摘解取裁作衣以自覆形。出外<a class="t" id="t0609a26"></a>乞求衣。時諸比丘畏慎不敢持此處物往<a class="t" id="t0609a27"></a>彼處。佛言。聽時諸比丘奪衣失衣燒衣漂衣。<a class="t" id="t0609a28"></a>畏慎不敢著僧衣。佛言聽著。彼得衣已僧<a class="t" id="t0609a29"></a>衣不還本處。佛言不應爾。若得衣已應<a class="t" id="t0609b01"></a>還。浣染縫治安著本處。若不安本處如法<a class="t" id="t0609b02"></a>治。時有比丘。奪衣失衣燒衣漂衣。畏慎不<a class="t" id="t0609b03"></a>敢從非親里居士若居士婦乞衣。佛言。若<a class="t" id="t0609b04"></a>失衣奪衣燒衣漂衣聽從非親里居士若居<a class="t" id="t0609b05"></a>士婦乞衣。自今已去當如是說戒。若比丘<a class="t" id="t0609b06"></a>從非親里居士若居士婦乞衣。除餘時尼<a class="t" id="t0609b07"></a>薩耆波逸提。餘時者。若比丘奪衣失衣燒衣<a class="t" id="t0609b08"></a>漂衣。是謂餘時。比丘義如上說。親里非親<a class="t" id="t0609b09"></a>里如上。居士居士婦如上說。衣者有十種<a class="t" id="t0609b10"></a>如上。若比丘從非親里居士若居士婦乞<a class="t" id="t0609b11"></a>衣除餘時尼薩耆波逸提。此尼薩耆應捨<a class="t" id="t0609b12"></a>與僧。若眾多人若一人。不得別眾捨。若捨<a class="t" id="t0609b13"></a>不成捨突吉羅。捨與僧時當往僧中偏露<a class="t" id="t0609b14"></a>右肩脫革屣向上座禮。右膝著地合掌<a class="t" id="t0609b15"></a>作如是白。大德僧聽。我某甲比丘從非親<a class="t" id="t0609b16"></a>里居士若居士婦乞衣犯捨墮。今捨與僧。<a class="t" id="t0609b17"></a>捨已當懺悔。前受懺人作如是白。大德僧<a class="t" id="t0609b18"></a>聽。此某甲比丘。從非親里居士若居士婦<a class="t" id="t0609b19"></a>乞衣犯捨墮。今捨與僧。若僧時到僧忍聽。<a class="t" id="t0609b20"></a>我受此比丘懺。白如是。白已然後受懺。當<a class="t" id="t0609b21"></a>語彼比丘言。自責汝心。彼答言爾。僧即<a class="t" id="t0609b22"></a>應還此比丘衣。白二羯磨應如是與。僧中<a class="t" id="t0609b23"></a>應差堪能羯磨人如上當作如是白。大德<a class="t" id="t0609b24"></a>僧聽。此某甲比丘從非親里居士若居士<a class="t" id="t0609b25"></a>婦乞衣犯捨墮。今捨與僧。若僧時到僧<a class="t" id="t0609b26"></a>忍聽。持此衣還某甲比丘。白如是。大德僧<a class="t" id="t0609b27"></a>聽。此某甲比丘。從非親里居士若居士婦<a class="t" id="t0609b28"></a>乞衣犯捨墮。今捨與僧。僧今持此衣還此<a class="t" id="t0609b29"></a>某甲比丘。誰諸長老忍。僧持此衣還此比<a class="t" id="t0609c01"></a>丘者默然。誰不忍者說。僧已忍。與彼某甲<a class="t" id="t0609c02"></a>比丘衣竟。僧忍默然故是事如是持。於僧<a class="t" id="t0609c03"></a>中捨衣竟。不還者突吉羅。當還時有人教<a class="t" id="t0609c04"></a>言莫還突吉羅。若不還轉作淨施。若遣與<a class="t" id="t0609c05"></a>人。若自作三衣。若作波利迦羅衣。若故壞。<a class="t" id="t0609c06"></a>若燒。若數數著壞。盡突吉羅。比丘尼尼薩耆<a class="t" id="t0609c07"></a>波逸提。式叉摩那沙彌沙彌尼突吉羅。是<a class="t" id="t0609c08"></a>謂為犯。不犯者。若奪衣失衣燒衣漂衣得<a class="t" id="t0609c09"></a>從非親里居士若居士婦乞若從親里居<a class="t" id="t0609c10"></a>士若居士婦乞。若從同出家人乞或為他<a class="t" id="t0609c11"></a>乞。他為己乞。或不求而得。不犯。不犯者最<a class="t" id="t0609c12"></a>初未制戒。癡狂心亂痛惱所纏。<span class="rule-number">六竟</span></p>
<a class="t" id="t0609c13"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>