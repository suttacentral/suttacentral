<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np23">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 23</span>
<span class="mirror-right">尼薩耆波逸提二十三</span> </h1>
</div>
<p>
<a class="sc" id="1"></a>
<a class="t-linehead" id="t-linehead0624a14"></a>
◎爾時世尊。在舍衛國祇樹給孤獨園。時跋<a class="t" id="t0624a15"></a>難陀釋子欲縫僧伽梨。入城至諸居士家<a class="t" id="t0624a16"></a>語言。汝今知不。我欲縫僧伽梨須線。居<a class="t" id="t0624a17"></a>士即與線復往餘居士家語言。我欲縫<a class="t" id="t0624a18"></a>僧伽梨須線。如是處處乞得線遂多。彼<a class="t" id="t0624a19"></a>作是念言。我可更餘時異處索線縫僧伽<a class="t" id="t0624a20"></a>梨。比丘衣服難得應辦三衣。我今寧可持<a class="t" id="t0624a21"></a>此線使織師織作三衣。即持線往與織<a class="t" id="t0624a22"></a>師。彼手自作繀自看織。諸居士見已譏嫌<a class="t" id="t0624a23"></a>言。汝等觀此跋難陀釋子。乃手自作繀自<a class="t" id="t0624a24"></a>看織師織作三衣。諸比丘聞。其中有少欲<a class="t" id="t0624a25"></a>知足行頭陀樂學戒知慚愧者。嫌責跋難<a class="t" id="t0624a26"></a>陀。云何多求線使織師織作三衣。手自作<a class="t" id="t0624a27"></a>繀自看織師織作耶。諸比丘往世尊所。頭<a class="t" id="t0624a28"></a>面禮足在一面坐。以此因緣具白世尊。<a class="t" id="t0624a29"></a>世尊爾時以此因緣集比丘僧。呵責跋難<a class="t" id="t0624b01"></a>陀。汝所為非。非威儀非沙門法非淨行<a class="t" id="t0624b02"></a>非隨順行所不應為。云何多求線手自<a class="t" id="t0624b03"></a>作繀自看織師織作三衣。世尊以無數方<a class="t" id="t0624b04"></a>便呵責已。告諸比丘。此癡人。多種有漏處最<a class="t" id="t0624b05"></a>初犯戒。自今已去與比丘結戒。集十句義<a class="t" id="t0624b06"></a>乃至正法久住。欲說戒者當如是說。若比<a class="t" id="t0624b07"></a>丘自乞縷線使非親里織師織作衣者<a class="t" id="t0624b08"></a>尼薩耆波逸提。比丘義如上。自乞者。在在<a class="t" id="t0624b09"></a>處處自乞。縷線者有十種如上十種衣縷<a class="t" id="t0624b10"></a>線也。織師非親里。與線者非親里。非親<a class="t" id="t0624b11"></a>里者犯。織師非親里。與線者或親里或非<a class="t" id="t0624b12"></a>親里。非親里者犯。織師非親里。與線者是<a class="t" id="t0624b13"></a>親里。非親里者犯。或織師是親里或非親里。<a class="t" id="t0624b14"></a>與線者非親里。非親里者犯。或織師是親里<a class="t" id="t0624b15"></a>或非親里。與線者或親里或非親里。非<a class="t" id="t0624b16"></a>親里者犯。或織師是親里或非親里。與線者<a class="t" id="t0624b17"></a>是親里。非親里者犯。織師是親里。與線者<a class="t" id="t0624b18"></a>非親里。非親里者犯。織師是親里。與線者<a class="t" id="t0624b19"></a>或親里或非親里。非親里者犯。若比丘自乞<a class="t" id="t0624b20"></a>線使織師織作衣者犯捨墮。若看織若<a class="t" id="t0624b21"></a>自織若自作繀者盡突吉羅。此尼薩耆應捨<a class="t" id="t0624b22"></a>與僧。若眾多人若一人。不得別眾捨若捨<a class="t" id="t0624b23"></a>不成捨突吉羅。捨時應往僧中偏露右肩<a class="t" id="t0624b24"></a>脫革屣向上座禮右膝著地合掌作如<a class="t" id="t0624b25"></a>是白。大德僧聽。我某甲比丘自多乞縷線<a class="t" id="t0624b26"></a>使織師織作衣犯捨墮。今捨與僧捨已懺<a class="t" id="t0624b27"></a>悔。前受懺人當作如是白。大德僧聽。此某<a class="t" id="t0624b28"></a>甲比丘自多求線使織師織作衣犯捨墮。<a class="t" id="t0624b29"></a>今捨與僧。若僧時到僧忍聽。我受此比丘<a class="t" id="t0624c01"></a>懺。白如是。白已當受懺應語彼比丘言。<a class="t" id="t0624c02"></a>自責汝心。比丘答言爾。僧即應還此比丘<a class="t" id="t0624c03"></a>衣作白二羯磨。應如是與。眾中當差堪能<a class="t" id="t0624c04"></a>羯磨人如上作如是白。大德僧聽。此某甲<a class="t" id="t0624c05"></a>比丘多求線使非親里織師織作衣犯捨<a class="t" id="t0624c06"></a>墮。今捨與僧。若僧時到僧忍聽。僧今還此<a class="t" id="t0624c07"></a>比丘衣。白如是。大德僧聽。此某甲比丘多<a class="t" id="t0624c08"></a>求線使非親里織師織作衣犯捨墮。今捨<a class="t" id="t0624c09"></a>與僧。僧今還此某甲比丘衣。誰諸長老忍僧<a class="t" id="t0624c10"></a>還此某甲比丘衣者默然。誰不忍者說僧已<a class="t" id="t0624c11"></a>忍。還彼某甲比丘衣竟。僧忍默然故是事<a class="t" id="t0624c12"></a>如是持。僧中捨衣竟不還者突吉羅。若有<a class="t" id="t0624c13"></a>人教言莫還者突吉羅。若轉作淨施。若遣<a class="t" id="t0624c14"></a>與人若自作三衣。若作波利迦羅衣。若壞<a class="t" id="t0624c15"></a>若燒。若作非衣若數數著。一切突吉羅。比<a class="t" id="t0624c16"></a>丘尼尼薩耆波逸提。式叉摩那沙彌沙彌尼<a class="t" id="t0624c17"></a>突吉羅。是謂為犯。不犯者。織師是親里。與<a class="t" id="t0624c18"></a>線者是親里。若自織作<span class="gaiji">鉢
<!--gaiji,缽,1[金*本],2&#x9262;,3-->
</span>囊革屣囊針氈。<a class="t" id="t0624c19"></a>若作禪帶若作腰帶。若作帽若作<span class="gaiji">［袖－由＋未］
<!--gaiji,,1[袖-由+未],2&#x27655;,3-->
</span>。若<a class="t" id="t0624c20"></a>作攝熱巾裹革屣巾無犯。無犯者。最初未<a class="t" id="t0624c21"></a>制戒。癡狂心亂痛惱所纏。<span class="rule-number">二十三竟</span></p>
<a class="t" id="t0624c22"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>