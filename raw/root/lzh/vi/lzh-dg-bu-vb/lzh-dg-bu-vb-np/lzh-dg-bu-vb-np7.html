<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-np7">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Nissaggiya Pācittiya 7</span>
<span class="mirror-right">尼薩耆波逸提 七</span> </h1>
</div>
<p>
<a class="sc" id="1"></a>
<a class="t-linehead" id="t-linehead0609c13"></a>
爾時佛在舍衛國祇樹給孤獨園。時有眾<a class="t" id="t0609c14"></a>多比丘。遇賊失衣來到祇桓精舍。時有優<a class="t" id="t0609c15"></a>婆塞聞。諸比丘遇賊失衣來至祇桓精舍。<a class="t" id="t0609c16"></a>多持好衣來詣諸比丘所。問言向聞。有諸<a class="t" id="t0609c17"></a>比丘失衣來。何者是。報言我等是。何故問<a class="t" id="t0609c18"></a>耶。答言。我等聞諸比丘遇賊失衣來至祇<a class="t" id="t0609c19"></a>桓。故持此衣來。為諸大德須衣隨意取。<a class="t" id="t0609c20"></a>報言止止。便為供養已。我等自有三衣不<a class="t" id="t0609c21"></a>須也。六群比丘語諸比丘言。諸大德。汝等<a class="t" id="t0609c22"></a>三衣足者何不取與我等若與餘人耶。時<a class="t" id="t0609c23"></a>諸居士以諸比丘失衣故與衣。而諸比丘三<a class="t" id="t0609c24"></a>衣具足。取居士衣與六群比丘及與餘人。<a class="t" id="t0609c25"></a>時諸比丘聞。中有少欲知足行頭陀樂學<a class="t" id="t0609c26"></a>戒知慚愧者。嫌責諸比丘言。舍衛居士以<a class="t" id="t0609c27"></a>諸比丘失衣故施衣。而汝等三衣具足。云<a class="t" id="t0609c28"></a>何取他衣與六群比丘及與餘人。嫌責已。<a class="t" id="t0609c29"></a>往至世尊所。頭面禮足在一面坐。以此<a class="t" id="t0610a01"></a>因緣具白世尊。世尊以此因緣集諸比丘。<a class="t" id="t0610a02"></a>知而故問。汝等諸比丘。實三衣具足而取<a class="t" id="t0610a03"></a>他衣與六群比丘及餘人耶。答言。實爾世<a class="t" id="t0610a04"></a>尊。世尊以無數方便呵責諸比丘言。汝所<a class="t" id="t0610a05"></a>為非。非威儀非沙門法非淨行非隨順<a class="t" id="t0610a06"></a>行。所不應為。舍衛居士以諸比丘失衣故<a class="t" id="t0610a07"></a>施衣。云何汝等三衣具足而取彼衣與六<a class="t" id="t0610a08"></a>群比丘及與餘人。呵責已告諸比丘。此癡<a class="t" id="t0610a09"></a>人。多種有漏處最初犯戒。自今已去與比丘<a class="t" id="t0610a10"></a>結戒。集十句義乃至正法久住。欲說戒者<a class="t" id="t0610a11"></a>當如是說。若比丘失衣奪衣燒衣漂衣。若非<a class="t" id="t0610a12"></a>親里居士居士婦自恣請多與衣。是比丘當<a class="t" id="t0610a13"></a>知足受衣。若過者尼薩耆波逸提。比丘義<a class="t" id="t0610a14"></a>如上。非親里親里者如上。居士居士婦<a class="t" id="t0610a15"></a>者如上說。衣者有十種如上。若失一衣<a class="t" id="t0610a16"></a>不應取。若失二衣餘一衣若二重三重四重<a class="t" id="t0610a17"></a>應摘作。若僧伽梨若<span class="gaiji">欝
<!--gaiji,鬱,1[爵-(采-木)+(樊-大)],2&#x6B1D;,3-->
</span>多羅僧若安陀會。<a class="t" id="t0610a18"></a>若三衣都失。彼比丘應知足受衣。知足有<a class="t" id="t0610a19"></a>二種。在家人知足出家人知足。在家人知足<a class="t" id="t0610a20"></a>者。隨白衣所與衣受之。出家人知足者三<a class="t" id="t0610a21"></a>衣也。若居士自恣請多與比丘衣。若衣細若<a class="t" id="t0610a22"></a>薄若不牢。應取作若二重三重四重。當安<a class="t" id="t0610a23"></a>緣當肩上。應帖障垢膩處。應安鉤紐。若<a class="t" id="t0610a24"></a>有餘殘。語居士言。此餘殘衣裁作何等。若<a class="t" id="t0610a25"></a>檀越言。我不以失衣故與。我曹自與大德<a class="t" id="t0610a26"></a>耳。彼若欲受者便受。若比丘過知足受衣尼<a class="t" id="t0610a27"></a>薩耆波逸提。此尼薩耆應捨與僧。若眾多人<a class="t" id="t0610a28"></a>若一人。不得別眾捨。若捨不成捨突吉羅。<a class="t" id="t0610a29"></a>捨時應往僧中偏露右肩脫革屣向上<a class="t" id="t0610b01"></a>座禮。右膝著地合掌作如是白。大德僧聽。<a class="t" id="t0610b02"></a>我某甲比丘。過知足取衣犯捨墮。今捨與<a class="t" id="t0610b03"></a>僧。捨已當懺悔。前受懺者。當作如是白。<a class="t" id="t0610b04"></a>大德僧聽。某甲比丘。過知足取衣犯捨墮。<a class="t" id="t0610b05"></a>今捨與僧。若僧時到。僧忍聽。我受某甲比<a class="t" id="t0610b06"></a>丘懺。白如是。白已然後受懺。當語彼比丘<a class="t" id="t0610b07"></a>言。自責汝心。彼答言爾。僧即應還此比丘<a class="t" id="t0610b08"></a>衣。白二羯磨應如是與。僧中當差堪能羯<a class="t" id="t0610b09"></a>磨人如上作如是白。大德僧聽。此某甲比<a class="t" id="t0610b10"></a>丘。過知足取衣犯捨墮。今捨與僧。若僧時<a class="t" id="t0610b11"></a>到僧忍聽。僧今持此衣還某甲比丘。白如<a class="t" id="t0610b12"></a>是。大德僧聽。此某甲比丘。過知足受衣犯<a class="t" id="t0610b13"></a>捨墮。今捨與僧。僧今持此衣還此比丘。誰<a class="t" id="t0610b14"></a>諸長老忍。僧持此衣還此比丘者默然。誰<a class="t" id="t0610b15"></a>不忍者說。僧已忍。與某甲比丘衣竟。僧忍<a class="t" id="t0610b16"></a>默然故是事如是持。若僧中捨衣竟。不<a class="t" id="t0610b17"></a>還者突吉羅。若還時有人教言莫還者突<a class="t" id="t0610b18"></a>吉羅。若不還轉作淨施。若遣與人。若自作<a class="t" id="t0610b19"></a>三衣。若作波利迦羅衣。若故壞若燒。若數數<a class="t" id="t0610b20"></a>著壞。盡突吉羅。比丘尼尼薩耆波逸提。式<a class="t" id="t0610b21"></a>叉摩那沙彌沙彌尼突吉羅。是謂為犯。不<a class="t" id="t0610b22"></a>犯者。若知足取。若減知足取。若居士多與<a class="t" id="t0610b23"></a>衣。若細薄不牢若二重三重四重作衣。安緣<a class="t" id="t0610b24"></a>帖障垢處。安紐及鉤。若有餘殘衣。語居<a class="t" id="t0610b25"></a>士言作何等。若居士言。我不以失衣故<a class="t" id="t0610b26"></a>與。我曹自欲與大德。若欲受者受。不犯。<a class="t" id="t0610b27"></a>不犯者最初未制戒。癡狂心亂痛惱所纏<a class="t" id="t0610b28"></a>。<span class="rule-number">七竟</span></p>
<a class="t" id="t0610b29"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>