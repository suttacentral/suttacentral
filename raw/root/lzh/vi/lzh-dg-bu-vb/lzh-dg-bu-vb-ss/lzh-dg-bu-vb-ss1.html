<!DOCTYPE html>
<html data-prev="lzh-dg-bu-vb-pj4" data-next="lzh-dg-bu-vb-ss2">
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-ss1">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 1</span>
<span class="mirror-right">十三僧殘法一</span> </h1>
</div>
<a class="t" id="t0579a11"></a>
<p>
<a class="sc" id="1"></a>
<a class="t-linehead" id="t-linehead0579a11"></a>
爾時世尊。遊舍衛城。時迦留陀夷。欲意熾盛<a class="t" id="t0579a12"></a>顏色憔悴身體損瘦。於異時獨處一房。敷<a class="t" id="t0579a13"></a>好繩床木床大小褥被。枕地復敷好敷具。<a class="t" id="t0579a14"></a>戶外別安湯水洗足具。飲食豐足欲意熾<a class="t" id="t0579a15"></a>盛。隨念憶想弄失不淨。諸根悅豫顏色光澤。<a class="t" id="t0579a16"></a>諸親友比丘見已問言。汝先時顏色憔悴身<a class="t" id="t0579a17"></a>形損瘦。如今顏色和悅光澤。為是住止安樂<a class="t" id="t0579a18"></a>不。以飲食為苦耶。云何得爾。答言。住止<a class="t" id="t0579a19"></a>安樂不以飲食為苦。彼復問言。以何方便<a class="t" id="t0579a20"></a>住止安樂不以飲食為苦。答言大德。我先<a class="t" id="t0579a21"></a>欲意熾盛顏色憔悴形體損瘦。我時在一房<a class="t" id="t0579a22"></a>住。敷好繩床木床大小褥被。枕地復敷好<a class="t" id="t0579a23"></a>敷具。戶外別安湯水洗足之具。飲食豐足。我<a class="t" id="t0579a24"></a>欲意熾盛隨念憶想弄失不淨。我以是故<a class="t" id="t0579a25"></a>住止安樂顏色和悅光澤。諸比丘言。汝所為<a class="t" id="t0579a26"></a>甚苦。何以言安樂耶。所為不安而言安耶。<a class="t" id="t0579a27"></a>此正法中說欲除欲。說慢除慢。滅除渴愛。<a class="t" id="t0579a28"></a>斷諸結使。愛盡涅槃。汝云何欲意熾盛隨念<a class="t" id="t0579a29"></a>憶想弄失不淨耶。爾時諸比丘往至世尊<a class="t" id="t0579b01"></a>所。以此因緣具白世尊。世尊爾時以此因<a class="t" id="t0579b02"></a>緣集比丘僧。知而故問迦留陀夷。汝審爾<a class="t" id="t0579b03"></a>欲意熾盛隨念憶想弄陰失精耶。報言實爾。<a class="t" id="t0579b04"></a>世尊以無數方便呵責。汝所為非。非威儀<a class="t" id="t0579b05"></a>非沙門法非淨行非隨順行。所不應為。<a class="t" id="t0579b06"></a>汝今云何於我清淨法中出家。作穢污行<a class="t" id="t0579b07"></a>弄陰失精耶。汝今愚人。舒手受人信施。<a class="t" id="t0579b08"></a>復以此手弄陰墮精。爾時世尊以無數方<a class="t" id="t0579b09"></a>便呵責已。告諸比丘。此愚人。多種有漏處<a class="t" id="t0579b10"></a>最初犯戒。自今已去與諸比丘結戒。集十<a class="t" id="t0579b11"></a>句義乃至正法久住。欲說戒者當如是說。<a class="t" id="t0579b12"></a>若比丘故弄陰失精僧伽婆尸沙。如是世尊<a class="t" id="t0579b13"></a>與比丘結戒。時有一比丘亂意睡眠於夢<a class="t" id="t0579b14"></a>中失精有憶念覺已作是念。世尊與諸<a class="t" id="t0579b15"></a>比丘結戒。弄陰失精僧伽婆尸沙。而我亂<a class="t" id="t0579b16"></a>意睡眠於夢中失精而有憶念。將不犯<a class="t" id="t0579b17"></a>僧伽婆尸沙耶。我今當云何。即具向同意<a class="t" id="t0579b18"></a>比丘說。世尊與諸比丘結戒。弄陰失精僧<a class="t" id="t0579b19"></a>伽婆尸沙。我今亂意睡眠於夢中失精。覺<a class="t" id="t0579b20"></a>已作是念我將不犯僧伽婆尸沙耶。今當<a class="t" id="t0579b21"></a>云何。大德。可以此因緣為我白佛。若佛有<a class="t" id="t0579b22"></a>所教<span class="gaiji">勅<!--gaiji,敕,1[束*力],2&#x52C5;,3-->
</span>我當修行。爾時諸比丘往至世尊<a class="t" id="t0579b23"></a>所。頭面禮足在一面坐。以此因緣具白世<a class="t" id="t0579b24"></a>尊。世尊以此因緣即集諸比丘告言。亂意<a class="t" id="t0579b25"></a>睡眠有五過失。一者惡夢。二者諸天不護。<a class="t" id="t0579b26"></a>三者心不入法。四者不思惟明相。五者於<a class="t" id="t0579b27"></a>夢中失精。是為五過失。善意睡眠有五功<a class="t" id="t0579b28"></a>德。不見惡夢。諸天衛護心入於法。繫意<a class="t" id="t0579b29"></a>在明相。不於夢中失精。是謂五功德。於<a class="t" id="t0579c01"></a>夢中失精不犯。自今已去當如是說戒。若<a class="t" id="t0579c02"></a>比丘故弄陰失精除夢中僧伽婆尸沙。比<a class="t" id="t0579c03"></a>丘義如上。弄者實心故作失精。精有七種。<a class="t" id="t0579c04"></a>青黃赤白黑酪色酪漿色。何者精青色轉輪<a class="t" id="t0579c05"></a>聖王精也。何者精黃色轉輪聖王太子精也。<a class="t" id="t0579c06"></a>何者精赤色犯女色多也。何者精白色負<a class="t" id="t0579c07"></a>重人精也。何者精黑色轉輪聖王第一大臣<a class="t" id="t0579c08"></a>精也。何者精酪色須陀洹精也。何者精酪漿<a class="t" id="t0579c09"></a>色斯陀含人精也。爾時有一婆羅門居閑靜<a class="t" id="t0579c10"></a>處誦持<span class="gaiji">呪<!--gaiji,咒,1[口*兄],2&#x546A;,3-->
</span>術。彼經所說若故墮精者命終<a class="t" id="t0579c11"></a>生天。彼欲求天道常弄陰失精。時有一婆<a class="t" id="t0579c12"></a>羅門出家為道者。聞此言為生天故即便<a class="t" id="t0579c13"></a>弄陰失精。彼疑語諸比丘。諸比丘白佛。佛<a class="t" id="t0579c14"></a>言。僧伽婆尸沙。若為樂故。為藥故。為自<a class="t" id="t0579c15"></a>試出精故。為福德故。為祠天故。為生<a class="t" id="t0579c16"></a>天故。為施故為種子故。為自憍恣故。為<a class="t" id="t0579c17"></a>自試力故。為好顏色故。為如是事弄失一<a class="t" id="t0579c18"></a>切僧伽婆尸沙。若憶念弄失精僧伽婆尸沙。<a class="t" id="t0579c19"></a>若憶念弄欲出青精若出僧伽婆尸沙。若<a class="t" id="t0579c20"></a>憶念弄欲出青精乃出黃赤白黑酪酪<a class="t" id="t0579c21"></a>漿色僧伽婆尸沙。若欲出黃乃出赤白黑酪<a class="t" id="t0579c22"></a>酪漿青色僧伽婆尸沙。赤白黑酪色酪漿<a class="t" id="t0579c23"></a>色亦如是。欲為樂故憶念弄失不淨僧伽<a class="t" id="t0579c24"></a>婆尸沙。欲為樂故憶念弄欲失青不淨<a class="t" id="t0579c25"></a>若失僧伽婆尸沙。欲為樂故憶念弄欲失<a class="t" id="t0579c26"></a>青不淨。乃至黃赤白黑酪色酪漿色僧伽婆<a class="t" id="t0579c27"></a>尸沙。欲為樂故憶念弄欲失黃赤白黑酪<a class="t" id="t0579c28"></a>色酪漿色青色亦如是。若欲為藥故。為<a class="t" id="t0579c29"></a>欲自試故。為福德故。為祭祀故。為生天<a class="t" id="t0580a01"></a>故為施故。為種子故。為自憍恣故。為自<a class="t" id="t0580a02"></a>試力故。為顏色和悅故。亦如是。若於內色<a class="t" id="t0580a03"></a>外色內外色水風空。內色者受色。外色者不<a class="t" id="t0580a04"></a>受色。內外色者受不受色。水者若順水若逆<a class="t" id="t0580a05"></a>水若以水灑。風者若順風若逆風或口吹。空<a class="t" id="t0580a06"></a>者自空動身。若於內色弄失不淨僧伽婆<a class="t" id="t0580a07"></a>尸沙。若於內色憶念弄欲失青不淨若失<a class="t" id="t0580a08"></a>僧伽婆尸沙。若於內色弄欲失青不淨乃<a class="t" id="t0580a09"></a>失黃赤白黑酪酪漿色僧伽婆尸沙。若<a class="t" id="t0580a10"></a>為樂故於內色憶念弄失不淨僧伽婆尸<a class="t" id="t0580a11"></a>沙。若為樂故於內色憶念弄欲失青不淨<a class="t" id="t0580a12"></a>若失僧伽婆尸沙。若為樂故於內色憶念弄<a class="t" id="t0580a13"></a>欲失青不淨乃失黃赤白黑酪酪漿色<a class="t" id="t0580a14"></a>僧伽婆尸沙。若為藥故乃至為顏色和悅<a class="t" id="t0580a15"></a>故亦如是。於外色亦如是。於內外色亦如<a class="t" id="t0580a16"></a>是。水風空亦如是。憶念弄失不淨僧伽婆<a class="t" id="t0580a17"></a>尸沙。不失偷蘭遮。若比丘方便弄失不淨<a class="t" id="t0580a18"></a>僧伽婆尸沙。不失偷蘭遮。若比丘教比丘方<a class="t" id="t0580a19"></a>便弄失不淨若失偷蘭遮。不失突吉羅。若<a class="t" id="t0580a20"></a>比丘尼教比丘方便弄失不淨若失偷蘭遮<a class="t" id="t0580a21"></a>不失突吉羅。除比丘比丘尼。教餘人弄失<a class="t" id="t0580a22"></a>不失一切突吉羅。比丘尼波夜提。式叉摩<a class="t" id="t0580a23"></a>那沙彌沙彌尼突吉羅。是名為犯。不犯者夢<a class="t" id="t0580a24"></a>中失。覺已恐污身污衣床褥。若以弊物樹<a class="t" id="t0580a25"></a>葉器物盛棄。若以手捺棄。若欲想出不淨<a class="t" id="t0580a26"></a>若見好色不觸失不淨。若行時自觸兩<a class="t" id="t0580a27"></a>髀若觸衣觸涅槃僧失不淨。若大便小<a class="t" id="t0580a28"></a>便時失不淨。若冷水暖水洗浴失不淨。若<a class="t" id="t0580a29"></a>在浴室中用樹皮細末藥泥土浴失不淨。<a class="t" id="t0580b01"></a>若手揩摩失不淨。若大啼哭。若用力作時。<a class="t" id="t0580b02"></a>一切不作出不淨意不犯。不犯者。最初<a class="t" id="t0580b03"></a>未制戒癡狂心亂痛惱所纏。<span class="rule-number">一竟</span></p>
<a class="t" id="t0580b04"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>