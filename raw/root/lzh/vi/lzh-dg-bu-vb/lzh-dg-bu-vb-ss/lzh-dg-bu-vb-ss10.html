<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-dg-bu-vb-ss10">
<article>
<div class="mirror hgroup">
<p class="division">
<span class="mirror-left latin">Dharmaguptaka Vinaya</span>
<span class="mirror-right">四分律</span> </p>
<p class="mirror-row">
<span class="mirror-left latin">Bhikkhu Vibhaṅga</span>
<span class="mirror-right">比丘分</span> </p>
<h1 class="mirror-row">
<span class="mirror-left latin">Saṅghādisesa 10</span>
<span class="mirror-right">僧伽婆尸沙一十</span> </h1>
</div>
<p>
<a class="sc" id="1"></a>
<a class="t-linehead" id="t-linehead0590b13"></a>
◎爾時佛在彌尼搜國阿奴夷界。時諸豪族<a class="t" id="t0590b14"></a>釋子執信牢固。從世尊求出家。時有釋種<a class="t" id="t0590b15"></a>子兄弟二人一名阿那律次名摩訶男。阿<a class="t" id="t0590b16"></a>那律者其母愛念常不離目前。其母與設三<a class="t" id="t0590b17"></a>時殿。春夏冬使與諸婇女五欲自恣共相娛<a class="t" id="t0590b18"></a>樂。時摩訶男釋子語阿那律言。今諸釋種豪<a class="t" id="t0590b19"></a>族子孫盡以信堅固從世尊求出家而我<a class="t" id="t0590b20"></a>一門都無出家者。兄可知家業。公私之事<a class="t" id="t0590b21"></a>一以相付。弟欲出家。若不能者弟當持家<a class="t" id="t0590b22"></a>業。兄可出家。阿那律言。我今不能出家。卿<a class="t" id="t0590b23"></a>能可去。摩訶男如是再三語。阿那律亦再三<a class="t" id="t0590b24"></a>報言。我不能出家。摩訶男語阿那律言。若<a class="t" id="t0590b25"></a>不能出家者我今當白兄持家業事。應典<a class="t" id="t0590b26"></a>領作人修治屋宅。奉望貴勝及諸知親。出<a class="t" id="t0590b27"></a>入王所威儀禮節其事如是。耕田種作務<a class="t" id="t0590b28"></a>及時節。阿那律報言。卿之所說極為繁<a class="t" id="t0590b29"></a>碎我所不堪。何不說言於五欲中共相娛<a class="t" id="t0590c01"></a>樂耶。居業之事卿自為之。我欲以信從世<a class="t" id="t0590c02"></a>尊求出家。摩訶男報言。兄可往辭母。時阿<a class="t" id="t0590c03"></a>那律即詣母所白言。聽子所說。當知諸釋<a class="t" id="t0590c04"></a>種子皆共出家而我居門獨無出家者我今<a class="t" id="t0590c05"></a>欲往詣世尊所求出家若母聽許便當出<a class="t" id="t0590c06"></a>家修清淨行。其母報言。吾正有汝等二人。<a class="t" id="t0590c07"></a>愛念情深初不欲離目前。今云何令汝出<a class="t" id="t0590c08"></a>家也。乃至於死猶不欲相離況當生別。時<a class="t" id="t0590c09"></a>阿那律如是再三白母欲求出家。其母亦再<a class="t" id="t0590c10"></a>三答終不放汝。時阿那律再三從母求出<a class="t" id="t0590c11"></a>家。母即自思念。當以何方便令子不出家。<a class="t" id="t0590c12"></a>尋復念言。釋種子跋提其母甚愛念必不<a class="t" id="t0590c13"></a>聽出家。當語阿那律言。若跋提母放子出<a class="t" id="t0590c14"></a>家。我亦放汝出家。念已即語阿那律。時阿<a class="t" id="t0590c15"></a>那律聞母此言已。往跋提所語言。卿今知<a class="t" id="t0590c16"></a>不。諸釋子盡出家。然我等未有出家者。我<a class="t" id="t0590c17"></a>等二人可共出家。跋提報言。我不堪出家。<a class="t" id="t0590c18"></a>卿欲出家任意。阿那律如是再三勸之。跋<a class="t" id="t0590c19"></a>提亦再三報言我不出家。阿那律報言。我<a class="t" id="t0590c20"></a>今日出家之事一以由汝。彼報言。卿云何<a class="t" id="t0590c21"></a>以出家之事一以見由。阿那律報言。我辭<a class="t" id="t0590c22"></a>母出家。母報我言。汝若能令跋提出家者<a class="t" id="t0590c23"></a>當放汝出家。是以相由耳。跋提報言。卿且<a class="t" id="t0590c24"></a>止。須我往白母。時跋提釋子即往母所。<a class="t" id="t0590c25"></a>長跪白母言。母今知不。諸釋種子盡出家。唯<a class="t" id="t0590c26"></a>我一門獨無。我今信樂欲從世尊求出家。<a class="t" id="t0590c27"></a>願母見聽。其母報言。我不聽汝出家。何以<a class="t" id="t0590c28"></a>故。我正有汝一子。心甚愛念不欲須臾<a class="t" id="t0590c29"></a>離目前。乃至於死猶不欲相離而況生別。<a class="t" id="t0591a01"></a>跋提如是再三白母唯見聽許。其母亦再三<a class="t" id="t0591a02"></a>報子不聽出家。其母見兒心至。竊自念<a class="t" id="t0591a03"></a>言。我當作何方便令子不出家。時母思惟。<a class="t" id="t0591a04"></a>阿那律母甚愛其子。彼終不聽令出家。若<a class="t" id="t0591a05"></a>彼聽出家者我亦當放子出家。念已即語<a class="t" id="t0591a06"></a>跋提言。若阿那律母聽子出家。我當放汝。<a class="t" id="t0591a07"></a>時跋提釋子往阿那律所語言。我母已聽<a class="t" id="t0591a08"></a>我出家。我等今可且復自停。更在家七年五<a class="t" id="t0591a09"></a>欲極意共相娛樂然後出家。阿那律報言。七<a class="t" id="t0591a10"></a>年極遠人命無常。跋提復言。若不能七年<a class="t" id="t0591a11"></a>者寧可六年。若五四三二一年在家五欲自<a class="t" id="t0591a12"></a>娛耶。阿那律報言。一年極遠我不堪忍人<a class="t" id="t0591a13"></a>命無常。跋提言。若不堪一年。可七月中五<a class="t" id="t0591a14"></a>欲自娛耶。阿那律報言。七月極遠我不堪<a class="t" id="t0591a15"></a>忍人命無常。跋提言。若不堪七月。可六五<a class="t" id="t0591a16"></a>四三二一月共相娛樂耶。阿那律言。一月極<a class="t" id="t0591a17"></a>遠我不堪忍人命無常。跋提子言。若不能<a class="t" id="t0591a18"></a>一月者可七日之中共相娛樂耶。阿那律<a class="t" id="t0591a19"></a>報言。七日不遠。若七日竟能出家者善。若<a class="t" id="t0591a20"></a>不出家我當出家。時諸釋子七日之中極<a class="t" id="t0591a21"></a>意五欲共相娛樂。滿七日已。時阿那律釋<a class="t" id="t0591a22"></a>子。跋提釋子。難提釋子。金毘羅釋子。難陀釋<a class="t" id="t0591a23"></a>子。跋難陀釋子。阿難陀釋子。提婆達釋子。<a class="t" id="t0591a24"></a>優波離剃髮師第九各淨洗浴已。以香塗身<a class="t" id="t0591a25"></a>梳治鬚髮著珠瓔珞。乘大象馬出迦毘<a class="t" id="t0591a26"></a>羅衛城。時國人民見諸釋子。自相謂言。此<a class="t" id="t0591a27"></a>諸釋子。先洗浴其身著瓔珞具。乘大象<a class="t" id="t0591a28"></a>馬入園遊觀亦如今日。時諸釋子乘大象<a class="t" id="t0591a29"></a>馬齊其界內下象。脫衣服瓔珞具并象。<a class="t" id="t0591b01"></a>與優波離語言。汝常依我等以自存活。我<a class="t" id="t0591b02"></a>等今者出家。以此寶衣并大象與汝用自<a class="t" id="t0591b03"></a>資生活。時諸釋子即前進至阿<span class="gaiji">［少／兔］
<!--gaiji,,1[少/兔],2&#x3779;,3-->
</span>夷彌尼國。<a class="t" id="t0591b04"></a>優波離在後心自思念。我本由此釋子得<a class="t" id="t0591b05"></a>自存活。今日以信樂捨我從世尊出家。我<a class="t" id="t0591b06"></a>今寧可隨逐出家。若彼有所得我亦當得。<a class="t" id="t0591b07"></a>時優波離即以所得寶衣瓔珞以白疊裹<a class="t" id="t0591b08"></a>之懸著高樹。念言。其有來取者與之。於是<a class="t" id="t0591b09"></a>便往詣諸釋子所。白諸釋子言。汝等來後。<a class="t" id="t0591b10"></a>我即生念。我常依諸釋子得自生活。今日<a class="t" id="t0591b11"></a>諸釋子以信樂從世尊求出家。而況我不<a class="t" id="t0591b12"></a>隨逐出家耶。諸釋子所得我亦當得。時諸<a class="t" id="t0591b13"></a>釋子及優波離。相將詣世尊所頭面禮足<span class="gaiji">却
<!--gaiji,卻,1[去*ㄗ],2&#x5374;,3-->
</span>
<a class="t" id="t0591b14"></a>
住一面。白佛言。世尊。我等父母已聽出家。<a class="t" id="t0591b15"></a>願大德聽我出家。唯願世尊先度優波離。何<a class="t" id="t0591b16"></a>以故。我等多有憍慢欲除憍慢故。爾時世<a class="t" id="t0591b17"></a>尊即先度優波離次度阿那律。次跋提釋<a class="t" id="t0591b18"></a>子。次難提釋子。次金毘羅釋子。次難陀釋<a class="t" id="t0591b19"></a>子。優波離受大戒最為上座。時有大上座<a class="t" id="t0591b20"></a>名毘羅荼。別度釋子阿難陀。餘次上座度<a class="t" id="t0591b21"></a>跋難陀提婆達多。爾時世尊度諸釋子已遣<a class="t" id="t0591b22"></a>詣占波國。爾時諸釋子受世尊及諸上座<a class="t" id="t0591b23"></a>教授已往詣彼國。各自思惟證增上地。<a class="t" id="t0591b24"></a>提婆達得神足證。時跋提釋子獨在阿蘭<a class="t" id="t0591b25"></a>若處樹下塚間思惟。於夜過已高聲稱言。<a class="t" id="t0591b26"></a>甚樂甚樂。其邊諸比丘聞。念言。此跋提比丘<a class="t" id="t0591b27"></a>本在俗時恒五欲以自娛樂。捨彼榮樂出<a class="t" id="t0591b28"></a>家為道。獨在阿蘭若處樹下塚間。於夜過<a class="t" id="t0591b29"></a>已而自稱言。甚樂甚樂。此跋提釋子將無自<a class="t" id="t0591c01"></a>念。本在家時五欲自娛而自稱言甚樂耶。<a class="t" id="t0591c02"></a>時諸比丘明旦詣世尊所。頭面禮足在一<a class="t" id="t0591c03"></a>面坐。以此因緣具白世尊。世尊<span class="gaiji">勅
<!--gaiji,敕,1[束*力],2&#x52C5;,3-->
</span>一比丘。<a class="t" id="t0591c04"></a>汝可速喚跋提比丘來。比丘受教即便往<a class="t" id="t0591c05"></a>喚跋提比丘言。世尊喚汝來。時跋提比丘即<a class="t" id="t0591c06"></a>詣世尊所。頭面禮足在一面坐。世尊知而<a class="t" id="t0591c07"></a>故問。云何跋提。汝實獨在阿蘭若處塚間<a class="t" id="t0591c08"></a>樹下至中夜自稱言甚樂甚樂耶。跋提答<a class="t" id="t0591c09"></a>言。實爾世尊。佛言。跋提。汝觀察何義而自<a class="t" id="t0591c10"></a>稱言甚樂甚樂耶。跋提白佛言。我本在家<a class="t" id="t0591c11"></a>時內外常以刀杖而自衛護。如是衛護猶<a class="t" id="t0591c12"></a>有恐怖。懼有外怨賊而來侵奪我命。今<a class="t" id="t0591c13"></a>我獨在阿蘭若處塚間樹下。至於中夜無<a class="t" id="t0591c14"></a>有恐懼身毛不<span class="gaiji">竪
<!--gaiji,豎,1[豎-豆+立],2&#x7AEA;,3-->
</span>。大德。我念出離之樂。是<a class="t" id="t0591c15"></a>故自稱言甚樂甚樂耳。世尊告言。善哉善哉<a class="t" id="t0591c16"></a>族姓子。是汝所應以信出家樂清淨行。爾時<a class="t" id="t0591c17"></a>世尊在羅閱祇耆闍崛山。時瓶沙王無子。時<a class="t" id="t0591c18"></a>王即集能相婆羅門令占相諸夫人。語言。<a class="t" id="t0591c19"></a>汝占此諸夫人何者應生子。婆羅門占相<a class="t" id="t0591c20"></a>言。此少壯夫人當生子而是王怨。王聞是<a class="t" id="t0591c21"></a>語已。於其夜與此夫人交會。即便有娠。<a class="t" id="t0591c22"></a>後生男顏容端正。未生子時婆羅門記言。當<a class="t" id="t0591c23"></a>是王怨。因此立字名未生怨。然此王子年<a class="t" id="t0591c24"></a>漸長大。提婆達以神通力使王子信樂。提<a class="t" id="t0591c25"></a>婆達念言。我欲畜徒眾。爾時世尊在拘睒<a class="t" id="t0591c26"></a>毘國。時彼國中有人。名迦休拘羅子。命終<a class="t" id="t0591c27"></a>未久生化自在天中。時迦休天子中夜時<a class="t" id="t0591c28"></a>來至大目揵連所。頭面禮足在一面立。<a class="t" id="t0591c29"></a>白目連言。提婆達心欲為惡。而生念言。我<a class="t" id="t0592a01"></a>欲畜徒眾。時迦休天子作此語已。頭面<a class="t" id="t0592a02"></a>作禮遶竟即沒不現。時目連夜過已往世<a class="t" id="t0592a03"></a>尊所。頭面禮足在一面坐。以此因緣具白<a class="t" id="t0592a04"></a>世尊。世尊問目連言。汝意云何。如迦休天<a class="t" id="t0592a05"></a>子所言實爾無錯耶。目連白佛言。實爾<a class="t" id="t0592a06"></a>世尊。世尊告目連。莫作是說。我不見諸天<a class="t" id="t0592a07"></a>世人諸魔梵王沙門婆羅門所說如實無違。<a class="t" id="t0592a08"></a>唯除如來言不虛也。佛告目連。世有五事<a class="t" id="t0592a09"></a>最尊。<span class="t-note">（如後所說）</span>爾時提婆達往至太子阿闍世所。<a class="t" id="t0592a10"></a>以神通力飛在空中。或現身說法。或隱<a class="t" id="t0592a11"></a>身說法。或現半身說法。或不現半身說<a class="t" id="t0592a12"></a>法。或身出煙。或身出火。或變身作嬰孩。<a class="t" id="t0592a13"></a>身著瓔珞在太子抱上轉側<span class="gaiji">欶
<!--gaiji,欶,1[朿*欠],2,3-->
</span>太子指。時<a class="t" id="t0592a14"></a>太子阿闍世見此變恐懼身毛為<span class="gaiji">竪
<!--gaiji,豎,1[豎-豆+立],2&#x7AEA;,3-->
</span>。時提婆<a class="t" id="t0592a15"></a>達知太子恐懼即語言。勿懷恐懼勿懷恐<a class="t" id="t0592a16"></a>懼。太子問曰。汝是何人。答言我是提婆達。太<a class="t" id="t0592a17"></a>子言。汝實是提婆達者還復汝身。尋復其<a class="t" id="t0592a18"></a>身。見已即增信樂。既信樂已更增所供養。<a class="t" id="t0592a19"></a>時阿闍世日日將從五百乘車朝暮問訊并<a class="t" id="t0592a20"></a>供五百釜飲食。時諸比丘聞阿闍世日從五<a class="t" id="t0592a21"></a>百乘車朝暮問訊提婆達。并供養五百釜<a class="t" id="t0592a22"></a>飲食。即至世尊所頭面禮足在一面坐。以<a class="t" id="t0592a23"></a>此因緣具白世尊。世尊爾時告諸比丘。汝<a class="t" id="t0592a24"></a>等各自攝心莫生貪著提婆達利養也。何<a class="t" id="t0592a25"></a>以故。正使阿闍世日日從五百乘車。朝暮<a class="t" id="t0592a26"></a>問訊并供五百釜飲食。正可增益提婆達惡<a class="t" id="t0592a27"></a>心。譬如男子打惡狗鼻而令彼狗更增凶<a class="t" id="t0592a28"></a>惡。比丘當知此亦如是。正使阿闍世日日<a class="t" id="t0592a29"></a>從五百乘車。朝暮問訊提婆達。并供五百<a class="t" id="t0592b01"></a>釜飲食。正可增提婆達惡心耳。時摩竭國<a class="t" id="t0592b02"></a>王瓶沙聞阿闍世日日從五百乘車。朝暮問<a class="t" id="t0592b03"></a>訊提婆達。并供五百釜飲食。時王瓶沙日將<a class="t" id="t0592b04"></a>從七百乘車。朝暮問訊世尊并供七百釜<a class="t" id="t0592b05"></a>飲食。爾時提婆達聞瓶沙王將從七百乘車<a class="t" id="t0592b06"></a>朝暮問訊世尊并供七百釜飲食。聞已以<a class="t" id="t0592b07"></a>利養故生嫉<span class="gaiji">妬
<!--gaiji,妒,1[女*石],2&#x59AC;,3-->
</span>心即失神通。便作是念。我<a class="t" id="t0592b08"></a>今當伺候佛大眾集時。往至佛所求哀請<a class="t" id="t0592b09"></a>言。世尊年已老邁。壽過於人。學道亦久。宜<a class="t" id="t0592b10"></a>居閑靜默然自守。世尊是諸法之主。宜可<a class="t" id="t0592b11"></a>以僧付囑於我。我當將護。爾時提婆達<a class="t" id="t0592b12"></a>伺大眾集。即如所念具白世尊。佛告言。我<a class="t" id="t0592b13"></a>尚不以僧付舍利弗目連。況汝癡人涕唾<a class="t" id="t0592b14"></a>之身豈可付囑。時提婆達生此念。今世尊<a class="t" id="t0592b15"></a>於大眾中乃言。我愚癡涕唾之身。即生不<a class="t" id="t0592b16"></a>忍心。此是提婆達於此生中最初於世尊<a class="t" id="t0592b17"></a>所生不忍心。時提婆達往阿闍世所語言。<a class="t" id="t0592b18"></a>王以正法治者得長壽。汝父死後乃得作<a class="t" id="t0592b19"></a>王。年已老耄不得久在五欲中而自娛樂。<a class="t" id="t0592b20"></a>汝可殺父我當殺佛。於摩竭國界有新<a class="t" id="t0592b21"></a>王新佛。治國教化不亦樂耶。王子報言可<a class="t" id="t0592b22"></a>爾。即問提婆達。汝須何等。答言。我須人<a class="t" id="t0592b23"></a>眾。即便與人。時提婆達即遣二人往欲害<a class="t" id="t0592b24"></a>佛。教言。汝往殺佛已更從餘道來。遣二人<a class="t" id="t0592b25"></a>去。後復更遣四人語言汝逆彼二人若得<a class="t" id="t0592b26"></a>便殺更從餘道來。後復更遣八人語言。汝<a class="t" id="t0592b27"></a>逆彼四人。若於道路得便殺之更從餘<a class="t" id="t0592b28"></a>道來。如是轉倍遣人乃至六十四人。如是<a class="t" id="t0592b29"></a>根本斷滅不可分別不知誰害世尊。世尊<a class="t" id="t0592c01"></a>爾時在<span class="gaiji">猪
<!--gaiji,豬,1[狂-王+者],2&#x732A;,3-->
</span>坎窟中坐。從此窟出於山巖下<a class="t" id="t0592c02"></a>經行。佛自念言。昔我所作緣對期在今日。時<a class="t" id="t0592c03"></a>二人受提婆達教。即著鎧執持刀杖往趣<a class="t" id="t0592c04"></a>世尊。彼二人心念我欲害佛。適生此念即<a class="t" id="t0592c05"></a>時不能得前。念言世尊有大神德威力無<a class="t" id="t0592c06"></a>量。正使弟子亦有神力。我等豈能得害世<a class="t" id="t0592c07"></a>尊。適生此念即便得往。遙見世尊顏貌端<a class="t" id="t0592c08"></a>正。諸根寂定得上調伏第一寂滅。諸根堅固<a class="t" id="t0592c09"></a>如調龍象。意不錯亂猶水澄清內外清徹。<a class="t" id="t0592c10"></a>見已發歡喜心。即捨刀杖置在一處。前詣<a class="t" id="t0592c11"></a>世尊所。頭面作禮在一面坐。世尊漸漸為<a class="t" id="t0592c12"></a>二人說微妙法。使發歡喜勸令修善。說<a class="t" id="t0592c13"></a>施說戒說生天福。呵欲不淨讚歎出離。二<a class="t" id="t0592c14"></a>人即於座上諸塵垢盡得法眼淨見法得<a class="t" id="t0592c15"></a>法。白佛言。自今已去受三自歸。歸依佛<a class="t" id="t0592c16"></a>歸依法歸依僧。作優婆塞。自今已去盡形<a class="t" id="t0592c17"></a>壽不殺生乃至不飲酒。時世尊告二人言。<a class="t" id="t0592c18"></a>汝欲還者乃更從彼道去莫從此道。即從<a class="t" id="t0592c19"></a>坐起頭面禮佛遶三匝而去。到提婆達所<a class="t" id="t0592c20"></a>語言。世尊有大神德威力。無量弟子亦有神<a class="t" id="t0592c21"></a>力。我等豈能害世尊耶。時提婆達報言。<a class="t" id="t0592c22"></a>汝出去滅去何用汝為。云何二人不能殺<a class="t" id="t0592c23"></a>一人。提婆達乘此恚意。自往耆闍崛山。手<a class="t" id="t0592c24"></a>執大石遙擲世尊。時有天即接石置山頂<a class="t" id="t0592c25"></a>上。從彼石邊有小迸石片來打佛足指<a class="t" id="t0592c26"></a>傷皮血出。時世尊即右顧猶如大龍作<a class="t" id="t0592c27"></a>如是言。未曾有瞿曇乃作是事。時世尊即<a class="t" id="t0592c28"></a>還入窟。自襞僧伽梨四疊。右<span class="gaiji">脇
<!--gaiji,脅,1[月*劦],2&#x8107;,3-->
</span>臥猶如<a class="t" id="t0592c29"></a>師子。<span class="gaiji">脚
<!--gaiji,腳,1[腳-谷+去],2&#x811A;,3-->
</span>
<span class="gaiji">脚 <!--gaiji,腳,1[腳-谷+去],2&#x811A;,3-->
</span>相累極患疼痛一心忍之。時眾<a class="t" id="t0593a01"></a>多比丘聞提婆達遣人害佛。各各皆執杖<a class="t" id="t0593a02"></a>石遶窟高聲大喚。佛從窟出語諸比丘。汝<a class="t" id="t0593a03"></a>等何為執此杖石遶窟大喚。如捕魚者得<a class="t" id="t0593a04"></a>魚喚聲。諸比丘白佛言。向聞提婆達欲來<a class="t" id="t0593a05"></a>害佛。是故我等手執杖石來至窟所恐怨<a class="t" id="t0593a06"></a>家來害世尊。佛告比丘。汝等各還所止專<a class="t" id="t0593a07"></a>意修道。諸佛常法無所覆護。何以故。已<a class="t" id="t0593a08"></a>勝諸怨故。汝等比丘。當知轉輪聖王若為<a class="t" id="t0593a09"></a>外怨所害無有是處。如來亦復如是。若<a class="t" id="t0593a10"></a>有眾惡來害無有是處。告諸比丘。世有五<a class="t" id="t0593a11"></a>種尊。何謂五或有尊戒不清淨自稱言<a class="t" id="t0593a12"></a>我戒清淨。諸弟子親近如實知之言。今我<a class="t" id="t0593a13"></a>師戒不清淨。自稱我戒清淨。我若向諸白<a class="t" id="t0593a14"></a>衣說彼即不喜。若彼不喜則不應說。置令<a class="t" id="t0593a15"></a>受人施。後自當知。如是諸比丘。彼世間尊<a class="t" id="t0593a16"></a>法。弟子為戒生護。師求弟子護。二者諸比<a class="t" id="t0593a17"></a>丘或有命不清淨。自稱言。我命清淨如上<a class="t" id="t0593a18"></a>說。三者諸比丘或有見慧不清淨。而自稱<a class="t" id="t0593a19"></a>我見慧清淨如上說。四者或有言說不清<a class="t" id="t0593a20"></a>淨。自稱言我言說清淨。如上說。五者或有<a class="t" id="t0593a21"></a>在法律外。而自稱言我在法律內清淨。如<a class="t" id="t0593a22"></a>上說。如是諸比丘。世有是五種以為尊法。<a class="t" id="t0593a23"></a>諸比丘。我今持戒清淨。亦自稱言我持戒清<a class="t" id="t0593a24"></a>淨。不令弟子護我我亦不求弟子護。如是<a id=" 0593a25"></a>諸比丘。我命清淨自稱言。我命清淨。如上<a class="t" id="t0593a26"></a>說。如是諸比丘。我見慧清淨自稱言。我見慧<a class="t" id="t0593a27"></a>清淨。如上說。諸比丘。我言說清淨。自稱言。<a class="t" id="t0593a28"></a>我言說清淨。如上說。諸比丘。我在法律內。<a class="t" id="t0593a29"></a>自稱言。我在法律內。如上說。時世尊告諸<a class="t" id="t0593b01"></a>比丘。汝等可差舍利弗使告諸白衣大<a class="t" id="t0593b02"></a>眾。若提婆達所為事者則非佛法僧事。是提<a class="t" id="t0593b03"></a>婆達所作。應作白二羯磨。當差堪能羯磨<a class="t" id="t0593b04"></a>人。如上作如是白。大德僧聽。若僧時到僧。<a class="t" id="t0593b05"></a>忍聽。今差舍利弗比丘向諸白衣大眾說。<a class="t" id="t0593b06"></a>提婆達所為事者非佛法僧事。當知是提婆<a class="t" id="t0593b07"></a>達所作。白如是。大德僧聽。僧今差舍利弗<a class="t" id="t0593b08"></a>比丘。向諸白衣大眾說。提婆達所作事非<a class="t" id="t0593b09"></a>佛法僧事。是提婆達所作。誰諸長老忍僧<a class="t" id="t0593b10"></a>差舍利弗向諸白衣大眾說。提婆達所作<a class="t" id="t0593b11"></a>非佛法僧者默然。誰不忍者說。僧已忍。差<a class="t" id="t0593b12"></a>舍利弗向諸白衣大眾說提婆達所作事。<a class="t" id="t0593b13"></a>非佛法僧竟。僧忍默然故是事如是持。時<a class="t" id="t0593b14"></a>舍利弗聞此語已心疑。即往至世尊所。頭<a class="t" id="t0593b15"></a>面禮足在一面坐白佛言。世尊我當云何<a class="t" id="t0593b16"></a>在白衣眾中說其惡。何以故。我本向諸白<a class="t" id="t0593b17"></a>衣讚歎其善言。大姓出家聰明有大神力<a class="t" id="t0593b18"></a>顏貌端正。佛告舍利弗。汝先讚歎提婆達聰<a class="t" id="t0593b19"></a>明有大神力大姓出家。實爾以不。答言。大<a class="t" id="t0593b20"></a>德實爾。是故舍利弗汝今應往至白衣大<a class="t" id="t0593b21"></a>眾中語言。提婆達先時如是。今日如是。當<a class="t" id="t0593b22"></a>知提婆達所作非佛法僧。是提婆達所作。爾<a class="t" id="t0593b23"></a>時舍利弗承佛教已。往白衣大眾中。語言。<a class="t" id="t0593b24"></a>提婆達先時如是今日如是。當知提婆達<a class="t" id="t0593b25"></a>所作者非佛法僧。是提婆達所作。時大眾中<a class="t" id="t0593b26"></a>忍可提婆達者即言。沙門釋子以供養故<a class="t" id="t0593b27"></a>生嫉<span class="gaiji">妬
<!--gaiji,妒,1[女*石],2&#x59AC;,3-->
</span>心。不喜提婆達得供養故。便於大<a class="t" id="t0593b28"></a>眾中說言。提婆達所作非佛法僧。是提婆達<a class="t" id="t0593b29"></a>所作耳中有信樂佛者便作此言。提婆達<a class="t" id="t0593c01"></a>或能已作或方當作。時阿闍世密自衣裹帶<a class="t" id="t0593c02"></a>刀疾疾入宮欲害其父。時守門者發覺搜<a class="t" id="t0593c03"></a>求身上得刀。問言。執此刀欲作何等。報<a class="t" id="t0593c04"></a>言。我欲入宮害王。守門者問言。誰教汝乃<a class="t" id="t0593c05"></a>生此心耶。答言。提婆達教我。時守門者即<a class="t" id="t0593c06"></a>將詣諸大臣所語言。阿闍世欲害王時諸<a class="t" id="t0593c07"></a>大臣問言。誰教汝。答言。提婆達教我。眾中<a class="t" id="t0593c08"></a>有臣言。沙門釋子皆作此事盡應當殺。或<a class="t" id="t0593c09"></a>有臣言諸沙門釋子不盡為惡不應盡殺。<a class="t" id="t0593c10"></a>唯是王子提婆達所作今當殺之。或有臣言。<a class="t" id="t0593c11"></a>此沙門釋子不盡為惡。但提婆達阿闍世所<a class="t" id="t0593c12"></a>作。雖應死不應殺。何以故。王是法王聞必<a class="t" id="t0593c13"></a>不悅。時即衛守將詣瓶沙王所白王言。此<a class="t" id="t0593c14"></a>阿闍世欲害於王。王問誰教汝耶。答言。是<a class="t" id="t0593c15"></a>提婆達。中有大臣言。沙門釋子一切皆惡盡<a class="t" id="t0593c16"></a>應殺之。王聞此言心甚不悅。中有臣言。<a class="t" id="t0593c17"></a>沙門釋子不盡為惡不應盡殺。但提婆達<a class="t" id="t0593c18"></a>阿闍世所作王應殺之。王聞此言心亦不<a class="t" id="t0593c19"></a>悅。中有大臣言。沙門釋子不盡為惡不<a class="t" id="t0593c20"></a>應盡殺。是提婆達阿闍世所作。今雖應死<a class="t" id="t0593c21"></a>不應殺。何以故。王是法王恐聞必不悅。時<a class="t" id="t0593c22"></a>王瓶沙悅可此語。告諸臣言。此一切沙門<a class="t" id="t0593c23"></a>釋子不必皆惡。是故不應盡殺。是提婆達<a class="t" id="t0593c24"></a>阿闍世所作亦不應殺。何以故。佛先命舍<a class="t" id="t0593c25"></a>利弗在大眾中說言。提婆達所作者非佛<a class="t" id="t0593c26"></a>法僧。是提婆達所作耳。是故不應殺。時父<a class="t" id="t0593c27"></a>王呵責太子阿闍世已。告諸大臣。可恕太<a class="t" id="t0593c28"></a>子阿闍世。尋即放去。時諸大臣皆共高聲言。<a class="t" id="t0593c29"></a>阿闍世所為事大應死。云何小爾呵責便放<a class="t" id="t0594a01"></a>去耶。爾時提婆達既教人害佛復教阿闍<a class="t" id="t0594a02"></a>世害父。惡名流布利養斷絕。時提婆達通<a class="t" id="t0594a03"></a>己五人家家乞食。一名三聞達多。二名騫荼<a class="t" id="t0594a04"></a>達婆。三名拘婆離。四名迦留羅提舍。及其<a class="t" id="t0594a05"></a>身為五。時諸比丘聞提婆達教人害佛。復<a class="t" id="t0594a06"></a>教阿闍世害父。惡名流布利養斷絕。通己<a class="t" id="t0594a07"></a>五人家家乞食。往世尊所頭面禮足在一<a class="t" id="t0594a08"></a>面坐。以此因緣具白世尊。世尊即集大眾。<a class="t" id="t0594a09"></a>知而故問提婆達言。汝實將四人家家乞<a class="t" id="t0594a10"></a>食耶。答言。如是世尊。世尊爾時以無數方<a class="t" id="t0594a11"></a>便呵責提婆達。汝所為非。非威儀非沙<a class="t" id="t0594a12"></a>門法。非淨行非隨順行。所不應為。汝云<a class="t" id="t0594a13"></a>何別將四人家家乞食耶。我無數方便說應<a class="t" id="t0594a14"></a>慈愍白衣家。汝今云何別將四人家家乞<a class="t" id="t0594a15"></a>食。時世尊以無數方便呵責提婆達已。即<a class="t" id="t0594a16"></a>告諸比丘。自今已去不得別眾食。聽齊三<a class="t" id="t0594a17"></a>人食。所以然者。有二事利故。為攝難調<a class="t" id="t0594a18"></a>故。為慈愍白衣家故。何以故。恐彼難調人<a class="t" id="t0594a19"></a>故。自結別眾以惱眾僧。提婆達即生此念。<a class="t" id="t0594a20"></a>未曾有瞿曇沙門乃斷人口食。我寧可破彼<a class="t" id="t0594a21"></a>僧輪。我身滅後可得名稱言。沙門瞿曇有<a class="t" id="t0594a22"></a>大神力智慧無礙。而提婆達能破彼僧輪。時<a class="t" id="t0594a23"></a>提婆達即往伴比丘所。語言。我等今可共<a class="t" id="t0594a24"></a>破彼僧輪。我等死後可得名稱言。沙門瞿<a class="t" id="t0594a25"></a>曇有大神力智慧無礙。而提婆達能破彼僧<a class="t" id="t0594a26"></a>輪。時提婆達伴。名三聞達多。智慧高才。即<a class="t" id="t0594a27"></a>報言。沙門瞿曇有大神力。及其弟子徒眾亦<a class="t" id="t0594a28"></a>復如是。我等何能得破彼僧輪。提婆達言。<a class="t" id="t0594a29"></a>如來常稱說頭陀少欲知足樂出離者。我今<a class="t" id="t0594b01"></a>有五法亦是頭陀勝法少欲知足樂出離<a class="t" id="t0594b02"></a>者。盡形壽乞食。盡形壽著糞掃衣。盡形壽露<a class="t" id="t0594b03"></a>坐。盡形壽不食酥鹽。盡形壽不食魚及<a class="t" id="t0594b04"></a>肉。我今持此五法教諸比丘足令信樂。當<a class="t" id="t0594b05"></a>語諸比丘言。世尊無數方便歎譽頭陀少欲<a class="t" id="t0594b06"></a>知足樂出離者。我等今有五法。亦是頭陀勝<a class="t" id="t0594b07"></a>法。盡形壽乞食。乃至不食魚及肉可共行<a class="t" id="t0594b08"></a>之。年少比丘必多受教。上座比丘恐不信<a class="t" id="t0594b09"></a>受。由此方便故得破其僧輪。時三聞達多<a class="t" id="t0594b10"></a>語提婆達言。若作如是足得破彼僧輪。<a class="t" id="t0594b11"></a>時提婆達即以五法教諸比丘言。世尊無<a class="t" id="t0594b12"></a>數方便歎譽頭陀少欲知足樂出離者。我等<a class="t" id="t0594b13"></a>今有五法。亦是頭陀少欲知足樂出離勝法。<a class="t" id="t0594b14"></a>我等盡形壽乞食。盡形壽著糞掃衣。盡形壽<a class="t" id="t0594b15"></a>露坐。盡形壽不食酥鹽魚及肉。爾時眾多<a class="t" id="t0594b16"></a>比丘聞提婆達以五法如是教諸比丘令<a class="t" id="t0594b17"></a>其信樂。廣說如上。諸比丘聞已往至世尊<a class="t" id="t0594b18"></a>所。頭面禮足在一面坐。以此因緣具白世<a class="t" id="t0594b19"></a>尊。佛告諸比丘。提婆達今日欲斷四聖種。<a class="t" id="t0594b20"></a>何等四。我常以無數方便說衣服趣得知<a class="t" id="t0594b21"></a>足。我亦歎說衣服趣得知足。我亦以無數<a class="t" id="t0594b22"></a>方便說飲食床臥具病瘦醫藥趣得知足。<a class="t" id="t0594b23"></a>亦歎說飲食床臥具病瘦醫藥趣得知足。<a class="t" id="t0594b24"></a>比丘當知。提婆達今日欲斷四聖種。時世<a class="t" id="t0594b25"></a>尊以此因緣集比丘僧。知而故問提婆達<a class="t" id="t0594b26"></a>言。汝審欲以五法教諸比丘不。廣說如<a class="t" id="t0594b27"></a>上。對曰。如是世尊。◎</p>
<a class="t" id="t0594b28"></a>
<p class="endsutta">
<span class="t-juanname">四分律卷第四</span></p>
<a class="t" id="t0594c01"></a><a class="t" id="t0594c02"></a>
<hr>
<a class="t-juannumber" id="juan-5"></a>
<p class="suttainfo">
<span class="t-juanname">四分律卷第五<span class="t-note">（初分之五）</span><a class="t" id="t0594c03"></a><a class="t" id="t0594c04"></a></span><br>
<span class="t-byline">姚秦罽賓三藏佛陀耶舍<a class="t" id="t0594c05"></a>共竺佛念等譯</span><a class="t" id="t0594c06"></a><br>
<span class="t-headname">十三僧殘法之四</span><a class="t" id="t0594c07"></a></p>
<p>
<a class="sc" id="2"></a>
<a class="t-linehead" id="t-linehead0594c07"></a>
◎世尊爾時。以無數方便呵責。汝云何以<a class="t" id="t0594c08"></a>五法教諸比丘。廣說如上。提婆達汝莫斷<a class="t" id="t0594c09"></a>四聖種。何等四如上所說。提婆達。汝今莫<a class="t" id="t0594c10"></a>方便破和合僧。莫方便受破和合僧堅持<a class="t" id="t0594c11"></a>不捨。汝當與僧和合不<span class="gaiji">鬪
<!--gaiji,鬥,1[鬥@(豆*寸)],2&#x9B2A;,3-->
</span>諍。同一水乳於<a class="t" id="t0594c12"></a>佛法中安樂住。是故提婆達。當知破和合<a class="t" id="t0594c13"></a>僧甚惡艱難得大重罪。破和合僧在泥犁<a class="t" id="t0594c14"></a>中一劫受罪不可救。時世尊以無數方<a class="t" id="t0594c15"></a>便令提婆達破僧心暫息。以無數方便呵<a class="t" id="t0594c16"></a>責提婆達已。告諸比丘。聽僧與提婆達呵<a class="t" id="t0594c17"></a>諫。捨此事故白四羯磨。眾中應差堪能羯<a class="t" id="t0594c18"></a>磨者如上作如是白。大德僧聽。此提婆<a class="t" id="t0594c19"></a>達欲方便破和合僧堅持不捨。若僧時到僧<a class="t" id="t0594c20"></a>忍聽與作呵諫。捨此事故。提婆達汝莫破<a class="t" id="t0594c21"></a>和合僧堅持不捨。汝提婆達當與僧和合<a class="t" id="t0594c22"></a>歡喜不諍同一水乳。於佛法中安樂住。白<a class="t" id="t0594c23"></a>如是。大德僧聽。此提婆達欲受破和合僧<a class="t" id="t0594c24"></a>法堅持不捨。今僧與呵諫。捨此事故。汝<a class="t" id="t0594c25"></a>莫破和合僧堅持不捨。汝提婆達當與僧<a class="t" id="t0594c26"></a>和合歡喜不諍同一水乳。於佛法中安樂<a class="t" id="t0594c27"></a>住。誰諸長老忍。僧與提婆達呵諫捨此事<a class="t" id="t0594c28"></a>者默然。誰不忍者說是初羯磨。第二第三<a class="t" id="t0594c29"></a>亦如是說。僧已忍。與提婆達呵諫捨<a class="t" id="t0595a01"></a>此事竟。僧忍默然故是事如是持。應作如<a class="t" id="t0595a02"></a>是呵諫。僧為提婆達作如是呵諫白四羯<a class="t" id="t0595a03"></a>磨。諸比丘以此事故白世尊。世尊告言。若<a class="t" id="t0595a04"></a>餘比丘。方便欲破和合僧者。亦當以此<a class="t" id="t0595a05"></a>白四羯磨呵諫。自今已去為諸比丘結戒。<a class="t" id="t0595a06"></a>集十句義乃至正法久住。欲說戒者當如<a class="t" id="t0595a07"></a>是說。若比丘欲壞和合僧方便受壞和合<a class="t" id="t0595a08"></a>僧法堅持不捨。彼比丘應諫是比丘。大德<a class="t" id="t0595a09"></a>莫壞和合僧。莫方便壞和合僧莫受壞僧<a class="t" id="t0595a10"></a>法堅持不捨。大德應與僧和合。與僧和合<a class="t" id="t0595a11"></a>歡喜不諍。同一師學如水乳合。於佛法中<a class="t" id="t0595a12"></a>有增益安樂住。是比丘如是諫時堅持不<a class="t" id="t0595a13"></a>捨。彼比丘應三諫。捨此事故。乃至三諫<a class="t" id="t0595a14"></a>時捨者善。不捨者僧伽婆尸沙。比丘義如<a class="t" id="t0595a15"></a>上說。和合者同一羯磨同一說戒。僧者四比<a class="t" id="t0595a16"></a>丘若五若十乃至無數。破者破有十八事。<a class="t" id="t0595a17"></a>法非法律非律。犯不犯若輕若重。有殘無殘<a class="t" id="t0595a18"></a><span class="gaiji">麁<!--gaiji,麤,1[色-巴+鹿],2&#x9E81;,3-->
</span>惡非<span class="gaiji">麁 <!--gaiji,麤,1[色-巴+鹿],2&#x9E81;,3-->
</span>惡。常所行非常所行。制非制說非<a class="t" id="t0595a19"></a>說。是為十八。住破僧法者即住此十八<a class="t" id="t0595a20"></a>事是。若比丘方便欲破和合僧受破僧法<a class="t" id="t0595a21"></a>堅持不捨。彼比丘當諫此比丘言。大德。莫<a class="t" id="t0595a22"></a>方便欲破和合僧。莫受破僧法堅持不捨。<a class="t" id="t0595a23"></a>大德。當與僧和合歡喜不諍同一水乳。於<a class="t" id="t0595a24"></a>佛法中有增益安樂住。大德可捨此事。莫<a class="t" id="t0595a25"></a>令僧作呵諫而犯重罪。若用語者善。若不<a class="t" id="t0595a26"></a>用語者。復令比丘比丘尼優婆塞優婆夷。<a class="t" id="t0595a27"></a>若王大臣種種異道沙門婆羅門求。若餘方<a class="t" id="t0595a28"></a>比丘聞知其人信用言者應來。若用言者<a class="t" id="t0595a29"></a>善。若不用言者應作白。作白已應更求。<a class="t" id="t0595b01"></a>大德我已白竟。餘有羯磨在。汝今可捨此<a class="t" id="t0595b02"></a>事。莫令僧為汝作羯磨更犯重罪。若用語<a class="t" id="t0595b03"></a>者善。不用語者應作初羯磨。作初羯磨已<a class="t" id="t0595b04"></a>應更求。大德。我已白作初羯磨竟。餘有二<a class="t" id="t0595b05"></a>羯磨在。汝可捨此事。莫令僧更為汝作羯<a class="t" id="t0595b06"></a>磨而犯重罪。若用語者善不用語者應作<a class="t" id="t0595b07"></a>第二羯磨。作第二羯磨已應更求。大德。我<a class="t" id="t0595b08"></a>已作白二羯磨竟。餘有一羯磨在。汝可捨<a class="t" id="t0595b09"></a>此事。莫令僧更為汝作羯磨而犯重罪。若<a class="t" id="t0595b10"></a>能捨者善。若不捨者與說第三羯磨竟僧伽<a class="t" id="t0595b11"></a>婆尸沙。作白二羯磨竟捨者三偷蘭遮。作<a class="t" id="t0595b12"></a>白一羯磨竟捨者二偷蘭遮。作白竟捨者一<a class="t" id="t0595b13"></a>偷蘭遮。若初白未竟捨者突吉羅。若一切<a class="t" id="t0595b14"></a>未白方便欲破和合僧受破和合僧法堅<a class="t" id="t0595b15"></a>持不捨一切突吉羅。若僧為破僧人作呵<a class="t" id="t0595b16"></a>諫羯磨時。有比丘教言莫捨此比丘偷蘭<a class="t" id="t0595b17"></a>遮。若不呵諫突吉羅。若比丘尼教言莫捨。<a class="t" id="t0595b18"></a>尼偷蘭遮。未作呵諫尼教莫捨突吉羅。除<a class="t" id="t0595b19"></a>比丘比丘尼。更有餘人教莫捨盡突吉羅。<a class="t" id="t0595b20"></a>比丘尼僧伽婆尸沙。式叉摩那沙彌沙彌尼<a class="t" id="t0595b21"></a>突吉羅。是謂為犯。不犯者初諫便捨。若非<a class="t" id="t0595b22"></a>法別眾作呵諫。非法和合眾作呵諫。法別<a class="t" id="t0595b23"></a>眾。法相似別眾。法相似和合眾。非法非<a class="t" id="t0595b24"></a>律非佛所教。若一切未作呵諫。若破惡友<a class="t" id="t0595b25"></a>惡知識。若破方便欲破僧者遮令不破。若<a class="t" id="t0595b26"></a>破方便助破僧者。二三人羯磨。若欲作非<a class="t" id="t0595b27"></a>法非毘尼羯磨。若為僧為塔為和上同和<a class="t" id="t0595b28"></a>上。為阿闍梨同阿闍梨為知識。作損減<a class="t" id="t0595b29"></a>作無住處破者是謂不犯。不犯者。最初未制<a class="t" id="t0595c01"></a>戒。癡狂心亂痛惱所纏。<span class="rule-number">十竟</span></p>
<a class="t" id="t0595c02"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>