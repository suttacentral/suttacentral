<!DOCTYPE html>
<html>
<head>
<meta charset="UTF-8">
<meta author="CBETA">
<title></title>
</head>
<body>
<div id="text" lang="lzh">

<section class="sutta" id="lzh-mg-bi-pn29">
<article>
<div class="mirror hgroup">
<p class="division">
<span class="mirror-left latin">Mahāsaṅghika Vinaya</span>
<span class="mirror-right">摩訶僧祇律</span> </p>
<p class="mirror-row">
<span class="mirror-left latin">Bhikkhunī Pakiṇṇaka</span>
<span class="mirror-right">比丘尼跋渠</span> </p>
<h1 class="mirror-row">
<span class="mirror-left latin">29</span>
<span class="mirror-right">二十九</span> </h1>
</div>
<p>
<a class="sc" id="1"></a>
<a class="t-linehead" id="t-linehead0547a07"></a>
佛住舍衛城。爾時須提那死婦出家。其叔常
<a class="t" id="t0547a08"></a>
欲使罷道。時比丘尼入聚落乞食。叔遇見
<a class="t" id="t0547a09"></a>
之即欲捉取。便走入一大家內。語婦人言。
<a class="t" id="t0547a10"></a>
異事幾當壞我梵行。問何故。答言。叔欲罷我
<a class="t" id="t0547a11"></a>
道。婦人言。莫恐我當相護。比丘尼言。我欲向
<a class="t" id="t0547a12"></a>
和上邊去。婦人言。汝欲去者當著俗服假異
<a class="t" id="t0547a13"></a>
摽相。乃可得脫。即著臂釧耳鐶俗人服飾。
<a class="t" id="t0547a14"></a>
又將四五人侍從而去。其叔於外見之念言。
<a class="t" id="t0547a15"></a>
此非比丘尼。是俗人耳。到住處已諸比丘尼
<a class="t" id="t0547a16"></a>
呵言。汝何故著此。答言。我叔欲取我。方便
<a class="t" id="t0547a17"></a>
自護故假著此耳。諸比丘尼語大愛道。大愛
<a class="t" id="t0547a18"></a>
道即以是事具白世尊。佛言。呼比丘尼來。來
<a class="t" id="t0547a19"></a>
已佛問汝實爾不。答言實爾。佛言。汝云何壞
<a class="t" id="t0547a20"></a>
威儀。從今已後。不聽壞威儀。若決定壞威儀
<a class="t" id="t0547a21"></a>
者非比丘尼。若方便自護故壞威儀越比尼
<a class="t" id="t0547a22"></a>
罪。故名比丘尼。若比丘尼決定壞威儀者偷
<a class="t" id="t0547a23"></a>
蘭遮。若方便自護無罪。</p>
<a class="t" id="t0547a24"></a>
<blockquote class="gatha">
<p>
羯磨憍舍耶　　僧祇支客嚴
<a class="t" id="t0547a25"></a>
<br>
種花須曼那　　結鬘并紡縷
<a class="t" id="t0547a26"></a>
<br>
壞威儀最後　　第三跋渠竟</p>
</blockquote>
<a class="t" id="t0547a27"></a>
</article>
<aside id="metaarea">
<p>
Text from CBETA.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>

</div>
</body>
</html>