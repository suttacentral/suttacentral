<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="dt2.4">
<article>
<div class="hgroup">
<p class="division">Dhātukathā</p>
<p>2 Niddesa</p>
<h1>2.4. Catutthanaya Saṅga­hitena­saṅga­hita­pada­niddesa</h1>
</div>
<p><a class="sc" id="1"></a><a class="pts" id="pts39"></a><a class="ms" id="p_31Dht_243"></a><a class="msdiv" id="msdiv191"></a>Samuda­ya­sac­cena ye dhammā … maggasaccena ye dhammā khan­dha­saṅga­hena saṅgahitā āyata­na­saṅga­hena saṅgahitā dhātusaṅgahena saṅgahitā, tehi dhammehi ye dhammā khan­dha­saṅga­hena saṅgahitā āyata­na­saṅga­hena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā ekena khandhena ekenāyatanena ekāya dhātuyā saṅgahitā.</p>
<p><a class="sc" id="2"></a><a class="ms" id="p_31Dht_244"></a><a class="msdiv" id="msdiv192"></a>Itthindriyena ye dhammā … purisindriyena ye dhammā … sukhindriyena ye dhammā … dukkhindriyena ye dhammā … soma­nassin­driyena ye dhammā … doma­nassin­driyena ye dhammā … upekkhin­driyena ye dhammā … saddhindriyena ye dhammā … <span class="var" title="viriyindriyena (bj, s1-3, pts1)" id="note11">vīriyindriyena</span> ye dhammā … satindriyena ye dhammā … samā­dhin­driyena ye dhammā … paññindriyena ye dhammā … anaññātañ­ñas­sāmītin­driyena ye dhammā … aññindriyena ye dhammā … aññātā­vin­driyena ye dhammā ….</p>
<p><a class="sc" id="3"></a><a class="ms" id="p_31Dht_245"></a>Avijjāya ye dhammā … avijjāpaccayā saṅkhārena ye dhammā … saḷāya­tana­pac­cayā phassena ye dhammā … vedanāpaccayā taṇhāya ye dhammā … taṇhāpaccayā upādānena ye dhammā … kammabhavena ye dhammā … sokena ye dhammā … paridevena ye dhammā … dukkhena ye dhammā … domanassena ye dhammā … upāyāsena ye dhammā ….</p>
<p><a class="sc" id="4"></a><a class="pts" id="pts40"></a><a class="ms" id="p_31Dht_246"></a>Satipaṭṭhānena ye dhammā … sammap­pa­dhā­nena ye dhammā … appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā … phassena ye dhammā … cetanāya ye dhammā … adhimokkhena ye dhammā … manasikārena ye dhammā ….</p>
<p><a class="sc" id="5"></a><a class="ms" id="p_31Dht_247"></a>Hetūhi dhammehi ye dhammā … hetūhi ceva sahetukehi ca dhammehi ye dhammā … hetūhi ceva hetu­sam­payut­tehi ca dhammehi ye dhammā … āsavehi … saṃyojanehi … ganthehi … oghehi … yogehi … nīvaraṇehi … parāmāsehi … upādānehi … kilesehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … kilesehi ceva kilesa­sam­payut­tehi ca dhammehi ye dhammā khan­dha­saṅga­hena saṅgahitā āyata­na­saṅga­hena saṅgahitā dhātusaṅgahena saṅgahitā, tehi dhammehi ye dhammā khan­dha­saṅga­hena saṅgahitā āyata­na­saṅga­hena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā ekena khandhena ekenāyatanena ekāya dhātuyā saṅgahitā.</p>
<blockquote class="gatha">
<p><a class="sc" id="6"></a><a class="ms" id="p_31Dht_248"></a>Dve saccā <span class="var" title="paṇṇa­rasin­driyā (bj, s1-3) | paṇṇa­ra­sindriyāni (pts1)" id="note12">panna­rasin­driyā</span>,<br>
Ekādasa <span class="var" title="paṭic­ca­samup­pādā (pts1)" id="note13">paṭiccapadā</span>;<br>
Uddhaṃ puna ekādasa,<br>
Goc­cha­ka­pada­mettha <span class="var" title="tiṃsavidhanti (bj, pts1)" id="note14">tiṃsavidhāti</span>. [69]</p>
</blockquote>
<p class="endsection"><a class="sc" id="7"></a><a class="ms" id="p_31Dht_249"></a>Saṅgahitena saṅga­hita­pada­niddeso catuttho.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
