<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="dt2.13">
<article>
<div class="hgroup">
<p class="division">Dhātukathā</p>
<p>2 Niddesa</p>
<h1>2.13. Terasamanaya Asaṅga­hite­nasam­payut­ta­vippa­yutta­pada­niddesa</h1>
</div>
<p><a class="sc" id="1"></a><a class="pts" id="pts93"></a><a class="ms" id="p_31Dht_548"></a><a class="msdiv" id="msdiv448"></a>Rūpakkhandhena ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="2"></a><a class="ms" id="p_31Dht_549"></a><a class="msdiv" id="msdiv449"></a>Dhammāyatanena ye dhammā … dhammadhātuyā ye dhammā … itthindriyena ye dhammā … purisindriyena ye dhammā … jīvitindriyena ye dhammā … viññāṇapaccayā nāmarūpena ye dhammā … asaññābhavena ye dhammā … ekavo­kāra­bha­vena ye dhammā … jātiyā ye dhammā … jarāya ye dhammā … maraṇena ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="3"></a><a class="pts" id="pts94"></a><a class="ms" id="p_31Dht_550"></a><a class="msdiv" id="msdiv450"></a>Arūpabhavena ye dhammā … neva­saññā­nā­saññā­bhavena ye dhammā … catuvo­kāra­bha­vena ye dhammā … iddhipādena ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti? Natthi? Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<h2>13.1. Tika</h2>
<p><a class="sc" id="4"></a><a class="ms" id="p_31Dht_551"></a><a class="msdiv" id="msdiv451"></a>Kusalehi dhammehi ye dhammā … akusalehi dhammehi ye dhammā …. (1)</p>
<p><a class="sc" id="5"></a><a class="ms" id="p_31Dht_552"></a>Sukhāya vedanāya sampayuttehi dhammehi ye dhammā … dukkhāya vedanāya sampayuttehi dhammehi ye dhammā … aduk­kha­ma­su­khāya vedanāya sampayuttehi dhammehi ye dhammā …. (2)</p>
<p><a class="sc" id="6"></a><a class="ms" id="p_31Dht_553"></a>Vipākehi dhammehi ye dhammā … vipā­ka­dham­ma­dham­mehi ye dhammā …. (3)</p>
<p><a class="sc" id="7"></a><a class="ms" id="p_31Dht_554"></a>Anupādin­na­anupā­dā­niyehi dhammehi ye dhammā …. (4)</p>
<p><a class="sc" id="8"></a><a class="ms" id="p_31Dht_555"></a>Saṃ­kiliṭ­ṭha­saṃki­lesi­kehi dhammehi ye dhammā … asaṃ­kiliṭ­ṭha­asaṃ­ki­lesi­kehi dhammehi ye dhammā …. (5)</p>
<p><a class="sc" id="9"></a><a class="ms" id="p_31Dht_556"></a>Savitak­ka­savi­cārehi dhammehi ye dhammā … avitak­ka­vicāra­mat­tehi dhammehi ye dhammā …. (6)</p>
<p><a class="sc" id="10"></a><a class="ms" id="p_31Dht_557"></a>Pītisahagatehi dhammehi ye dhammā … sukha­saha­gatehi dhammehi ye dhammā … upekkhā­saha­gatehi dhammehi ye dhammā …. (7)</p>
<p><a class="sc" id="11"></a><a class="ms" id="p_31Dht_558"></a>Dassanena pahātabbehi dhammehi ye dhammā … bhāvanāya pahātabbehi dhammehi ye dhammā …. (8)</p>
<p><a class="sc" id="12"></a><a class="ms" id="p_31Dht_559"></a>Dassanena pahātab­ba­hetu­kehi dhammehi ye dhammā … bhāvanāya pahātab­ba­hetu­kehi dhammehi ye dhammā …. (9)</p>
<p><a class="sc" id="13"></a><a class="ms" id="p_31Dht_560"></a>Ācayagāmīhi dhammehi ye dhammā … apacayagāmīhi dhammehi ye dhammā …. (10)</p>
<p><a class="sc" id="14"></a><a class="ms" id="p_31Dht_561"></a>Sekkhehi dhammehi ye dhammā … asekkhehi dhammehi ye dhammā …. (11)</p>
<p><a class="sc" id="15"></a><a class="ms" id="p_31Dht_562"></a>Mahaggatehi dhammehi ye dhammā … appamāṇehi dhammehi ye dhammā …. (12)</p>
<p><a class="sc" id="16"></a><a class="ms" id="p_31Dht_563"></a>Parit­tā­ramma­ṇehi dhammehi ye dhammā … mahagga­tā­ramma­ṇehi dhammehi ye dhammā … appa­māṇā­ramma­ṇehi dhammehi ye dhammā …. (13)</p>
<p><a class="sc" id="17"></a><a class="ms" id="p_31Dht_564"></a>Hīnehi dhammehi ye dhammā … paṇītehi dhammehi ye dhammā …. (14)</p>
<p><a class="sc" id="18"></a><a class="ms" id="p_31Dht_565"></a>Micchat­ta­niya­tehi dhammehi ye dhammā … sam­mat­tani­ya­tehi dhammehi ye dhammā …. (15)</p>
<p><a class="sc" id="19"></a><a class="ms" id="p_31Dht_566"></a>Maggārammaṇehi dhammehi ye dhammā … maggahetukehi dhammehi ye dhammā … maggādhipatīhi dhammehi ye dhammā …. (16)</p>
<p><a class="sc" id="20"></a><a class="ms" id="p_31Dht_567"></a>Atītārammaṇehi dhammehi ye dhammā … anāga­tā­ramma­ṇehi dhammehi ye dhammā … ­pac­cup­pan­nā­ramma­ṇehi dhammehi ye dhammā …. (19)</p>
<p><a class="sc" id="21"></a><a class="ms" id="p_31Dht_568"></a>Ajjhat­tā­ramma­ṇehi dhammehi ye dhammā … bahid­dhā­ramma­ṇehi dhammehi ye dhammā … ajjhat­ta­bahid­dhā­ramma­ṇehi dhammehi ye dhammā …. (21)</p>
<h2>2.13.2. Duka</h2>
<h3>2.13.2.1. Hetugocchaka</h3>
<p><a class="sc" id="22"></a><a class="pts" id="pts95"></a><a class="ms" id="p_31Dht_569"></a>Sahetukehi dhammehi ye dhammā … hetu­sam­payut­tehi dhammehi ye dhammā … sahetukehi ceva na ca hetūhi dhammehi ye dhammā … hetu­sam­payut­tehi ceva na ca hetūhi dhammehi ye dhammā … na hetusahetukehi dhammehi ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.13.2.2–9. Cūḷantara­dukādi</h3>
<p><a class="sc" id="23"></a><a class="ms" id="p_31Dht_570"></a><a class="msdiv" id="msdiv452"></a>Rūpīhi dhammehi ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="24"></a><a class="ms" id="p_31Dht_571"></a><a class="msdiv" id="msdiv453"></a>Arūpīhi dhammehi ye dhammā … lokuttarehi dhammehi ye dhammā … anāsavehi dhammehi ye dhammā … āsava­sam­payut­tehi dhammehi ye dhammā … āsava­sam­payut­tehi ceva no ca āsavehi dhammehi ye dhammā … āsava­vippa­yuttehi anāsavehi dhammehi ye dhammā … asaṃyojaniyehi dhammehi ye dhammā … aganthaniyehi dhammehi ye dhammā … anoghaniyehi dhammehi ye dhammā … ayoganiyehi dhammehi ye dhammā … anīvaraṇiyehi dhammehi ye dhammā … aparāmaṭṭhehi dhammehi ye dhammā … parāmā­sa­sam­payut­tehi dhammehi ye dhammā … parāmā­sa­vippa­yuttehi aparāmaṭṭhehi dhammehi ye dhammā … sārammaṇehi dhammehi ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.13.2.10. Mahantaraduka</h3>
<p><a class="sc" id="25"></a><a class="pts" id="pts96"></a><a class="ms" id="p_31Dht_572"></a><a class="msdiv" id="msdiv454"></a>Anārammaṇehi dhammehi ye dhammā … no cittehi dhammehi ye dhammā … citta­vippa­yuttehi dhammehi ye dhammā … citta­vi­saṃsaṭ­ṭhehi dhammehi ye dhammā … citta­sa­muṭṭhā­nehi dhammehi ye dhammā … cittasahabhūhi dhammehi ye dhammā … cit­tānupa­rivat­tīhi dhammehi ye dhammā … bāhirehi dhammehi ye dhammā … upādādhammehi ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.13.2.11–13. Upādā­na­goc­cha­kādi</h3>
<p><a class="sc" id="26"></a><a class="pts" id="pts97"></a><a class="ms" id="p_31Dht_573"></a><a class="msdiv" id="msdiv455"></a>Anupādāniyehi dhammehi ye dhammā … upādā­na­sam­payut­tehi dhammehi ye dhammā … upādā­na­sam­payut­tehi ceva no ca upādānehi dhammehi ye dhammā … upādā­na­vippa­yuttehi anupādāniyehi dhammehi ye dhammā … asaṃkilesikehi dhammehi ye dhammā … asaṃkiliṭṭhehi dhammehi ye dhammā … kilesa­sam­payut­tehi dhammehi ye dhammā … saṃkiliṭṭhehi ceva no ca kilesehi dhammehi ye dhammā … kilesa­sam­payut­tehi ceva no ca kilesehi dhammehi ye dhammā … kilesa­vippa­yuttehi asaṃkilesikehi dhammehi ye dhammā … dassanena pahātabbehi dhammehi ye dhammā … bhāvanāya pahātabbehi dhammehi ye dhammā … dassanena pahātab­ba­hetu­kehi dhammehi ye dhammā … bhāvanāya pahātab­ba­hetu­kehi dhammehi ye dhammā … savitakkehi dhammehi ye dhammā … savicārehi dhammehi ye dhammā … sappītikehi dhammehi ye dhammā … pītisahagatehi dhammehi ye dhammā … sukha­saha­gatehi dhammehi ye dhammā … upekkhā­saha­gatehi dhammehi ye dhammā … na kāmāvacarehi dhammehi ye dhammā … rūpāvacarehi dhammehi ye dhammā … arūpāvacarehi dhammehi ye dhammā … apariyāpannehi dhammehi ye dhammā … niyyānikehi dhammehi ye dhammā … niyatehi dhammehi ye dhammā … anuttarehi dhammehi ye dhammā … saraṇehi dhammehi ye dhammā khan­dha­saṅga­hena asaṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<blockquote class="gatha">
<div class="var long-var" title=" etthantare gāthā syā1-3 potthakesu">
<p><a class="sc" id="27"></a><a class="ms" id="p_31Dht_574"></a>Rūpañca dhammāyatanaṃ dhammadhātu,<br>
Itthipumaṃ jīvitaṃ nāmarūpaṃ;<br>
Dve bhavā <span class="var" title="jātijarā ca (bj)" id="note41">jātijarā</span> <span class="var" title="maccu ca rupi (bj)" id="note42">maccurūpaṃ</span>,<br>
Anārammaṇaṃ no cittaṃ <span class="var" title="no cittena (si, pts1)" id="note43">cittena</span> vippayuttaṃ.</p>
<p><a class="sc" id="28"></a><a class="ms" id="p_31Dht_575"></a><span class="var" title="visaṃ­saṭ­ṭha­sa­muṭṭhā­naṃ sahabhū (bj) | visaṃsaṭṭha-samuṭṭhāna-sahabhu (pts1)" id="note44">Visaṃsaṭṭhaṃ samuṭṭhā­na­saha­bhu</span>,<br>
Anuparivatti <span class="var" title="bāhirūpādā (bj)" id="note45">bāhiraṃ</span> upādā;<br>
Dve visayo esanayo subuddhoti. [22]</p>
</div>
</blockquote>
<p class="endsection"><a class="sc" id="29"></a><a class="ms" id="p_31Dht_576"></a>Asaṅgahitena sam­payut­ta­vippa­yutta­pada­niddeso terasamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
