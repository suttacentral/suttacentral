<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="dt2.2">
<article>
<div class="hgroup">
<p class="division">Dhātukathā</p>
<p>2 Niddesa</p>
<h1>2.2. Dutiyanaya Saṅga­hi­tena­a­saṅga­hita­pada­niddesa</h1>
</div>
<p><a class="sc" id="1"></a><a class="pts" id="pts34"></a><a class="ms" id="p_31Dht_218"></a><a class="msdiv" id="msdiv171"></a>Cakkhāyatanena ye dhammā … ­phoṭṭhab­bā­yata­nena ye dhammā … cakkhudhātuyā ye dhammā … ­phoṭṭhab­ba­dhātuyā ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class="sc" id="2"></a><a class="ms" id="p_31Dht_219"></a><a class="msdiv" id="msdiv172"></a>Cak­khu­viñ­ñā­ṇa­dhātuyā ye dhammā … sota­viñ­ñā­ṇa­dhātuyā ye dhammā … ghāna­viñ­ñā­ṇa­dhātuyā ye dhammā … jivhā­viñ­ñā­ṇa­dhātuyā ye dhammā … kāya­viñ­ñā­ṇa­dhātuyā ye dhammā … manodhātuyā ye dhammā … mano­viñ­ñā­ṇa­dhātuyā ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā catūhi khandhehi ekāda­sahāya­ta­nehi dvādasahi dhātūhi asaṅgahitā.</p>
<p><a class="sc" id="3"></a><a class="ms" id="p_31Dht_220"></a><a class="msdiv" id="msdiv173"></a>Cakkhundriyena ye dhammā … sotindriyena ye dhammā … ghānindriyena ye dhammā … jivhindriyena ye dhammā … kāyindriyena ye dhammā … itthindriyena ye dhammā … purisindriyena ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class="sc" id="4"></a><a class="pts" id="pts35"></a><a class="ms" id="p_31Dht_221"></a><a class="msdiv" id="msdiv174"></a>Asaññābhavena ye dhammā … ekavo­kāra­bha­vena ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā catūhi khandhehi tīhāyatanehi navahi dhātūhi asaṅgahitā.</p>
<p><a class="sc" id="5"></a><a class="ms" id="p_31Dht_222"></a><a class="msdiv" id="msdiv175"></a>Paridevena ye dhammā … sani­dassa­na­sappa­ṭi­ghehi dhammehi ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class="sc" id="6"></a><a class="ms" id="p_31Dht_223"></a><a class="msdiv" id="msdiv176"></a>Ani­dassa­na­sappa­ṭi­ghehi dhammehi ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā catūhi khandhehi dasahāyatanehi soḷasahi dhātūhi asaṅgahitā.</p>
<p><a class="sc" id="7"></a><a class="ms" id="p_31Dht_224"></a><a class="msdiv" id="msdiv177"></a>Sanidassanehi dhammehi ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class="sc" id="8"></a><a class="ms" id="p_31Dht_225"></a><a class="msdiv" id="msdiv178"></a>Sappaṭighehi dhammehi ye dhammā … upādādhammehi ye dhammā khan­dha­saṅga­hena saṅgahitā āyata­na­saṅga­hena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi ekāda­sahāya­ta­nehi sattarasahi dhātūhi asaṅgahitā.</p>
<blockquote class="gatha">
<p><a class="sc" id="9"></a><a class="ms" id="p_31Dht_226"></a>Dasāyatanā sattarasa dhātuyo,<br>
Sattindriyā <span class="var" title="asaññibhavo (si)" id="note5">asaññābhavo</span> ekavokārabhavo;<br>
Paridevo sani­dassa­na­sappa­ṭi­ghaṃ,<br>
Anidassanaṃ <span class="var" title="punareva (s1-3, pts1)" id="note6">punadeva</span> sappaṭighaṃ upādāti. [42]</p>
</blockquote>
<p class="endsection"><a class="sc" id="10"></a><a class="ms" id="p_31Dht_227"></a>Saṅgahitena asaṅga­hita­pada­niddeso dutiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
