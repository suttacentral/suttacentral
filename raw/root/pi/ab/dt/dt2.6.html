<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="dt2.6">
<article>
<div class="hgroup">
<p class="division">Dhātukathā</p>
<p>2 Niddesa</p>
<h1>2.6. Chaṭṭhanaya Sam­payo­ga­vippa­yoga­pada­niddesa</h1>
</div>
<h2>2.6.1. Khandha</h2>
<p><a class="sc" id="1"></a><a class="pts" id="pts51"></a><a class="ms" id="p_31Dht_305"></a><a class="msdiv" id="msdiv228"></a>Rūpakkhandho katihi khandhehi katihāyatanehi katihi dhātūhi sampayuttoti? Natthi. Katihi vippayutto? Catūhi khandhehi ekenāyatanena sattahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="2"></a><a class="ms" id="p_31Dht_306"></a><a class="msdiv" id="msdiv229"></a>Vedanākkhandho … saññākkhandho … saṅ­khā­rak­khan­dho tīhi khandhehi ekenāyatanena sattahi dhātūhi sampayutto; ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi dasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="3"></a><a class="ms" id="p_31Dht_307"></a><a class="msdiv" id="msdiv230"></a>Viññā­ṇak­khan­dho tīhi khandhehi sampayutto; ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi dasahi dhātūhi vippayutto; ekenāyatanena ekāya dhātuyā kehici vippayutto.</p>
<h2>2.6.2. Āyatana</h2>
<p><a class="sc" id="4"></a><a class="ms" id="p_31Dht_308"></a><a class="msdiv" id="msdiv231"></a>Cakkhāyatanaṃ … pe … ­phoṭṭhab­bā­yatanaṃ … pe … sampayuttanti? Natthi. Katihi vippayuttaṃ? Catūhi khandhehi ekenāyatanena sattahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="5"></a><a class="pts" id="pts52"></a><a class="ms" id="p_31Dht_309"></a><a class="msdiv" id="msdiv232"></a>Manāyatanaṃ tīhi khandhehi sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<h2>2.6.3. Dhātu</h2>
<p><a class="sc" id="6"></a><a class="ms" id="p_31Dht_310"></a><a class="msdiv" id="msdiv233"></a>Cakkhudhātu … pe … ­phoṭṭhab­ba­dhātu … pe … sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="7"></a><a class="ms" id="p_31Dht_311"></a><a class="msdiv" id="msdiv234"></a>Cak­khu­viñ­ñā­ṇa­dhātu … pe … manodhātu … mano­viñ­ñā­ṇa­dhātu tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h2>2.6.4. Saccādi</h2>
<p><a class="sc" id="8"></a><a class="ms" id="p_31Dht_312"></a><a class="msdiv" id="msdiv235"></a>Samudayasaccaṃ … maggasaccaṃ tīhi khandhehi ekenāyatanena ekāya dhātuyā sampayuttaṃ; ekena khandhena ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi soḷasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="9"></a><a class="ms" id="p_31Dht_313"></a><a class="msdiv" id="msdiv236"></a>Nirodhasaccaṃ … cakkhundriyaṃ … pe … kāyindriyaṃ … itthindriyaṃ … purisindriyaṃ … pe … sampayuttanti? Natthi. Katihi vippayuttaṃ? Catūhi khandhehi ekenāyatanena sattahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="10"></a><a class="ms" id="p_31Dht_314"></a><a class="msdiv" id="msdiv237"></a>Manindriyaṃ tīhi khandhehi sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="11"></a><a class="pts" id="pts53"></a><a class="ms" id="p_31Dht_315"></a><a class="msdiv" id="msdiv238"></a>Sukhindriyaṃ … dukkhindriyaṃ … somanas­sindriyaṃ … domanas­sindriyaṃ tīhi khandhehi ekenāyatanena ekāya dhātuyā sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi soḷasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="12"></a><a class="ms" id="p_31Dht_316"></a><a class="msdiv" id="msdiv239"></a>Upekkhindriyaṃ tīhi khandhehi ekenāyatanena chahi dhātūhi sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi ekādasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="13"></a><a class="ms" id="p_31Dht_317"></a><a class="msdiv" id="msdiv240"></a>Saddhindriyaṃ … vīriyindriyaṃ … satindriyaṃ … samādhindriyaṃ … paññindriyaṃ … anaññātañ­ñassā­mī­tindriyaṃ … aññindriyaṃ … aññātā­vin­dri­yaṃ … avijjā … avijjāpaccayā saṅkhārā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="14"></a><a class="ms" id="p_31Dht_318"></a><a class="msdiv" id="msdiv241"></a>Saṅ­khā­ra­pac­cayā viññāṇaṃ tīhi khandhehi sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="15"></a><a class="ms" id="p_31Dht_319"></a><a class="msdiv" id="msdiv242"></a>Saḷāya­tana­pac­cayā phasso tīhi khandhehi ekenāyatanena sattahi dhātūhi sampayutto; ekena khandhena ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi dasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="16"></a><a class="ms" id="p_31Dht_320"></a><a class="msdiv" id="msdiv243"></a>Phassapaccayā vedanā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="17"></a><a class="pts" id="pts54"></a><a class="ms" id="p_31Dht_321"></a><a class="msdiv" id="msdiv244"></a>Vedanāpaccayā taṇhā … taṇhāpaccayā upādānaṃ … kammabhavo tīhi khandhehi ekenāyatanena ekāya dhātuyā sampayutto; ekena khandhena ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi soḷasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="18"></a><a class="ms" id="p_31Dht_322"></a><a class="msdiv" id="msdiv245"></a>Rūpabhavo … pe … sampayuttoti? Natthi. Katihi vippayutto? Na kehici khandhehi na kehici āyatanehi tīhi dhātūhi vippayutto.</p>
<p><a class="sc" id="19"></a><a class="ms" id="p_31Dht_323"></a><a class="msdiv" id="msdiv246"></a>Arūpabhavo … neva­saññā­nā­saññā­bhavo … catuvo­kāra­bhavo … pe … sampayuttoti? Natthi. Katihi vippayutto? Ekena khandhena dasahāyatanehi soḷasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="20"></a><a class="ms" id="p_31Dht_324"></a><a class="msdiv" id="msdiv247"></a>Asaññābhavo … ekavokārabhavo … paridevo … pe … sampayuttoti? Natthi. Katihi vippayutto? Catūhi khandhehi ekenāyatanena sattahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="21"></a><a class="ms" id="p_31Dht_325"></a><a class="msdiv" id="msdiv248"></a>Soko … dukkhaṃ … domanassaṃ tīhi khandhehi ekenāyatanena ekāya dhātuyā sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi soḷasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="22"></a><a class="ms" id="p_31Dht_326"></a><a class="msdiv" id="msdiv249"></a>Upāyāso … satipaṭṭhānaṃ … sammappadhānaṃ tīhi khandhehi ekenāyatanena ekāya dhātuyā sampayuttaṃ; ekena khandhena ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi soḷasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="23"></a><a class="ms" id="p_31Dht_327"></a><a class="msdiv" id="msdiv250"></a>Iddhipādo dvīhi khandhehi sampayutto; ekena khandhena ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi soḷasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="24"></a><a class="pts" id="pts55"></a><a class="ms" id="p_31Dht_328"></a><a class="msdiv" id="msdiv251"></a>Jhānaṃ dvīhi khandhehi ekenāyatanena ekāya dhātuyā sampayuttaṃ; ekena khandhena ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi soḷasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="25"></a><a class="ms" id="p_31Dht_329"></a><a class="msdiv" id="msdiv252"></a>Appamaññā … pañcindriyāni … pañca balāni … satta bojjhaṅgā … ariyo aṭṭhaṅgiko maggo tīhi khandhehi ekenāyatanena ekāya dhātuyā sampayutto; ekena khandhena ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi soḷasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="26"></a><a class="ms" id="p_31Dht_330"></a><a class="msdiv" id="msdiv253"></a>Phasso … cetanā … manasikāro tīhi khandhehi ekenāyatanena sattahi dhātūhi sampayutto; ekena khandhena ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi dasahi dhātūhi vippayutto; ekenāyatanena ekāya dhātuyā kehici vippayutto.</p>
<p><a class="sc" id="27"></a><a class="ms" id="p_31Dht_331"></a><a class="msdiv" id="msdiv254"></a>Vedanā … saññā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="28"></a><a class="ms" id="p_31Dht_332"></a><a class="msdiv" id="msdiv255"></a>Cittaṃ tīhi khandhehi sampayuttaṃ; ekenāyatanena ekāya dhātuyā kehici sampayuttaṃ. Katihi vippayuttaṃ? Ekena khandhena dasahāyatanehi dasahi dhātūhi vippayuttaṃ; ekenāyatanena ekāya dhātuyā kehici vippayuttaṃ.</p>
<p><a class="sc" id="29"></a><a class="ms" id="p_31Dht_333"></a><a class="msdiv" id="msdiv256"></a>Adhimokkho tīhi khandhehi ekenāyatanena dvīhi dhātūhi sampayutto; ekena khandhena ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi pannarasahi dhātūhi vippayutto; ekenāyatanena ekāya dhātuyā kehici vippayutto.</p>
<h2>2.6.5. Tika</h2>
<p><a class="sc" id="30"></a><a class="ms" id="p_31Dht_334"></a><a class="msdiv" id="msdiv257"></a>Kusalā dhammā … akusalā dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (1)</p>
<p><a class="sc" id="31"></a><a class="pts" id="pts56"></a><a class="ms" id="p_31Dht_335"></a><a class="msdiv" id="msdiv258"></a>Sukhāya vedanāya sampayuttā dhammā … dukkhāya vedanāya sampayuttā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="32"></a><a class="ms" id="p_31Dht_336"></a><a class="msdiv" id="msdiv259"></a>Aduk­kha­ma­su­khāya vedanāya sampayuttā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (2)</p>
<p><a class="sc" id="33"></a><a class="ms" id="p_31Dht_337"></a><a class="msdiv" id="msdiv260"></a>Vipākā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="34"></a><a class="ms" id="p_31Dht_338"></a><a class="msdiv" id="msdiv261"></a>Vipā­ka­dham­ma­dhammā … saṃ­kiliṭ­ṭha­saṃki­lesikā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="35"></a><a class="ms" id="p_31Dht_339"></a><a class="msdiv" id="msdiv262"></a>Neva­vipāka­navi­pā­ka­dham­ma­dhammā … anupā­dinnu­pādā­niyā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā. (3)</p>
<p><a class="sc" id="36"></a><a class="ms" id="p_31Dht_340"></a><a class="msdiv" id="msdiv263"></a>Anupādin­na­anupā­dā­niyā dhammā … asaṃ­kiliṭ­ṭha­asaṃ­ki­lesikā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā. (4)</p>
<p><a class="sc" id="37"></a><a class="ms" id="p_31Dht_341"></a><a class="msdiv" id="msdiv264"></a>Savitak­ka­savi­cārā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="38"></a><a class="pts" id="pts57"></a><a class="ms" id="p_31Dht_342"></a><a class="msdiv" id="msdiv265"></a>Avitak­ka­vicāra­mattā dhammā … pītisahagatā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="39"></a><a class="ms" id="p_31Dht_343"></a><a class="msdiv" id="msdiv266"></a>Avitak­ka­avi­cārā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi ekāya dhātuyā vippayuttā. (6)</p>
<p><a class="sc" id="40"></a><a class="ms" id="p_31Dht_344"></a><a class="msdiv" id="msdiv267"></a>Sukhasahagatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="41"></a><a class="ms" id="p_31Dht_345"></a><a class="msdiv" id="msdiv268"></a>Upekkhā­saha­gatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (7)</p>
<p><a class="sc" id="42"></a><a class="ms" id="p_31Dht_346"></a><a class="msdiv" id="msdiv269"></a>Dassanena pahātabbā dhammā bhāvanāya pahātabbā dhammā … dassanena pahātab­ba­hetukā dhammā … bhāvanāya pahātab­ba­hetukā dhammā … ācayagāmino dhammā … apacayagāmino dhammā … sekkhā dhammā … asekkhā dhammā … mahaggatā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="43"></a><a class="ms" id="p_31Dht_347"></a><a class="msdiv" id="msdiv270"></a>Appamāṇā dhammā … paṇītā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā.</p>
<p><a class="sc" id="44"></a><a class="ms" id="p_31Dht_348"></a><a class="msdiv" id="msdiv271"></a>Parittārammaṇā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="45"></a><a class="pts" id="pts58"></a><a class="ms" id="p_31Dht_349"></a><a class="msdiv" id="msdiv272"></a>Mahagga­tā­rammaṇā dhammā … appa­māṇā­rammaṇā dhammā … hīnā dhammā … micchat­ta­niyatā dhammā … sammattaniyatā dhammā … maggārammaṇā dhammā … maggahetukā dhammā … maggādhipatino dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (8–‍16)</p>
<p><a class="sc" id="46"></a><a class="ms" id="p_31Dht_350"></a><a class="msdiv" id="msdiv273"></a>Anuppannā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā. (17–‍18)</p>
<p><a class="sc" id="47"></a><a class="ms" id="p_31Dht_351"></a><a class="msdiv" id="msdiv274"></a>Atītārammaṇā dhammā … pe … anāgatārammaṇā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="48"></a><a class="ms" id="p_31Dht_352"></a><a class="msdiv" id="msdiv275"></a>­Pac­cup­pan­nā­rammaṇā dhammā … ajjhat­tā­rammaṇā dhammā … bahid­dhā­rammaṇā dhammā … ajjhat­ta­bahid­dhā­rammaṇā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. (19–‍21)</p>
<p><a class="sc" id="49"></a><a class="ms" id="p_31Dht_353"></a><a class="msdiv" id="msdiv276"></a>Sani­dassa­na­sappa­ṭi­ghā dhammā … ani­dassa­na­sappa­ṭi­ghā dhammā … pe … sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. (22)</p>
<h2>2.6.6. Duka</h2>
<h3>2.6.6.1. Hetugocchaka</h3>
<p><a class="sc" id="50"></a><a class="ms" id="p_31Dht_354"></a><a class="msdiv" id="msdiv277"></a>Hetū dhammā … hetū ceva sahetukā ca dhammā … hetū ceva hetusampayuttā ca dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="51"></a><a class="ms" id="p_31Dht_355"></a><a class="msdiv" id="msdiv278"></a>Sahetukā dhammā … hetusampayuttā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="52"></a><a class="pts" id="pts59"></a><a class="ms" id="p_31Dht_356"></a><a class="msdiv" id="msdiv279"></a>Sahetukā ceva na ca hetū dhammā … hetusampayuttā ceva na ca hetū dhammā … na hetusahetukā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.6.6.2. Cūḷantaraduka</h3>
<p><a class="sc" id="53"></a><a class="ms" id="p_31Dht_357"></a><a class="msdiv" id="msdiv280"></a>Appaccayā dhammā … asaṅkhatā dhammā … sanidassanā dhammā … sappaṭighā dhammā … rūpino dhammā … pe … sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="54"></a><a class="ms" id="p_31Dht_358"></a><a class="msdiv" id="msdiv281"></a>Lokuttarā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā.</p>
<h3>2.6.6.3. Āsavagocchaka</h3>
<p><a class="sc" id="55"></a><a class="ms" id="p_31Dht_359"></a><a class="msdiv" id="msdiv282"></a>Āsavā dhammā … āsavā ceva sāsavā ca dhammā … āsavā ceva āsava­sam­payuttā ca dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="56"></a><a class="ms" id="p_31Dht_360"></a><a class="msdiv" id="msdiv283"></a>Anāsavā dhammā … āsava­vippa­yuttā anāsavā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā.</p>
<p><a class="sc" id="57"></a><a class="ms" id="p_31Dht_361"></a><a class="msdiv" id="msdiv284"></a>Āsava­sam­payuttā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="58"></a><a class="ms" id="p_31Dht_362"></a><a class="msdiv" id="msdiv285"></a>Āsava­sam­payuttā ceva no ca āsavā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.6.6.4–9. Saṃ­yoja­na­goc­cha­kādi</h3>
<p><a class="sc" id="59"></a><a class="pts" id="pts60"></a><a class="ms" id="p_31Dht_363"></a><a class="msdiv" id="msdiv286"></a>Saṃyojanā dhammā … ganthā dhammā … oghā dhammā … yogā dhammā … nīvaraṇā dhammā … parāmāsā dhammā … parāmāsā ceva parāmaṭṭhā ca dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="60"></a><a class="ms" id="p_31Dht_364"></a><a class="msdiv" id="msdiv287"></a>Aparāmaṭṭhā dhammā … parāmā­sa­vippa­yuttā aparāmaṭṭhā dhammā sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā.</p>
<p><a class="sc" id="61"></a><a class="ms" id="p_31Dht_365"></a><a class="msdiv" id="msdiv288"></a>Parāmā­sa­sam­payuttā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.6.10. Mahantaraduka</h3>
<p><a class="sc" id="62"></a><a class="ms" id="p_31Dht_366"></a><a class="msdiv" id="msdiv289"></a>Sārammaṇā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="63"></a><a class="ms" id="p_31Dht_367"></a><a class="msdiv" id="msdiv290"></a>Anārammaṇā dhammā … citta­vippa­yuttā dhammā … citta­visaṃ­saṭ­ṭhā dhammā … upādā dhammā … pe … sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="64"></a><a class="ms" id="p_31Dht_368"></a><a class="msdiv" id="msdiv291"></a>Cittā dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="65"></a><a class="ms" id="p_31Dht_369"></a><a class="msdiv" id="msdiv292"></a>Cetasikā dhammā … citta­sam­payuttā dhammā … cittasaṃsaṭṭhā dhammā … cit­ta­saṃsaṭ­ṭha­sa­muṭṭhānā dhammā … citta­saṃsaṭ­ṭha­sa­muṭṭhā­na­saha­bhuno dhammā … cit­ta­saṃsaṭ­ṭha­sa­muṭṭhā­nānupa­rivat­tino dhammā ekena khandhena ekenāyatanena sattahi dhātūhi sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="66"></a><a class="ms" id="p_31Dht_370"></a><a class="msdiv" id="msdiv293"></a>Anupādinnā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā.</p>
<h3>2.6.6.11–12. Upādā­na­goc­cha­kādi</h3>
<p><a class="sc" id="67"></a><a class="pts" id="pts61"></a><a class="ms" id="p_31Dht_371"></a><a class="msdiv" id="msdiv294"></a>Upādānā dhammā … kilesā dhammā … kilesā ceva saṃkilesikā ca dhammā … kilesā ceva saṃkiliṭṭhā ca dhammā … kilesā ceva kilesa­sam­payuttā ca dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="68"></a><a class="ms" id="p_31Dht_372"></a><a class="msdiv" id="msdiv295"></a>Asaṃkilesikā dhammā … kilesa­vippa­yuttā asaṃkilesikā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā.</p>
<p><a class="sc" id="69"></a><a class="ms" id="p_31Dht_373"></a><a class="msdiv" id="msdiv296"></a>Saṃkiliṭṭhā dhammā … kilesa­sam­payuttā dhammā … pe … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="70"></a><a class="ms" id="p_31Dht_374"></a><a class="msdiv" id="msdiv297"></a>Saṃkiliṭṭhā ceva no ca kilesā dhammā … kilesa­sam­payuttā ceva no ca kilesā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.6.6.13. Piṭṭhiduka</h3>
<p><a class="sc" id="71"></a><a class="ms" id="p_31Dht_375"></a><a class="msdiv" id="msdiv298"></a>Dassanena pahātabbā dhammā … bhāvanāya pahātabbā dhammā … dassanena pahātab­ba­hetukā dhammā … bhāvanāya pahātab­ba­hetukā dhammā … sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="72"></a><a class="ms" id="p_31Dht_376"></a><a class="msdiv" id="msdiv299"></a>Savitakkā dhammā … savicārā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="73"></a><a class="ms" id="p_31Dht_377"></a><a class="msdiv" id="msdiv300"></a>Avitakkā dhammā … avicārā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi ekāya dhātuyā vippayuttā.</p>
<p><a class="sc" id="74"></a><a class="pts" id="pts62"></a><a class="ms" id="p_31Dht_378"></a><a class="msdiv" id="msdiv301"></a>Sappītikā dhammā … pītisahagatā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="75"></a><a class="ms" id="p_31Dht_379"></a><a class="msdiv" id="msdiv302"></a>Sukhasahagatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="76"></a><a class="ms" id="p_31Dht_380"></a><a class="msdiv" id="msdiv303"></a>Upekkhā­saha­gatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class="sc" id="77"></a><a class="ms" id="p_31Dht_381"></a><a class="msdiv" id="msdiv304"></a>Na kāmāvacarā dhammā … apariyāpannā dhammā … anuttarā dhammā … pe … sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā.</p>
<p><a class="sc" id="78"></a><a class="ms" id="p_31Dht_382"></a><a class="msdiv" id="msdiv305"></a>Rūpāvacarā dhammā … arūpāvacarā dhammā … niyyānikā dhammā … niyatā dhammā … saraṇā dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<blockquote class="gatha">
<div class="var long-var" title=" etthantare gāthā syā1-3, pā1 potthakesu">
<p><a class="sc" id="79"></a><a class="ms" id="p_31Dht_383"></a>Dhammāyatanaṃ dhammadhātu,<br>
Dukkhasaccañca jīvitaṃ;<br>
Saḷāyatanaṃ nāmarūpaṃ,<br>
Cattāro ca mahābhavā.</p>
<p><a class="sc" id="80"></a><a class="ms" id="p_31Dht_384"></a>Jāti jarā ca maraṇaṃ,<br>
tikes­vekūna­vīsati;<br>
Gocchakesu ca paññāsa,<br>
<span class="var" title="aṭṭha­cullan­tare (bj)" id="note22">aṭṭha cūḷantare</span> padā.</p>
<p><a class="sc" id="81"></a><a class="ms" id="p_31Dht_385"></a>Mahantare pannarasa,<br>
aṭṭhārasa tato pare;<br>
Tevīsa padasataṃ etaṃ,<br>
sampayoge na labbhatīti. [123]</p>
</div>
</blockquote>
<p class="endsection"><a class="sc" id="82"></a><a class="ms" id="p_31Dht_386"></a>Sam­payo­ga­vippa­yoga­pada­niddeso chaṭṭho.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
