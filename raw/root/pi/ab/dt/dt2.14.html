<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="dt2.14">
<article>
<div class="hgroup">
<p class="division">Dhātukathā</p>
<p>2 Niddesa</p>
<h1>2.14. Cuddasamanaya Vippa­yuttena­saṅga­hitā­saṅga­hita­pada­niddesa</h1>
</div>
<h2>2.14.1. Khandhādi</h2>
<p><a class="sc" id="1"></a><a class="pts" id="pts98"></a><a class="ms" id="p_31Dht_577"></a><a class="msdiv" id="msdiv456"></a>Rūpakkhandhena ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="2"></a><a class="ms" id="p_31Dht_578"></a><a class="msdiv" id="msdiv457"></a>Veda­nāk­khan­dhena ye dhammā … sañ­ñāk­khan­dhena ye dhammā … saṅ­khā­rak­khan­dhena ye dhammā … viññā­ṇak­khan­dhena ye dhammā … manāyatanena ye dhammā … manindriyena ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā asaṅkhataṃ khandhato ṭhapetvā ekena khandhena ekāda­sahāya­ta­nehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.</p>
<p><a class="sc" id="3"></a><a class="ms" id="p_31Dht_579"></a><a class="msdiv" id="msdiv458"></a>Cakkhāyatanena ye dhammā … pe … ­phoṭṭhab­bā­yata­nena ye dhammā … cakkhudhātuyā ye dhammā … pe … ­phoṭṭhab­ba­dhātuyā ye dhammā vippayuttā … pe … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="4"></a><a class="pts" id="pts99"></a><a class="ms" id="p_31Dht_580"></a><a class="msdiv" id="msdiv459"></a>Cak­khu­viñ­ñā­ṇa­dhātuyā ye dhammā … sota­viñ­ñā­ṇa­dhātuyā ye dhammā … ghāna­viñ­ñā­ṇa­dhātuyā ye dhammā … jivhā­viñ­ñā­ṇa­dhātuyā ye dhammā … kāya­viñ­ñā­ṇa­dhātuyā ye dhammā … manodhātuyā ye dhammā … mano­viñ­ñā­ṇa­dhātuyā ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi, ekāya dhātuyā asaṅgahitā.</p>
<h2>2.14.2. Saccādi</h2>
<p><a class="sc" id="5"></a><a class="ms" id="p_31Dht_581"></a><a class="msdiv" id="msdiv460"></a>Dukkhasaccena ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="6"></a><a class="ms" id="p_31Dht_582"></a><a class="msdiv" id="msdiv461"></a>Samuda­ya­sac­cena ye dhammā … maggasaccena ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="7"></a><a class="ms" id="p_31Dht_583"></a><a class="msdiv" id="msdiv462"></a>Nirodhasaccena ye dhammā … cakkhundriyena ye dhammā … kāyindriyena ye dhammā … itthindriyena ye dhammā … purisindriyena ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="8"></a><a class="pts" id="pts100"></a><a class="ms" id="p_31Dht_584"></a><a class="msdiv" id="msdiv463"></a>Sukhindriyena ye dhammā … dukkhindriyena ye dhammā … soma­nassin­driyena ye dhammā … doma­nassin­driyena ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="9"></a><a class="ms" id="p_31Dht_585"></a><a class="msdiv" id="msdiv464"></a>Upekkhin­driyena ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā.</p>
<p><a class="sc" id="10"></a><a class="ms" id="p_31Dht_586"></a><a class="msdiv" id="msdiv465"></a>Saddhindriyena ye dhammā … vīriyindriyena ye dhammā … satindriyena ye dhammā … samā­dhin­driyena ye dhammā … paññindriyena ye dhammā … anaññātañ­ñas­sāmītin­driyena ye dhammā … aññindriyena ye dhammā … aññātā­vin­driyena ye dhammā … avijjāya ye dhammā … avijjāpaccayā saṅkhārehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="11"></a><a class="ms" id="p_31Dht_587"></a><a class="msdiv" id="msdiv466"></a>Saṅ­khā­ra­pac­cayā viññāṇena ye dhammā … saḷāya­tana­pac­cayā phassena ye dhammā … phassapaccayā vedanāya ye dhammā vippayuttā … te dhammā asaṅkhataṃ khandhato ṭhapetvā ekena khandhena ekāda­sahāya­ta­nehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.</p>
<p><a class="sc" id="12"></a><a class="ms" id="p_31Dht_588"></a><a class="msdiv" id="msdiv467"></a>Vedanāpaccayā taṇhāya ye dhammā … taṇhāpaccayā upādānena ye dhammā … kammabhavena ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="13"></a><a class="pts" id="pts101"></a><a class="ms" id="p_31Dht_589"></a><a class="msdiv" id="msdiv468"></a>Upapat­ti­bhavena ye dhammā … saññābhavena ye dhammā … pañca­vo­kāra­bha­vena ye dhammā vippayuttā … te dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā.</p>
<p><a class="sc" id="14"></a><a class="ms" id="p_31Dht_590"></a><a class="msdiv" id="msdiv469"></a>Kāmabhavena ye dhammā vippayuttā … te dhammā catūhi khandhehi dvīhāyatanehi pañcahi dhātūhi saṅgahitā. Katihi asaṅgahitā? Ekena khandhena dasahāyatanehi terasahi dhātūhi asaṅgahitā.</p>
<p><a class="sc" id="15"></a><a class="ms" id="p_31Dht_591"></a><a class="msdiv" id="msdiv470"></a>Rūpabhavena ye dhammā … asaññābhavena ye dhammā … ekavo­kāra­bha­vena ye dhammā … paridevena ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="16"></a><a class="ms" id="p_31Dht_592"></a><a class="msdiv" id="msdiv471"></a>Arūpabhavena ye dhammā … neva­saññā­nā­saññā­bhavena ye dhammā … catuvo­kāra­bha­vena ye dhammā … sokena ye dhammā … dukkhena ye dhammā … domanassena ye dhammā … upāyāsena ye dhammā … satipaṭṭhānena ye dhammā … sammap­pa­dhā­nena ye dhammā … iddhipādena ye dhammā … jhānena ye dhammā … appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<h2>2.14.3. Phas­sādisat­taka</h2>
<p><a class="sc" id="17"></a><a class="pts" id="pts102"></a><a class="ms" id="p_31Dht_593"></a><a class="msdiv" id="msdiv472"></a>Phassena ye dhammā … vedanāya ye dhammā … saññāya ye dhammā … cetanāya ye dhammā … cittena ye dhammā … manasikārena ye dhammā vippayuttā … te dhammā asaṅkhataṃ khandhato ṭhapetvā ekena khandhena ekāda­sahāya­ta­nehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.</p>
<p><a class="sc" id="18"></a><a class="ms" id="p_31Dht_594"></a><a class="msdiv" id="msdiv473"></a>Adhimokkhena ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā.</p>
<h2>2.14.4. Tika</h2>
<p><a class="sc" id="19"></a><a class="ms" id="p_31Dht_595"></a><a class="msdiv" id="msdiv474"></a>Kusalehi dhammehi ye dhammā … akusalehi dhammehi ye dhammā … sukhāya vedanāya sampayuttehi dhammehi ye dhammā … dukkhāya vedanāya sampayuttehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="20"></a><a class="ms" id="p_31Dht_596"></a><a class="msdiv" id="msdiv475"></a>Abyākatehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. (1)</p>
<p><a class="sc" id="21"></a><a class="ms" id="p_31Dht_597"></a><a class="msdiv" id="msdiv476"></a>Aduk­kha­ma­su­khāya vedanāya sampayuttehi dhammehi ye dhammā … vipākehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā. (2)</p>
<p><a class="sc" id="22"></a><a class="pts" id="pts103"></a><a class="ms" id="p_31Dht_598"></a><a class="msdiv" id="msdiv477"></a>Vipā­ka­dham­ma­dham­mehi ye dhammā … saṃ­kiliṭ­ṭha­saṃki­lesi­kehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="23"></a><a class="ms" id="p_31Dht_599"></a><a class="msdiv" id="msdiv478"></a>Neva­vipāka­navi­pā­ka­dham­ma­dham­mehi ye dhammā … anupā­dinnu­pādā­niyehi dhammehi ye dhammā … anupādin­na­anupā­dā­niyehi dhammehi ye dhammā … asaṃ­kiliṭ­ṭha­asaṃ­ki­lesi­kehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. (3)</p>
<p><a class="sc" id="24"></a><a class="ms" id="p_31Dht_600"></a><a class="msdiv" id="msdiv479"></a><span class="var" title="upadin­nu­pādā­niyehi (bj)" id="note47">Upādin­nu­pādā­niyehi</span> dhammehi ye dhammā vippayuttā … te dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā. (4)</p>
<p><a class="sc" id="25"></a><a class="ms" id="p_31Dht_601"></a><a class="msdiv" id="msdiv480"></a>Asaṃ­kiliṭ­ṭha­saṃki­lesi­kehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. (5)</p>
<p><a class="sc" id="26"></a><a class="ms" id="p_31Dht_602"></a><a class="msdiv" id="msdiv481"></a>Savitak­ka­savi­cārehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā.</p>
<p><a class="sc" id="27"></a><a class="pts" id="pts104"></a><a class="ms" id="p_31Dht_603"></a><a class="msdiv" id="msdiv482"></a>Avitak­ka­vicāra­mat­tehi dhammehi ye dhammā … pītisahagatehi dhammehi ye dhammā … sukha­saha­gatehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="28"></a><a class="ms" id="p_31Dht_604"></a><a class="msdiv" id="msdiv483"></a><span class="var" title="avitak­kā­vi­cārehi (s1-3) | avitak­ka­vi­cārehi (pts1)" id="note48">Avitak­ka­avi­cārehi</span> dhammehi ye dhammā vippayuttā … te dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā. (6)</p>
<p><a class="sc" id="29"></a><a class="ms" id="p_31Dht_605"></a><a class="msdiv" id="msdiv484"></a>Upekkhā­saha­gatehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā. (7)</p>
<p><a class="sc" id="30"></a><a class="ms" id="p_31Dht_606"></a><a class="msdiv" id="msdiv485"></a>Dassanena pahātabbehi dhammehi ye dhammā … bhāvanāya pahātabbehi dhammehi ye dhammā … dassanena pahātab­ba­hetu­kehi dhammehi ye dhammā … bhāvanāya pahātab­ba­hetu­kehi dhammehi ye dhammā … ācayagāmīhi dhammehi ye dhammā … apacayagāmīhi dhammehi ye dhammā … sekkhehi dhammehi ye dhammā … asekkhehi dhammehi ye dhammā … mahaggatehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="31"></a><a class="pts" id="pts105"></a><a class="ms" id="p_31Dht_607"></a><a class="msdiv" id="msdiv486"></a>Neva dassanena na bhāvanāya pahātabbehi dhammehi ye dhammā … neva dassanena na bhāvanāya pahātab­ba­hetu­kehi dhammehi ye dhammā … nevāca­yagāmi­nāpa­caya­gāmīhi dhammehi ye dhammā … neva­sekkha­nā­sekkhehi dhammehi ye dhammā … parittehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="32"></a><a class="ms" id="p_31Dht_608"></a><a class="msdiv" id="msdiv487"></a>Appamāṇehi dhammehi ye dhammā … paṇītehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="33"></a><a class="ms" id="p_31Dht_609"></a><a class="msdiv" id="msdiv488"></a>Parit­tā­ramma­ṇehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi dvādasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi chahi dhātūhi asaṅgahitā.</p>
<p><a class="sc" id="34"></a><a class="ms" id="p_31Dht_610"></a><a class="msdiv" id="msdiv489"></a>Mahagga­tā­ramma­ṇehi dhammehi ye dhammā … appa­māṇā­ramma­ṇehi dhammehi ye dhammā … hīnehi dhammehi ye dhammā … micchat­ta­niya­tehi dhammehi ye dhammā … sam­mat­tani­ya­tehi dhammehi ye dhammā … maggārammaṇehi dhammehi ye dhammā … maggahetukehi dhammehi ye dhammā … maggādhipatīhi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="35"></a><a class="pts" id="pts106"></a><a class="ms" id="p_31Dht_611"></a><a class="msdiv" id="msdiv490"></a>Majjhimehi dhammehi ye dhammā … aniyatehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. (8–‍16)</p>
<p><a class="sc" id="36"></a><a class="ms" id="p_31Dht_612"></a><a class="msdiv" id="msdiv491"></a>Uppannehi dhammehi ye dhammā … anuppannehi dhammehi ye dhammā … uppādīhi dhammehi ye dhammā … atītehi dhammehi ye dhammā … anāgatehi dhammehi ye dhammā … paccuppannehi dhammehi ye dhammā … ajjhattehi dhammehi ye dhammā … bahiddhāhi dhammehi ye dhammā … sani­dassa­na­sappa­ṭi­ghehi dhammehi ye dhammā … ani­dassa­na­sappa­ṭi­ghehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="37"></a><a class="ms" id="p_31Dht_613"></a><a class="msdiv" id="msdiv492"></a>Atītārammaṇehi dhammehi ye dhammā … anāga­tā­ramma­ṇehi dhammehi ye dhammā … ajjhat­tā­ramma­ṇehi dhammehi ye dhammā … bahid­dhā­ramma­ṇehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="38"></a><a class="ms" id="p_31Dht_614"></a><a class="msdiv" id="msdiv493"></a>­Pac­cup­pan­nā­ramma­ṇehi dhammehi ye dhammā … ajjhat­ta­bahid­dhā­ramma­ṇehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi dvādasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi chahi dhātūhi asaṅgahitā. (17–‍22)</p>
<h2>2.14.5. Duka</h2>
<h3>2.14.5.1. Hetugocchaka</h3>
<p><a class="sc" id="39"></a><a class="pts" id="pts107"></a><a class="ms" id="p_31Dht_615"></a><a class="msdiv" id="msdiv494"></a>Hetūhi dhammehi ye dhammā … sahetukehi dhammehi ye dhammā … hetu­sam­payut­tehi dhammehi ye dhammā … hetūhi ceva sahetukehi ca dhammehi ye dhammā … sahetukehi ceva na ca hetūhi dhammehi ye dhammā … hetūhi ceva hetu­sam­payut­tehi ca dhammehi ye dhammā … hetu­sam­payut­tehi ceva na ca hetūhi dhammehi ye dhammā … na hetusahetukehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="40"></a><a class="ms" id="p_31Dht_616"></a><a class="msdiv" id="msdiv495"></a>Ahetukehi dhammehi ye dhammā … hetu­vippa­yuttehi dhammehi ye dhammā … na hetuahetukehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<h3>2.14.5.2. Cūḷantaraduka</h3>
<p><a class="sc" id="41"></a><a class="ms" id="p_31Dht_617"></a><a class="msdiv" id="msdiv496"></a>Appaccayehi dhammehi ye dhammā … asaṅkhatehi dhammehi ye dhammā … sanidassanehi dhammehi ye dhammā … sappaṭighehi dhammehi ye dhammā … rūpīhi dhammehi ye dhammā … lokuttarehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="42"></a><a class="ms" id="p_31Dht_618"></a><a class="msdiv" id="msdiv497"></a>Lokiyehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<h3>2.14.5.3. Āsavagocchaka</h3>
<p><a class="sc" id="43"></a><a class="pts" id="pts108"></a><a class="ms" id="p_31Dht_619"></a><a class="msdiv" id="msdiv498"></a>Āsavehi dhammehi ye dhammā … āsava­sam­payut­tehi dhammehi ye dhammā … āsavehi ceva sāsavehi ca dhammehi ye dhammā … āsavehi ceva āsava­sam­payut­tehi ca dhammehi ye dhammā … āsava­sam­payut­tehi ceva no ca āsavehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="44"></a><a class="ms" id="p_31Dht_620"></a><a class="msdiv" id="msdiv499"></a>Sāsavehi dhammehi ye dhammā … āsava­vippa­yuttehi dhammehi ye dhammā … sāsavehi ceva no ca āsavehi dhammehi ye dhammā … āsava­vippa­yuttehi sāsavehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="45"></a><a class="ms" id="p_31Dht_621"></a><a class="msdiv" id="msdiv500"></a>Anāsavehi dhammehi ye dhammā … āsava­vippa­yuttehi anāsavehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<h3>2.14.5.4–9. Saṃ­yoja­na­goc­cha­kādi</h3>
<p><a class="sc" id="46"></a><a class="ms" id="p_31Dht_622"></a><a class="msdiv" id="msdiv501"></a>Saṃyojanehi dhammehi ye dhammā … ganthehi dhammehi ye dhammā … oghehi dhammehi ye dhammā … yogehi dhammehi ye dhammā … nīvaraṇehi dhammehi ye dhammā … parāmāsehi dhammehi ye dhammā … parāmā­sa­sam­payut­tehi dhammehi ye dhammā … parāmāsehi ceva parāmaṭṭhehi ca dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="47"></a><a class="pts" id="pts109"></a><a class="ms" id="p_31Dht_623"></a><a class="msdiv" id="msdiv502"></a>Parāmaṭṭhehi dhammehi ye dhammā … parāmā­sa­vippa­yuttehi dhammehi ye dhammā … parāmaṭṭhehi ceva no ca parāmāsehi dhammehi ye dhammā … parāmā­sa­vippa­yuttehi parāmaṭṭhehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="48"></a><a class="ms" id="p_31Dht_624"></a><a class="msdiv" id="msdiv503"></a>Aparāmaṭṭhehi dhammehi ye dhammā … parāmā­sa­vippa­yuttehi aparāmaṭṭhehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<h3>2.14.5.10. Mahantaraduka</h3>
<p><a class="sc" id="49"></a><a class="ms" id="p_31Dht_625"></a><a class="msdiv" id="msdiv504"></a>Sārammaṇehi dhammehi ye dhammā … cittehi dhammehi ye dhammā … cetasikehi dhammehi ye dhammā … citta­sam­payut­tehi dhammehi ye dhammā … citta­saṃsaṭ­ṭhehi dhammehi ye dhammā … cit­ta­saṃsaṭ­ṭha­sa­muṭṭhā­nehi dhammehi ye dhammā … citta­saṃsaṭ­ṭha­sa­muṭṭhā­na­saha­bhūhi dhammehi ye dhammā … cit­ta­saṃsaṭ­ṭha­sa­muṭṭhā­nānupa­rivat­tīhi dhammehi ye dhammā vippayuttā … te dhammā asaṅkhataṃ khandhato ṭhapetvā ekena khandhena ekāda­sahāya­ta­nehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.</p>
<p><a class="sc" id="50"></a><a class="ms" id="p_31Dht_626"></a><a class="msdiv" id="msdiv505"></a>Anārammaṇehi dhammehi ye dhammā … citta­vippa­yuttehi dhammehi ye dhammā … citta­saṃsaṭ­ṭhehi dhammehi ye dhammā … upādādhammehi ye dhammā … anupādinnehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="51"></a><a class="pts" id="pts110"></a><a class="ms" id="p_31Dht_627"></a><a class="msdiv" id="msdiv506"></a>Upādinnehi dhammehi ye dhammā vippayuttā … te dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā.</p>
<h3>2.14.5.11. Upādā­na­goc­chaka</h3>
<p><a class="sc" id="52"></a><a class="ms" id="p_31Dht_628"></a><a class="msdiv" id="msdiv507"></a>Upādānehi dhammehi ye dhammā … kilesehi dhammehi ye dhammā … saṃkiliṭṭhehi dhammehi ye dhammā … kilesa­sam­payut­tehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … saṃkiliṭṭhehi ceva no ca kilesehi dhammehi ye dhammā … kilesehi ceva kilesa­sam­payut­tehi ca dhammehi ye dhammā … kilesa­sam­payut­tehi ceva no ca kilesehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<h3>2.14.5.12. Kilesagocchaka</h3>
<p><a class="sc" id="53"></a><a class="ms" id="p_31Dht_629"></a><a class="msdiv" id="msdiv508"></a>Saṃkilesikehi dhammehi ye dhammā … asaṃkiliṭṭhehi dhammehi ye dhammā … kilesa­vippa­yuttehi dhammehi ye dhammā … saṃkilesikehi ceva no ca kilesehi dhammehi ye dhammā … kilesa­vippa­yuttehi saṃkilesikehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="54"></a><a class="ms" id="p_31Dht_630"></a><a class="msdiv" id="msdiv509"></a>Asaṃkilesikehi dhammehi ye dhammā … kilesa­vippa­yuttehi asaṃkilesikehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<h3>2.14.5.13. Piṭṭhiduka</h3>
<p><a class="sc" id="55"></a><a class="pts" id="pts111"></a><a class="ms" id="p_31Dht_631"></a><a class="msdiv" id="msdiv510"></a>Dassanena pahātabbehi dhammehi ye dhammā … bhāvanāya pahātabbehi dhammehi ye dhammā … dassanena pahātab­ba­hetu­kehi dhammehi ye dhammā … bhāvanāya pahātab­ba­hetu­kehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="56"></a><a class="ms" id="p_31Dht_632"></a><a class="msdiv" id="msdiv511"></a>Na dassanena pahātabbehi dhammehi ye dhammā … na bhāvanāya pahātabbehi dhammehi ye dhammā … na dassanena pahātab­ba­hetu­kehi dhammehi ye dhammā … na bhāvanāya pahātab­ba­hetu­kehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="57"></a><a class="ms" id="p_31Dht_633"></a><a class="msdiv" id="msdiv512"></a>Savitakkehi dhammehi ye dhammā … savicārehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā.</p>
<p><a class="sc" id="58"></a><a class="ms" id="p_31Dht_634"></a><a class="msdiv" id="msdiv513"></a>Sappītikehi dhammehi ye dhammā … pītisahagatehi dhammehi ye dhammā … sukha­saha­gatehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="59"></a><a class="pts" id="pts112"></a><a class="ms" id="p_31Dht_635"></a><a class="msdiv" id="msdiv514"></a>Upekkhā­saha­gatehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā.</p>
<p><a class="sc" id="60"></a><a class="ms" id="p_31Dht_636"></a><a class="msdiv" id="msdiv515"></a>Kāmāvacarehi dhammehi ye dhammā … pariyāpannehi dhammehi ye dhammā … sauttarehi dhammehi ye dhammā vippayuttā … te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<p><a class="sc" id="61"></a><a class="ms" id="p_31Dht_637"></a><a class="msdiv" id="msdiv516"></a>Na kāmāvacarehi dhammehi ye dhammā … apariyāpannehi dhammehi ye dhammā … anuttarehi dhammehi ye dhammā vippayuttā … te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.</p>
<p><a class="sc" id="62"></a><a class="ms" id="p_31Dht_638"></a><a class="msdiv" id="msdiv517"></a>Rūpāvacarehi dhammehi ye dhammā … arūpāvacarehi dhammehi ye dhammā … niyyānikehi dhammehi ye dhammā … niyatehi dhammehi ye dhammā … saraṇehi dhammehi ye dhammā vippayuttā … te dhammā asaṅkhataṃ khandhato ṭhapetvā pañcahi khandhehi dvāda­sahāya­ta­nehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.</p>
<p><a class="sc" id="63"></a><a class="pts" id="pts113"></a><a class="ms" id="p_31Dht_639"></a><a class="msdiv" id="msdiv518"></a>Na rūpāvacarehi dhammehi ye dhammā … na arūpāvacarehi dhammehi ye dhammā … aniyyānikehi dhammehi ye dhammā … aniyatehi dhammehi ye dhammā … araṇehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.</p>
<blockquote class="gatha">
<p><a class="sc" id="64"></a><a class="ms" id="p_31Dht_640"></a>Dhammāyatanaṃ dhammadhātu,<br>
Atha jīvitaṃ nāmarūpaṃ;<br>
Saḷāyatanaṃ jātijarāmataṃ,<br>
Dve <span class="var" title="dve jātike (pts1)" id="note49">ca tike</span> na labbhare.</p>
<p><a class="sc" id="65"></a><a class="ms" id="p_31Dht_641"></a>Paṭhamantare satta ca,<br>
Gocchake dasa aparante;<br>
Cuddasa cha ca matthake,<br>
Iccete sattacattālīsa dhammā;<br>
Samucchede na labbhanti,<br>
Mogha­puccha­kena cāti. [47]</p>
</blockquote>
<p class="endsection"><a class="sc" id="66"></a><a class="ms" id="p_31Dht_642"></a>Vippa­yuttena­saṅga­hitā­saṅga­hita­pada­niddeso cuddasamo.</p>
<p class="endbook"><a class="sc" id="67"></a><a class="ms" id="p_31Dht_643"></a>Dhātu­ka­thā­pakara­ṇaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
