<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="dt2.3">
<article>
<div class="hgroup">
<p class="division">Dhātukathā</p>
<p>2 Niddesa</p>
<h1>2.3. Tatiyanaya Asaṅga­hitena­saṅga­hita­pada­niddesa</h1>
</div>
<p><a class="sc" id="1"></a><a class="pts" id="pts36"></a><a class="ms" id="p_31Dht_228"></a><a class="msdiv" id="msdiv179"></a>Veda­nāk­khan­dhena ye dhammā … sañ­ñāk­khan­dhena ye dhammā … saṅ­khā­rak­khan­dhena ye dhammā … samuda­ya­sac­cena ye dhammā … maggasaccena ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</p>
<p><a class="sc" id="2"></a><a class="ms" id="p_31Dht_229"></a><a class="msdiv" id="msdiv180"></a>Nirodhasaccena ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā catūhi khandhehi ekenāyatanena ekāya dhātuyā saṅgahitā.</p>
<p><a class="sc" id="3"></a><a class="ms" id="p_31Dht_230"></a><a class="msdiv" id="msdiv181"></a>Jīvitindriyena ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā asaṅkhataṃ khandhato ṭhapetvā dvīhi khandhehi ekenāyatanena ekāya dhātuyā saṅgahitā.</p>
<p><a class="sc" id="4"></a><a class="pts" id="pts37"></a><a class="ms" id="p_31Dht_231"></a><a class="msdiv" id="msdiv182"></a>Itthindriyena ye dhammā … purisindriyena ye dhammā … sukhindriyena ye dhammā … dukkhindriyena ye dhammā … soma­nassin­driyena ye dhammā … doma­nassin­driyena ye dhammā … upekkhin­driyena ye dhammā … saddhindriyena ye dhammā … vīriyindriyena ye dhammā … satindriyena ye dhammā … samā­dhin­driyena ye dhammā … paññindriyena ye dhammā … anaññātañ­ñas­sāmītin­driyena ye dhammā … aññindriyena ye dhammā … aññātā­vin­driyena ye dhammā … avijjāya ye dhammā … avijjāpaccayā saṅkhārena ye dhammā … saḷāya­tana­pac­cayā phassena ye dhammā … phassapaccayā vedanāya ye dhammā … vedanāpaccayā taṇhāya ye dhammā … taṇhāpaccayā <span class="var" title="upādānapaccayā kammabhavena (s1-3)" id="note7">upādānena ye dhammā … kammabhavena</span> ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</p>
<p><a class="sc" id="5"></a><a class="ms" id="p_31Dht_232"></a><a class="msdiv" id="msdiv183"></a>Jātiyā ye dhammā … jarāya ye dhammā … maraṇena ye dhammā … jhānena ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā asaṅkhataṃ khandhato ṭhapetvā dvīhi khandhehi ekenāyatanena ekāya dhātuyā saṅgahitā.</p>
<p><a class="sc" id="6"></a><a class="ms" id="p_31Dht_233"></a><a class="msdiv" id="msdiv184"></a>Sokena ye dhammā … dukkhena ye dhammā … domanassena ye dhammā … upāyāsena ye dhammā … satipaṭṭhānena ye dhammā … sammap­pa­dhā­nena ye dhammā … appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā … phassena ye dhammā … vedanāya ye dhammā … saññāya ye dhammā … cetanāya ye dhammā … adhimokkhena ye dhammā … manasikārena ye dhammā … hetūhi dhammehi ye dhammā … hetūhi ceva sahetukehi ca dhammehi ye dhammā … hetūhi ceva hetu­sam­payut­tehi ca dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</p>
<p><a class="sc" id="7"></a><a class="ms" id="p_31Dht_234"></a><a class="msdiv" id="msdiv185"></a>Appaccayehi dhammehi ye dhammā … asaṅkhatehi dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā catūhi khandhehi ekenāyatanena ekāya dhātuyā saṅgahitā.</p>
<p><a class="sc" id="8"></a><a class="pts" id="pts38"></a><a class="ms" id="p_31Dht_235"></a><a class="msdiv" id="msdiv186"></a>Āsavehi dhammehi ye dhammā … āsavehi ceva sāsavehi ca dhammehi ye dhammā … āsavehi ceva āsava­sam­payut­tehi ca dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</p>
<p><a class="sc" id="9"></a><a class="ms" id="p_31Dht_236"></a><a class="msdiv" id="msdiv187"></a>Saṃyojanehi … ganthehi … oghehi … yogehi … nīvaraṇehi … parāmāsehi dhammehi ye dhammā … parāmāsehi ceva parāmaṭṭhehi ca dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</p>
<p><a class="sc" id="10"></a><a class="ms" id="p_31Dht_237"></a><a class="msdiv" id="msdiv188"></a>Cetasikehi dhammehi ye dhammā … citta­sam­payut­tehi dhammehi ye dhammā … citta­saṃsaṭ­ṭhehi dhammehi ye dhammā … cit­ta­saṃsaṭ­ṭha­sa­muṭṭhā­nehi dhammehi ye dhammā … citta­saṃsaṭ­ṭha­sa­muṭṭhā­na­saha­bhūhi dhammehi ye dhammā … cit­ta­saṃsaṭ­ṭha­sa­muṭṭhā­nānupa­rivat­tīhi dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā asaṅkhataṃ khandhato ṭhapetvā ekena khandhena ekenāyatanena ekāya dhātuyā saṅgahitā.</p>
<p><a class="sc" id="11"></a><a class="ms" id="p_31Dht_238"></a><a class="msdiv" id="msdiv189"></a>Cittasahabhūhi dhammehi ye dhammā … cit­tānupa­rivat­tīhi dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā … pe … te dhammā na kehici khandhehi ekenāyatanena ekāya dhātuyā saṅgahitā.</p>
<p><a class="sc" id="12"></a><a class="ms" id="p_31Dht_239"></a><a class="msdiv" id="msdiv190"></a>Upādānehi dhammehi ye dhammā … kilesehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … kilesehi ceva kilesa­sam­payut­tehi ca dhammehi ye dhammā khan­dha­saṅga­hena asaṅgahitā āyata­na­saṅga­hena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.</p>
<blockquote class="gatha">
<div class="var long-var" title=" syā1-3, pā1 potthakesu">
<p><a class="sc" id="13"></a><a class="ms" id="p_31Dht_240"></a>Tayo khandhā tathā saccā,<br>
indriyāni ca soḷasa;<br>
Padāni paccayākāre,<br>
cuddasūpari cuddasa.</p>
<p><a class="sc" id="14"></a><a class="ms" id="p_31Dht_241"></a>Samatiṃsa padā honti,<br>
gocchakesu dasasvatha;<br>
Duve <span class="var" title="cullantaradukā (bj)" id="note9">cūḷantaradukā</span>,<br>
aṭṭha honti mahantarāti. [90]</p>
</div>
</blockquote>
<p class="endsection"><a class="sc" id="15"></a><a class="ms" id="p_31Dht_242"></a>Asaṅgahitena saṅga­hita­pada­niddeso tatiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
