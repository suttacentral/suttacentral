<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pp1.3">
<article>
<div class="hgroup">
<p class="division">­Pugga­la­paññatti</p>
<p>Mātikā</p>
<h1>3. Tikauddesa</h1>
</div>
<p><a class="sc" id="1"></a><a class="ms" id="p_31Pu_92"></a><a class="msdiv" id="msdiv9"></a><strong>Tayo puggalā—</strong></p>
<p><a class="sc" id="2"></a><a class="ms" id="p_31Pu_93"></a>Nirāso, āsaṃso, vigatāso. (1)</p>
<p><a class="sc" id="3"></a><a class="ms" id="p_31Pu_94"></a>Tayo gilānūpamā puggalā. (2)</p>
<p><a class="sc" id="4"></a><a class="ms" id="p_31Pu_95"></a>Kāyasakkhī, diṭṭhippatto, saddhāvimutto. (3)</p>
<p><a class="sc" id="5"></a><a class="ms" id="p_31Pu_96"></a>Gūthabhāṇī, pupphabhāṇī, madhubhāṇī. (4)</p>
<p><a class="sc" id="6"></a><a class="ms" id="p_31Pu_97"></a>Arukūpamacitto puggalo, vijjūpamacitto puggalo, vaji­rūpama­citto puggalo. (5)</p>
<p><a class="sc" id="7"></a><a class="ms" id="p_31Pu_98"></a>Andho, ekacakkhu, dvicakkhu. (6)</p>
<p><a class="sc" id="8"></a><a class="ms" id="p_31Pu_99"></a>Avakujjapañño puggalo, <span class="var" title="uccaṅgapañño (s1-3)" id="note7">ucchaṅgapañño</span> puggalo, puthupañño puggalo. (7)</p>
<p><a class="sc" id="9"></a><a class="pts" id="pts5"></a><a class="ms" id="p_31Pu_100"></a>Atthekacco puggalo kāmesu ca bhavesu ca avītarāgo, atthekacco puggalo kāmesu vītarāgo bhavesu avītarāgo, atthekacco puggalo kāmesu ca bhavesu ca vītarāgo. (8)</p>
<p><a class="sc" id="10"></a><a class="ms" id="p_31Pu_101"></a>Pāsāṇa­lekhū­pamo puggalo, patha­vi­lekhū­pamo puggalo, udakalekhūpamo puggalo. (9)</p>
<p><a class="sc" id="11"></a><a class="ms" id="p_31Pu_102"></a>Tayo potthakūpamā puggalā. (10)</p>
<p><a class="sc" id="12"></a><a class="ms" id="p_31Pu_103"></a>Tayo kāsika­vatthū­pamā puggalā. (11)</p>
<p><a class="sc" id="13"></a><a class="ms" id="p_31Pu_104"></a>Suppameyyo, duppameyyo, appameyyo. (12)</p>
<p><a class="sc" id="14"></a><a class="ms" id="p_31Pu_105"></a>Atthekacco puggalo na sevitabbo na bhajitabbo na payi­rupā­si­tabbo, atthekacco puggalo sevitabbo bhajitabbo payi­rupā­si­tabbo, atthekacco puggalo sakkatvā <span class="var" title="garukatvā (bj, s1-3)" id="note8">garuṃ katvā</span> sevitabbo bhajitabbo payi­rupā­si­tabbo. (13)</p>
<p><a class="sc" id="15"></a><a class="ms" id="p_31Pu_106"></a>Atthekacco puggalo jigucchitabbo na sevitabbo na bhajitabbo na payi­rupā­si­tabbo, atthekacco puggalo ajjhupekkhi­tabbo na sevitabbo na bhajitabbo na payi­rupā­si­tabbo; atthekacco puggalo sevitabbo bhajitabbo payi­rupā­si­tabbo. (14)</p>
<p><a class="sc" id="16"></a><a class="ms" id="p_31Pu_107"></a>Atthekacco puggalo sīlesu <span class="var" title="paripūrīkārī (s1-3)" id="note9">paripūrakārī</span>, samādhismiṃ mattaso kārī, paññāya mattaso kārī; atthekacco puggalo sīlesu ca paripūrakārī, samādhismiñca paripūrakārī, paññāya mattaso kārī; atthekacco puggalo sīlesu ca paripūrakārī, samādhismiñca paripūrakārī, paññāya ca paripūrakārī. (15)</p>
<p><a class="sc" id="17"></a><a class="ms" id="p_31Pu_108"></a>Tayo satthāro. (16)</p>
<p><a class="sc" id="18"></a><a class="ms" id="p_31Pu_109"></a>Aparepi tayo satthāro. (17)</p>
<p class="endsutta"><a class="sc" id="19"></a><a class="ms" id="p_31Pu_110"></a>Tikaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
