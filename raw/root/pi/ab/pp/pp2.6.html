<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pp2.6">
<article>
<div class="hgroup">
<p class="division">­Pugga­la­paññatti</p>
<p>Niddesa</p>
<h1>6. Chakka­pugga­la­paññatti</h1>
</div>
<p><a class="sc" id="1"></a><a class="ms" id="p_31Pu_512"></a><a class="msdiv" id="msdiv202"></a>Tatra yvāyaṃ puggalo pubbe ananussutesu dhammesu sāmaṃ saccāni abhisam­buj­jhati, tattha ca sabbaññutaṃ pāpuṇāti balesu ca vasībhāvaṃ, sammāsambuddho tena daṭṭhabbo. (1)</p>
<p><a class="sc" id="2"></a><a class="ms" id="p_31Pu_513"></a>Tatra yvāyaṃ puggalo pubbe ananussutesu dhammesu sāmaṃ saccāni abhisam­buj­jhati, na ca tattha sabbaññutaṃ pāpuṇāti na ca balesu vasībhāvaṃ, pac­ce­ka­sambud­dho tena daṭṭhabbo. (2)</p>
<p><a class="sc" id="3"></a><a class="ms" id="p_31Pu_514"></a>Tatra yvāyaṃ puggalo pubbe ananussutesu dhammesu sāmaṃ saccāni anabhi­sambuj­jhati, diṭṭheva dhamme <span class="var" title="dukkhassantaṃ karoti (bj)" id="note170">duk­khas­santa­karo hoti</span>, sāvaka­pāramiñca pāpuṇāti, sāri­putta­mog­gallānā tena daṭṭhabbā. (3)</p>
<p><a class="sc" id="4"></a><a class="ms" id="p_31Pu_515"></a>Tatra yvāyaṃ puggalo pubbe ananussutesu dhammesu sāmaṃ saccāni anabhi­sambuj­jhati, diṭṭheva dhamme duk­khas­santa­karo hoti, na ca sāvakapāramiṃ pāpuṇāti, avasesā arahantā tena daṭṭhabbā. (4)</p>
<p><a class="sc" id="5"></a><a class="pts" id="pts71"></a><a class="ms" id="p_31Pu_516"></a>Tatra yvāyaṃ puggalo pubbe ananussutesu dhammesu sāmaṃ saccāni anabhi­sambuj­jhati, na ca diṭṭheva dhamme duk­khas­santa­karo hoti, anāgāmī hoti anāgantā itthattaṃ, anāgāmī tena daṭṭhabbo. (5)</p>
<p><a class="sc" id="6"></a><a class="ms" id="p_31Pu_517"></a>Tatra yvāyaṃ puggalo pubbe ananussutesu dhammesu sāmaṃ saccāni anabhi­sambuj­jhati, na ca diṭṭheva dhamme duk­khas­santa­karo hoti, āgantā itthattaṃ, sotā­panna­sa­kadā­gāmino tena daṭṭhabbā. (6)</p>
<p class="endsutta"><a class="sc" id="7"></a><a class="ms" id="p_31Pu_518"></a>Chakkaniddeso.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
