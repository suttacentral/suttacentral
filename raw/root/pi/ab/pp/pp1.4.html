<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pp1.4">
<article>
<div class="hgroup">
<p class="division">­Pugga­la­paññatti</p>
<p>Mātikā</p>
<h1>4. Catukkauddesa</h1>
</div>
<p><a class="sc" id="1"></a><a class="ms" id="p_31Pu_111"></a><a class="msdiv" id="msdiv10"></a><strong>Cattāro puggalā—</strong></p>
<p><a class="sc" id="2"></a><a class="ms" id="p_31Pu_112"></a>Asappuriso, asappurisena asappurisataro, sappuriso, sappurisena sappurisataro. (1)</p>
<p><a class="sc" id="3"></a><a class="ms" id="p_31Pu_113"></a>Pāpo, pāpena pāpataro, kalyāṇo, kalyāṇena kalyāṇataro. (2)</p>
<p><a class="sc" id="4"></a><a class="pts" id="pts6"></a><a class="ms" id="p_31Pu_114"></a>Pāpadhammo, pāpadhammena pāpadhammataro, kalyāṇadhammo, kal­yāṇa­dham­mena kal­yāṇa­dhamma­taro. (3)</p>
<p><a class="sc" id="5"></a><a class="ms" id="p_31Pu_115"></a>Sāvajjo, vajjabahulo, <span class="var" title="appasāvajjo (s1-3, pts1, mr)" id="note10">appavajjo</span>, anavajjo. (4)</p>
<p><a class="sc" id="6"></a><a class="ms" id="p_31Pu_116"></a>Ugghaṭitaññū, <span class="var" title="vipacitaññū (si) | vipaccitaññū (pts1)" id="note11">vipañcitaññū</span>, neyyo, padaparamo. (5)</p>
<p><a class="sc" id="7"></a><a class="ms" id="p_31Pu_117"></a>Yuttap­pa­ṭibhāno, no muttap­pa­ṭibhāno, muttap­pa­ṭibhāno, no yuttap­pa­ṭibhāno, yuttap­pa­ṭibhāno ca muttap­pa­ṭibhāno ca, neva yuttap­pa­ṭibhāno no muttap­pa­ṭibhāno. (6)</p>
<p><a class="sc" id="8"></a><a class="ms" id="p_31Pu_118"></a>Cattāro dhammakathikā puggalā. (7)</p>
<p><a class="sc" id="9"></a><a class="ms" id="p_31Pu_119"></a>Cattāro valāhakūpamā puggalā. (8)</p>
<p><a class="sc" id="10"></a><a class="ms" id="p_31Pu_120"></a>Cattāro mūsikūpamā puggalā. (9)</p>
<p><a class="sc" id="11"></a><a class="ms" id="p_31Pu_121"></a>Cattāro ambūpamā puggalā. (10)</p>
<p><a class="sc" id="12"></a><a class="ms" id="p_31Pu_122"></a>Cattāro kumbhūpamā puggalā. (11)</p>
<p><a class="sc" id="13"></a><a class="ms" id="p_31Pu_123"></a>Cattāro udakara­hadū­pamā puggalā. (12)</p>
<p><a class="sc" id="14"></a><a class="ms" id="p_31Pu_124"></a>Cattāro <span class="var" title="balivaddūpamā (bj, pts1) | balibaddhūpamā (s1-3)" id="note12">balībaddūpamā</span> puggalā. (13)</p>
<p><a class="sc" id="15"></a><a class="ms" id="p_31Pu_125"></a>Cattāro <span class="var" title="āsivisūpamā (bj, s1-3)" id="note13">āsīvisūpamā</span> puggalā. (14)</p>
<p><a class="sc" id="16"></a><a class="ms" id="p_31Pu_126"></a>Atthekacco puggalo ananuvicca apariyogāhetvā avaṇṇārahassa vaṇṇaṃ bhāsitā hoti, atthekacco puggalo ananuvicca apariyogāhetvā vaṇṇārahassa avaṇṇaṃ bhāsitā hoti, atthekacco puggalo ananuvicca apariyogāhetvā appasādanīye ṭhāne pasādaṃ upadaṃsitā hoti, atthekacco puggalo ananuvicca apariyogāhetvā pasādanīye ṭhāne appasādaṃ upadaṃsitā hoti. (15)</p>
<p><a class="sc" id="17"></a><a class="ms" id="p_31Pu_127"></a>Atthekacco puggalo anuvicca pariyogāhetvā avaṇṇārahassa avaṇṇaṃ bhāsitā hoti, atthekacco puggalo anuvicca pariyogāhetvā vaṇṇārahassa vaṇṇaṃ bhāsitā hoti, atthekacco puggalo anuvicca pariyogāhetvā appasādanīye ṭhāne appasādaṃ upadaṃsitā hoti, atthekacco puggalo anuvicca pariyogāhetvā pasādanīye ṭhāne pasādaṃ upadaṃsitā hoti. (16)</p>
<p><a class="sc" id="18"></a><a class="pts" id="pts7"></a><a class="ms" id="p_31Pu_128"></a>Atthekacco puggalo avaṇṇārahassa avaṇṇaṃ bhāsitā hoti bhūtaṃ tacchaṃ kālena, no ca kho vaṇṇārahassa vaṇṇaṃ bhāsitā hoti bhūtaṃ tacchaṃ kālena; atthekacco puggalo vaṇṇārahassa vaṇṇaṃ bhāsitā hoti bhūtaṃ tacchaṃ kālena, no ca kho avaṇṇārahassa avaṇṇaṃ bhāsitā hoti bhūtaṃ tacchaṃ kālena; atthekacco puggalo avaṇṇārahassa ca avaṇṇaṃ bhāsitā hoti bhūtaṃ tacchaṃ kālena; vaṇṇārahassa ca vaṇṇaṃ bhāsitā hoti bhūtaṃ tacchaṃ kālena, atthekacco puggalo neva avaṇṇārahassa avaṇṇaṃ bhāsitā hoti bhūtaṃ tacchaṃ kālena, no ca vaṇṇārahassa vaṇṇaṃ bhāsitā hoti bhūtaṃ tacchaṃ kālena. (17)</p>
<p><a class="sc" id="19"></a><a class="ms" id="p_31Pu_129"></a>Uṭṭhā­na­phalū­pajīvī no puñña­phalū­pajīvī, puñña­phalū­pajīvī no uṭṭhā­na­phalū­pajīvī, uṭṭhā­na­phalū­pajīvī ca puñña­phalū­pajīvī ca, neva uṭṭhā­na­phalū­pajīvī no puñña­phalū­pajīvī. (18)</p>
<p><a class="sc" id="20"></a><a class="ms" id="p_31Pu_130"></a>Tamo tamaparāyano, tamo jotiparāyano, joti tamaparāyano, joti jotiparāyano. (19)</p>
<p><a class="sc" id="21"></a><a class="ms" id="p_31Pu_131"></a>Oṇatoṇato, oṇatuṇṇato, uṇṇatoṇato, uṇṇatuṇṇato. (20)</p>
<p><a class="sc" id="22"></a><a class="ms" id="p_31Pu_132"></a>Cattāro rukkhūpamā puggalā. (21)</p>
<p><a class="sc" id="23"></a><a class="ms" id="p_31Pu_133"></a>Rūpappamāṇo, rūpappasanno, ghosappamāṇo, ghosappasanno. (22)</p>
<p><a class="sc" id="24"></a><a class="ms" id="p_31Pu_134"></a>Lūkhappamāṇo, lūkhappasanno, dhammappamāṇo, dhammappasanno. (23)</p>
<p><a class="sc" id="25"></a><a class="ms" id="p_31Pu_135"></a>Atthekacco puggalo attahitāya paṭipanno hoti, no parahitāya; atthekacco puggalo parahitāya paṭipanno hoti, no attahitāya; atthekacco puggalo attahitāya ceva paṭipanno hoti parahitāya ca; atthekacco puggalo neva attahitāya paṭipanno hoti no parahitāya. (24)</p>
<p><a class="sc" id="26"></a><a class="ms" id="p_31Pu_136"></a>Atthekacco puggalo attantapo hoti atta­pari­tāpa­nā­nu­yoga­manu­yutto; atthekacco puggalo parantapo hoti para­pari­tāpa­nā­nu­yoga­manu­yutto; atthekacco puggalo attantapo ca hoti atta­pari­tāpa­nā­nu­yoga­manu­yutto, parantapo ca para­pari­tāpa­nā­nu­yoga­manu­yutto; atthekacco puggalo neva attantapo hoti na atta­pari­tāpa­nā­nu­yoga­manu­yutto, na parantapo na para­pari­tāpa­nā­nu­yoga­manu­yutto. So anattantapo aparantapo diṭṭheva dhamme nicchāto nibbuto <span class="var" title="sītibhūto (pts1, mr)" id="note14">sītībhūto</span> sukhap­paṭi­saṃ­vedī brahmabhūtena attanā viharati. (25)</p>
<p><a class="sc" id="27"></a><a class="ms" id="p_31Pu_137"></a>Sarāgo, sadoso, samoho, samāno. (26)</p>
<p><a class="sc" id="28"></a><a class="pts" id="pts8"></a><a class="ms" id="p_31Pu_138"></a>Atthekacco puggalo lābhī hoti ajjhattaṃ cetosamathassa, na lābhī adhipañ­ñā­dhamma­vi­passa­nāya; atthekacco puggalo lābhī hoti adhipañ­ñā­dhamma­vi­passa­nāya, na lābhī ajjhattaṃ cetosamathassa; atthekacco puggalo lābhī ceva hoti ajjhattaṃ cetosamathassa, lābhī ca adhipañ­ñā­dhamma­vi­passa­nāya; atthekacco puggalo neva lābhī hoti ajjhattaṃ cetosamathassa, na lābhī adhipañ­ñā­dhamma­vi­passa­nāya. (27)</p>
<p><a class="sc" id="29"></a><a class="ms" id="p_31Pu_139"></a>Anusotagāmī puggalo, paṭisotagāmī puggalo, ṭhitatto puggalo, tiṇṇo <span class="var" title="pāragato (bj, s1-3)" id="note15">pāraṅgato</span> thale tiṭṭhati brāhmaṇo. (28)</p>
<p><a class="sc" id="30"></a><a class="ms" id="p_31Pu_140"></a>Appassuto sutena anupapanno, appassuto sutena upapanno, bahussuto sutena anupapanno, bahussuto sutena upapanno. (29)</p>
<p><a class="sc" id="31"></a><a class="ms" id="p_31Pu_141"></a>Samaṇamacalo, samaṇapadumo, samaṇa­puṇ­ḍarīko, samaṇesu samaṇa­su­khumālo. (30)</p>
<p class="endsutta"><a class="sc" id="32"></a><a class="ms" id="p_31Pu_142"></a>Catukkaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
