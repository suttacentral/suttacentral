<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana15.1">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dham­mānu­loma­pac­canīya (3), Duka­tika­paṭṭhā­na­pāḷi (3)</p>
<h1>15.1. Hetuduka, Kusalattika</h1>
</div>
<h2>15.1.1. Kusalapada</h2>
<p class="namo"><a class="sc" id="1"></a><a class="ms" id="p_40P15_1"></a>Namo tassa Bhagavato Arahato Sammā­sambud­dhassa.</p>
<p><a class="sc" id="2"></a><a class="ms" id="p_40P15_2"></a><a class="msdiv" id="msdiv1"></a>Hetuṃ kusalaṃ dhammaṃ paṭicca nahetu nakusalo dhammo uppajjati hetupaccayā. Nahetuṃ kusalaṃ dhammaṃ paṭicca nanahetu nakusalo dhammo uppajjati hetupaccayā. Hetuṃ kusalañca nahetuṃ kusalañca dhammaṃ paṭicca nahetu nakusalo dhammo uppajjati hetupaccayā … tīṇi (citta­sa­muṭṭhā­na­meva, ārammaṇaṃ natthi.)</p>
<p><a class="sc" id="3"></a><a class="ms" id="p_40P15_3"></a>Hetuyā tīṇi, adhipatiyā tīṇi … pe … avigate tīṇi.</p>
<p><a class="sc" id="4"></a><a class="ms" id="p_40P15_4"></a>(Sahajā­ta­vārampi … pe … nissayavārampi paṭic­ca­vā­ra­sadi­saṃ.)</p>
<p><a class="sc" id="5"></a><a class="ms" id="p_40P15_5"></a><a class="msdiv" id="msdiv2"></a>Hetu kusalo dhammo nahetussa nakusalassa dhammassa hetupaccayena paccayo. (1)</p>
<p><a class="sc" id="6"></a><a class="ms" id="p_40P15_6"></a>Hetu kusalo dhammo nahetussa nakusalassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="7"></a><a class="ms" id="p_40P15_7"></a>Nahetu kusalo dhammo nanahetussa nakusalassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="8"></a><a class="ms" id="p_40P15_8"></a>Hetu kusalo ca nahetu kusalo ca dhammā nahetussa nakusalassa dhammassa āramma­ṇa­pac­ca­yena paccayo … tīṇi. (Saṃkhittaṃ.)</p>
<p><a class="sc" id="9"></a><a class="ms" id="p_40P15_9"></a><a class="msdiv" id="msdiv3"></a>Hetuyā ekaṃ, ārammaṇe nava, adhipatiyā nava, anantare samanantare nava, sahajāte nissaye tīṇi, upanissaye nava, pacchājāte tīṇi, kamme ekaṃ, āhāre ekaṃ, indriye tīṇi, jhāne ekaṃ, magge tīṇi, vippayutte tīṇi … pe … avigate tīṇi. (Pañhāvārampi vitthāretabbaṃ.)</p>
<h2>15.1.2. Akusalapada</h2>
<p><a class="sc" id="10"></a><a class="ms" id="p_40P15_10"></a><a class="msdiv" id="msdiv4"></a>Hetuṃ akusalaṃ dhammaṃ paṭicca nahetu naakusalo dhammo uppajjati hetupaccayā. (1)</p>
<p><a class="sc" id="11"></a><a class="ms" id="p_40P15_11"></a>Nahetuṃ akusalaṃ dhammaṃ paṭicca nahetu naakusalo dhammo uppajjati hetupaccayā. (1)</p>
<p><a class="sc" id="12"></a><a class="ms" id="p_40P15_12"></a>Hetuṃ akusalañca nahetuṃ akusalañca dhammaṃ paṭicca nahetu naakusalo dhammo uppajjati hetupaccayā. (1) (Saṃkhittaṃ.) Hetuyā tīṇi, adhipatiyā tīṇi … pe … avigate tīṇi.</p>
<p><a class="sc" id="13"></a><a class="ms" id="p_40P15_13"></a>(Sahajā­ta­vārampi … pe … nissayavārampi paṭic­ca­vā­ra­sadi­saṃ.)</p>
<p><a class="sc" id="14"></a><a class="ms" id="p_40P15_14"></a><a class="msdiv" id="msdiv5"></a>Hetu akusalo dhammo nahetussa naakusalassa dhammassa hetupaccayena paccayo. (1)</p>
<p><a class="sc" id="15"></a><a class="ms" id="p_40P15_15"></a>Hetu akusalo dhammo nahetussa naakusalassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="16"></a><a class="ms" id="p_40P15_16"></a>Nahetu akusalo dhammo nanahetussa naakusalassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="17"></a><a class="ms" id="p_40P15_17"></a>Hetu akusalo ca nahetu akusalo ca dhammā nahetussa naakusalassa dhammassa āramma­ṇa­pac­ca­yena paccayo … tīṇi. (Saṃkhittaṃ.)</p>
<p><a class="sc" id="18"></a><a class="ms" id="p_40P15_18"></a><a class="msdiv" id="msdiv6"></a>Hetuyā ekaṃ, ārammaṇe nava, adhipatiyā ekaṃ, anantare samanantare nava, sahajāte nissaye tīṇi, upanissaye nava, pacchājāte tīṇi, kamme ekaṃ, āhāre ekaṃ, indriye tīṇi, jhāne ekaṃ, magge tīṇi, vippayutte tīṇi … pe … avigate tīṇi.</p>
<h2>15.1.3. Abyākatapada</h2>
<p><a class="sc" id="19"></a><a class="ms" id="p_40P15_19"></a><a class="msdiv" id="msdiv7"></a>Nahetuṃ abyākataṃ dhammaṃ paṭicca nanahetu naabyākato dhammo uppajjati hetupaccayā. Hetuyā tīṇi … pe … avigate tīṇi. (Nissayavārampi … pe … pañhāvārampi vitthāretabbaṃ.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
