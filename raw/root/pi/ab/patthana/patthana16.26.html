<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana16.26">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dham­mānu­loma­pac­canīya (3), Tika­duka­paṭṭhā­na­pāḷi (4)</p>
<h1>16.26. Vedanāttika, Hetuduka</h1>
</div>
<p><a class="sc" id="1"></a><a class="ms" id="p_40P16_168"></a><a class="msdiv" id="msdiv65"></a>Sukhāya vedanāya sampayuttaṃ hetuṃ dhammaṃ paṭicca nasukhāya vedanāya sampayutto nahetu dhammo uppajjati hetupaccayā. Sukhāya vedanāya sampayuttaṃ hetuṃ dhammaṃ paṭicca nadukkhāya vedanāya sampayutto nahetu dhammo uppajjati hetupaccayā. Sukhāya vedanāya sampayuttaṃ hetuṃ dhammaṃ paṭicca naa­duk­kha­ma­su­khāya vedanāya sampayutto nahetu dhammo uppajjati hetupaccayā … pe … satta pañhā.</p>
<p><a class="sc" id="2"></a><a class="ms" id="p_40P16_169"></a>Dukkhāya vedanāya sampayuttaṃ hetuṃ dhammaṃ paṭicca nadukkhāya vedanāya sampayutto nahetu dhammo uppajjati hetupaccayā … satta pañhā.</p>
<p><a class="sc" id="3"></a><a class="ms" id="p_40P16_170"></a>Aduk­kha­ma­su­khāya vedanāya sampayuttaṃ hetuṃ dhammaṃ paṭicca naa­duk­kha­ma­su­khāya vedanāya sampayutto nahetu dhammo uppajjati hetupaccayā … satta pañhā. (Saṃkhittaṃ.)</p>
<p><a class="sc" id="4"></a><a class="ms" id="p_40P16_171"></a>Hetuyā ekavīsa … pe … vipāke cuddasa … pe … avigate ekavīsa. (Sabbattha ekavīsa.)</p>
<p><a class="sc" id="5"></a><a class="ms" id="p_40P16_172"></a><a class="msdiv" id="msdiv66"></a>Sukhāya vedanāya sampayuttaṃ nahetuṃ dhammaṃ paṭicca nadukkhāya vedanāya sampayutto nanahetu dhammo uppajjati hetupaccayā. Sukhāya vedanāya sampayuttaṃ nahetuṃ dhammaṃ paṭicca naa­duk­kha­ma­su­khāya vedanāya sampayutto nanahetu dhammo uppajjati hetupaccayā. Sukhāya vedanāya sampayuttaṃ nahetuṃ dhammaṃ paṭicca nadukkhāya vedanāya sampayutto nanahetu ca naa­duk­kha­ma­su­khāya vedanāya sampayutto nanahetu ca dhammā uppajjanti hetupaccayā. (3)</p>
<p><a class="sc" id="6"></a><a class="ms" id="p_40P16_173"></a>Dukkhāya vedanāya sampayuttaṃ nahetuṃ dhammaṃ paṭicca nasukhāya vedanāya sampayutto nanahetu dhammo uppajjati hetupaccayā … tīṇi.</p>
<p><a class="sc" id="7"></a><a class="ms" id="p_40P16_174"></a>Aduk­kha­ma­su­khāya vedanāya sampayuttaṃ nahetuṃ dhammaṃ paṭicca nasukhāya vedanāya sampayutto nanahetu dhammo uppajjati hetupaccayā … tīṇi. (Saṃkhittaṃ.)</p>
<p><a class="sc" id="8"></a><a class="ms" id="p_40P16_175"></a>Hetuyā nava … pe … vipāke cha … pe … avigate nava.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
