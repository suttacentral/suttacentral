<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana4.7">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dhammānuloma (1), Tika­duka­paṭṭhā­na­pāḷi (4)</p>
<h1>4.7. Kusalattika, Piṭṭhiduka</h1>
</div>
<h2>4.7.1. Kusalattika, ­Dassa­ne­napa­hātab­baduka</h2>
<h6>Hetu</h6>
<p><a class="sc" id="1"></a><a class="ms" id="p_39P4_1526"></a><a class="msdiv" id="msdiv1"></a>Akusalaṃ dassanena pahātabbaṃ dhammaṃ paṭicca akusalo dassanena pahātabbo dhammo uppajjati hetupaccayā. (Saṃkhittaṃ.)</p>
<p><a class="sc" id="2"></a><a class="ms" id="p_39P4_1527"></a>Hetuyā ekaṃ, ārammaṇe ekaṃ … pe … avigate ekaṃ. (Saṃkhittaṃ.)</p>
<p><a class="sc" id="3"></a><a class="ms" id="p_39P4_1528"></a>(Sahajātavārepi … pe … pañhāvārepi sabbattha ekaṃ.)</p>
<p><a class="sc" id="4"></a><a class="ms" id="p_39P4_1529"></a><a class="msdiv" id="msdiv2"></a>Kusalaṃ nadassanena pahātabbaṃ dhammaṃ paṭicca kusalo nadassanena pahātabbo dhammo uppajjati hetupaccayā … tīṇi.</p>
<p><a class="sc" id="5"></a><a class="ms" id="p_39P4_1530"></a>Akusalaṃ nadassanena pahātabbaṃ dhammaṃ paṭicca akusalo nadassanena pahātabbo dhammo uppajjati hetupaccayā … tīṇi.</p>
<p><a class="sc" id="6"></a><a class="ms" id="p_39P4_1531"></a>Abyākataṃ nadassanena pahātabbaṃ dhammaṃ paṭicca abyākato nadassanena pahātabbo dhammo uppajjati hetupaccayā. (1)</p>
<p><a class="sc" id="7"></a><a class="ms" id="p_39P4_1532"></a>Kusalaṃ nadassanena pahātabbañca abyākataṃ nadassanena pahātabbañca dhammaṃ paṭicca abyākato nadassanena pahātabbo dhammo uppajjati hetupaccayā. (1)</p>
<p><a class="sc" id="8"></a><a class="ms" id="p_39P4_1533"></a>Akusalaṃ nadassanena pahātabbañca abyākataṃ nadassanena pahātabbañca dhammaṃ paṭicca abyākato nadassanena pahātabbo dhammo uppajjati hetupaccayā. (1)</p>
<p><a class="sc" id="9"></a><a class="ms" id="p_39P4_1534"></a><a class="msdiv" id="msdiv3"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ.)</p>
<p><a class="sc" id="10"></a><a class="ms" id="p_39P4_1535"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="11"></a><a class="ms" id="p_39P4_1536"></a><a class="msdiv" id="msdiv4"></a>Kusalo nadassanena pahātabbo dhammo kusalassa nadassanena pahātabbassa dhammassa hetupaccayena paccayo … tīṇi.</p>
<p><a class="sc" id="12"></a><a class="ms" id="p_39P4_1537"></a>Akusalo nadassanena pahātabbo dhammo akusalassa nadassanena pahātabbassa dhammassa hetupaccayena paccayo … tīṇi.</p>
<p><a class="sc" id="13"></a><a class="ms" id="p_39P4_1538"></a>Abyākato nadassanena pahātabbo dhammo abyākatassa nadassanena pahātabbassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="14"></a><a class="ms" id="p_39P4_1539"></a><a class="msdiv" id="msdiv5"></a>Hetuyā satta, ārammaṇe nava, adhipatiyā dasa, anantare satta … pe … avigate terasa. (Saṃkhittaṃ.)</p>
<p><a class="sc" id="15"></a><a class="ms" id="p_39P4_1540"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.2. Kusalattika, Pañhāvāra</h2>
<h6>Paccayacatukka</h6>
<h6>Hetu</h6>
<p><a class="sc" id="16"></a><a class="ms" id="p_39P4_1541"></a><a class="msdiv" id="msdiv6"></a>Akusalaṃ bhāvanāya pahātabbaṃ dhammaṃ paṭicca akusalo bhāvanāya pahātabbo dhammo uppajjati hetupaccayā. (Saṃkhittaṃ.)</p>
<p><a class="sc" id="17"></a><a class="ms" id="p_39P4_1542"></a>Hetuyā ekaṃ, ārammaṇe ekaṃ … pe … avigate ekaṃ. (Saṃkhittaṃ.)</p>
<p><a class="sc" id="18"></a><a class="ms" id="p_39P4_1543"></a>(Sahajātavārepi … pe … pañhāvārepi sabbattha ekaṃ.)</p>
<p><a class="sc" id="19"></a><a class="ms" id="p_39P4_1544"></a><a class="msdiv" id="msdiv7"></a>Kusalaṃ nabhāvanāya pahātabbaṃ dhammaṃ paṭicca kusalo nabhāvanāya pahātabbo dhammo uppajjati hetupaccayā. (Saṃkhittaṃ.)</p>
<p><a class="sc" id="20"></a><a class="ms" id="p_39P4_1545"></a>Hetuyā nava, ārammaṇe tīṇi … pe … avigate nava. (Saṃkhittaṃ.) (Sahajā­ta­vārampi … pe … pañhāvārampi vitthāretabbaṃ.)</p>
<h2>4.7.3. Kusalattika, Pañhāvāra</h2>
<h6>Paccayacatukka</h6>
<h6>Hetu</h6>
<p><a class="sc" id="21"></a><a class="ms" id="p_39P4_1546"></a><a class="msdiv" id="msdiv8"></a>Akusalaṃ dassanena pahātab­ba­hetukaṃ dhammaṃ paṭicca akusalo dassanena pahātab­ba­hetuko dhammo uppajjati hetupaccayā. (Saṃkhittaṃ.)</p>
<p><a class="sc" id="22"></a><a class="ms" id="p_39P4_1547"></a>Hetuyā ekaṃ, ārammaṇe ekaṃ … pe … avigate ekaṃ. (Saṃkhittaṃ.)</p>
<p><a class="sc" id="23"></a><a class="ms" id="p_39P4_1548"></a>(Sahajātavārepi … pe … pañhāvārepi sabbattha ekaṃ.)</p>
<p><a class="sc" id="24"></a><a class="ms" id="p_39P4_1549"></a><a class="msdiv" id="msdiv9"></a>Kusalaṃ nadassanena pahātab­ba­hetukaṃ dhammaṃ paṭicca kusalo nadassanena pahātab­ba­hetuko dhammo uppajjati hetupaccayā. (Saṃkhittaṃ.)</p>
<p><a class="sc" id="25"></a><a class="ms" id="p_39P4_1550"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ.)</p>
<p><a class="sc" id="26"></a><a class="ms" id="p_39P4_1551"></a>(Sahajā­ta­vārampi … pe … pañhāvārampi vitthāretabbaṃ.)</p>
<h2>4.7.4. Kusalattika, Bhāva­nā­yapa­hātab­ba­hetu­ka­duka</h2>
<h6>Paccayacatukka</h6>
<p><a class="sc" id="27"></a><a class="ms" id="p_39P4_1552"></a><a class="msdiv" id="msdiv10"></a>Akusalaṃ bhāvanāya pahātab­ba­hetukaṃ dhammaṃ paṭicca akusalo bhāvanāya pahātab­ba­hetuko dhammo uppajjati hetupaccayā. (Saṃkhittaṃ.)</p>
<p><a class="sc" id="28"></a><a class="ms" id="p_39P4_1553"></a>Hetuyā ekaṃ, ārammaṇe ekaṃ … pe … avigate ekaṃ. (Saṃkhittaṃ.)</p>
<p><a class="sc" id="29"></a><a class="ms" id="p_39P4_1554"></a>(Sahajātavārepi … pe … pañhāvārepi sabbattha ekaṃ.)</p>
<p><a class="sc" id="30"></a><a class="ms" id="p_39P4_1555"></a><a class="msdiv" id="msdiv11"></a>Kusalaṃ nabhāvanāya pahātab­ba­hetukaṃ dhammaṃ paṭicca kusalo nabhāvanāya pahātab­ba­hetuko dhammo uppajjati hetupaccayā.</p>
<p><a class="sc" id="31"></a><a class="ms" id="p_39P4_1556"></a>Hetuyā nava, ārammaṇe tīṇi … pe … avigate nava. (Saṃkhittaṃ.)</p>
<p><a class="sc" id="32"></a><a class="ms" id="p_39P4_1557"></a>(Sahajātavārepi … pe … pañhāvārepi vitthāretabbaṃ.)</p>
<h2>4.7.5. Kusalattika, Savitakkaduka</h2>
<h3>4.7.5.1. Savitakkapada</h3>
<h6>Hetu-ārammaṇa</h6>
<p><a class="sc" id="33"></a><a class="ms" id="p_39P4_1558"></a><a class="msdiv" id="msdiv12"></a>Kusalaṃ savitakkaṃ dhammaṃ paṭicca kusalo savitakko dhammo uppajjati hetupaccayā. (1)</p>
<p><a class="sc" id="34"></a><a class="ms" id="p_39P4_1559"></a>Akusalaṃ savitakkaṃ dhammaṃ paṭicca akusalo savitakko dhammo uppajjati hetupaccayā. (1)</p>
<p><a class="sc" id="35"></a><a class="ms" id="p_39P4_1560"></a>Abyākataṃ savitakkaṃ dhammaṃ paṭicca abyākato savitakko dhammo uppajjati hetupaccayā. (1) (Saṃkhittaṃ.)</p>
<p><a class="sc" id="36"></a><a class="ms" id="p_39P4_1561"></a><a class="msdiv" id="msdiv13"></a>Hetuyā tīṇi, ārammaṇe tīṇi … pe … vipāke ekaṃ, avigate tīṇi. (Saṃkhittaṃ.)</p>
<p><a class="sc" id="37"></a><a class="ms" id="p_39P4_1562"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="38"></a><a class="ms" id="p_39P4_1563"></a><a class="msdiv" id="msdiv14"></a>Kusalo savitakko dhammo kusalassa savitakkassa dhammassa hetupaccayena paccayo. (1)</p>
<p><a class="sc" id="39"></a><a class="ms" id="p_39P4_1564"></a>Akusalo savitakko dhammo akusalassa savitakkassa dhammassa hetupaccayena paccayo. (1)</p>
<p><a class="sc" id="40"></a><a class="ms" id="p_39P4_1565"></a>Abyākato savitakko dhammo abyākatassa savitakkassa dhammassa hetupaccayena paccayo. (1)</p>
<p><a class="sc" id="41"></a><a class="ms" id="p_39P4_1566"></a>Kusalo savitakko dhammo kusalassa savitakkassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="42"></a><a class="ms" id="p_39P4_1567"></a>Akusalo savitakko dhammo akusalassa savitakkassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="43"></a><a class="ms" id="p_39P4_1568"></a>Abyākato savitakko dhammo abyākatassa savitakkassa dhammassa āramma­ṇa­pac­ca­yena paccayo … tīṇi. (Saṃkhittaṃ.)</p>
<p><a class="sc" id="44"></a><a class="ms" id="p_39P4_1569"></a><a class="msdiv" id="msdiv15"></a>Hetuyā tīṇi, ārammaṇe nava, adhipatiyā satta, anantare satta … pe … sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre … pe … sampayutte tīṇi … pe … avigate tīṇi. (Saṃkhittaṃ.)</p>
<p><a class="sc" id="45"></a><a class="ms" id="p_39P4_1570"></a>(Yathā kusalattike pañhāvāraṃ, evaṃ vitthāretabbaṃ.)</p>
<h3>4.7.5.2. Avitakkapada</h3>
<h6>Hetu</h6>
<p><a class="sc" id="46"></a><a class="ms" id="p_39P4_1571"></a><a class="msdiv" id="msdiv16"></a>Kusalaṃ avitakkaṃ dhammaṃ paṭicca kusalo avitakko dhammo uppajjati hetupaccayā. (Saṃkhittaṃ.)</p>
<p><a class="sc" id="47"></a><a class="ms" id="p_39P4_1572"></a>Hetuyā satta, ārammaṇe dve … pe … vipāke ekaṃ, avigate satta. (Saṃkhittaṃ.)</p>
<p><a class="sc" id="48"></a><a class="ms" id="p_39P4_1573"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="49"></a><a class="ms" id="p_39P4_1574"></a><a class="msdiv" id="msdiv17"></a>Kusalo avitakko dhammo kusalassa avitakkassa dhammassa hetupaccayena paccayo … tīṇi.</p>
<p><a class="sc" id="50"></a><a class="ms" id="p_39P4_1575"></a>Abyākato avitakko dhammo abyākatassa avitakkassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="51"></a><a class="ms" id="p_39P4_1576"></a><a class="msdiv" id="msdiv18"></a>Hetuyā cattāri, ārammaṇe nava, adhipatiyā … pe … sahajāte satta, aññamaññe dve, nissaye dasa, upanissaye nava, purejāte pacchājāte āsevane tīṇi, kamme cattāri, vipāke ekaṃ, āhāre indriye cattāri, jhāne magge pañca, sampayutte dve, vippayutte pañca … pe … avigate dasa. (Saṃkhittaṃ.)</p>
<p><a class="sc" id="52"></a><a class="ms" id="p_39P4_1577"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.6. Kusalattika, Savicāraduka</h2>
<h6>Paccayacatukka</h6>
<p><a class="sc" id="53"></a><a class="ms" id="p_39P4_1578"></a><a class="msdiv" id="msdiv19"></a>Kusalaṃ savicāraṃ dhammaṃ paṭicca kusalo savicāro dhammo uppajjati hetupaccayā. (Kusala­savitak­ka­sadisaṃ.)</p>
<h2>4.7.7. Kusalattika, Sappītikaduka</h2>
<h3>4.7.7.1. Sappītikapada</h3>
<h6>Paccayacatukka</h6>
<p><a class="sc" id="54"></a><a class="ms" id="p_39P4_1579"></a><a class="msdiv" id="msdiv20"></a>Kusalaṃ sappītikaṃ dhammaṃ paṭicca kusalo sappītiko dhammo uppajjati hetupaccayā. (1)</p>
<p><a class="sc" id="55"></a><a class="ms" id="p_39P4_1580"></a>Akusalaṃ sappītikaṃ dhammaṃ paṭicca akusalo sappītiko dhammo uppajjati hetupaccayā. (1)</p>
<p><a class="sc" id="56"></a><a class="ms" id="p_39P4_1581"></a>Abyākataṃ sappītikaṃ dhammaṃ paṭicca abyākato sappītiko dhammo uppajjati hetupaccayā. (1) (Saṃkhittaṃ.)</p>
<p><a class="sc" id="57"></a><a class="ms" id="p_39P4_1582"></a><a class="msdiv" id="msdiv21"></a>Hetuyā tīṇi, ārammaṇe tīṇi … pe … vipāke ekaṃ … pe … avigate tīṇi. (Saṃkhittaṃ.)</p>
<p><a class="sc" id="58"></a><a class="ms" id="p_39P4_1583"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="59"></a><a class="ms" id="p_39P4_1584"></a><a class="msdiv" id="msdiv22"></a>Kusalo sappītiko dhammo kusalassa sappītikassa dhammassa hetupaccayena paccayo. (1)</p>
<p><a class="sc" id="60"></a><a class="ms" id="p_39P4_1585"></a>Akusalo sappītiko dhammo akusalassa sappītikassa dhammassa hetupaccayena paccayo. (1)</p>
<p><a class="sc" id="61"></a><a class="ms" id="p_39P4_1586"></a>Abyākato sappītiko dhammo abyākatassa sappītikassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="62"></a><a class="ms" id="p_39P4_1587"></a><a class="msdiv" id="msdiv23"></a>Hetuyā tīṇi, ārammaṇe nava, adhipatiyā … pe … samanantare satta, sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre … pe … sampayutte tīṇi … pe … avigate tīṇi. (Saṃkhittaṃ.)</p>
<h3>4.7.7.2. Appītikapada</h3>
<h6>Hetu</h6>
<p><a class="sc" id="63"></a><a class="ms" id="p_39P4_1588"></a><a class="msdiv" id="msdiv24"></a>Kusalaṃ appītikaṃ dhammaṃ paṭicca kusalo appītiko dhammo uppajjati hetupaccayā … tīṇi.</p>
<p><a class="sc" id="64"></a><a class="ms" id="p_39P4_1589"></a>Akusalaṃ appītikaṃ dhammaṃ paṭicca akusalo appītiko dhammo uppajjati hetupaccayā … tīṇi.</p>
<p><a class="sc" id="65"></a><a class="ms" id="p_39P4_1590"></a>Abyākataṃ appītikaṃ dhammaṃ paṭicca abyākato appītiko dhammo uppajjati hetupaccayā. (1)</p>
<p><a class="sc" id="66"></a><a class="ms" id="p_39P4_1591"></a>Kusalaṃ appītikañca abyākataṃ appītikañca dhammaṃ paṭicca abyākato appītiko dhammo uppajjati hetupaccayā. (1)</p>
<p><a class="sc" id="67"></a><a class="ms" id="p_39P4_1592"></a>Akusalaṃ appītikañca abyākataṃ appītikañca dhammaṃ paṭicca abyākato appītiko dhammo uppajjati hetupaccayā. (1) (Saṃkhittaṃ.)</p>
<p><a class="sc" id="68"></a><a class="ms" id="p_39P4_1593"></a><a class="msdiv" id="msdiv25"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ.)</p>
<p><a class="sc" id="69"></a><a class="ms" id="p_39P4_1594"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="70"></a><a class="ms" id="p_39P4_1595"></a><a class="msdiv" id="msdiv26"></a>Kusalo appītiko dhammo kusalassa appītikassa dhammassa hetupaccayena paccayo. (Saṃkhittaṃ.)</p>
<p><a class="sc" id="71"></a><a class="ms" id="p_39P4_1596"></a>Hetuyā satta, ārammaṇe nava, adhipatiyā dasa … pe … avigate terasa. (Saṃkhittaṃ.)</p>
<p><a class="sc" id="72"></a><a class="ms" id="p_39P4_1597"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.8. Kusalattika, Pīti­saha­gata­dukādi</h2>
<p><a class="sc" id="73"></a><a class="ms" id="p_39P4_1598"></a><a class="msdiv" id="msdiv27"></a>Kusalaṃ pītisahagataṃ dhammaṃ paṭicca kusalo pītisahagato dhammo uppajjati hetupaccayā. Kusalaṃ napīti­saha­gataṃ dhammaṃ paṭicca … pe … kusalaṃ sukhasahagataṃ dhammaṃ paṭicca … pe … kusalaṃ nasu­kha­saha­gataṃ dhammaṃ paṭicca … pe … kusalaṃ upekkhā­saha­gataṃ dhammaṃ paṭicca … pe … kusalaṃ naupekkhā­saha­gataṃ dhammaṃ paṭicca … (Saṃkhittaṃ.)</p>
<h2>4.7.9. Kusalattika, Kāmāvacaraduka</h2>
<h6>Hetu</h6>
<p><a class="sc" id="74"></a><a class="ms" id="p_39P4_1599"></a><a class="msdiv" id="msdiv28"></a>Kusalaṃ kāmāvacaraṃ dhammaṃ paṭicca kusalo kāmāvacaro dhammo uppajjati hetupaccayā. Kusalaṃ kāmāvacaraṃ dhammaṃ paṭicca abyākato kāmāvacaro dhammo uppajjati hetupaccayā. Kusalaṃ kāmāvacaraṃ dhammaṃ paṭicca kusalo kāmāvacaro ca abyākato kāmāvacaro ca dhammā uppajjanti hetupaccayā. (3)</p>
<p><a class="sc" id="75"></a><a class="ms" id="p_39P4_1600"></a>Akusalaṃ kāmāvacaraṃ dhammaṃ paṭicca akusalo kāmāvacaro dhammo uppajjati hetupaccayā … tīṇi.</p>
<p><a class="sc" id="76"></a><a class="ms" id="p_39P4_1601"></a>Abyākataṃ kāmāvacaraṃ dhammaṃ paṭicca abyākato kāmāvacaro dhammo uppajjati hetupaccayā. (1)</p>
<p><a class="sc" id="77"></a><a class="ms" id="p_39P4_1602"></a>Kusalaṃ kāmāvacarañca abyākataṃ kāmāvacarañca dhammaṃ paṭicca abyākato kāmāvacaro dhammo uppajjati hetupaccayā. (1)</p>
<p><a class="sc" id="78"></a><a class="ms" id="p_39P4_1603"></a>Akusalaṃ kāmāvacarañca abyākataṃ kāmāvacarañca dhammaṃ paṭicca abyākato kāmāvacaro dhammo uppajjati hetupaccayā. (1) (Saṃkhittaṃ.)</p>
<p><a class="sc" id="79"></a><a class="ms" id="p_39P4_1604"></a><a class="msdiv" id="msdiv29"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ.)</p>
<p><a class="sc" id="80"></a><a class="ms" id="p_39P4_1605"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="81"></a><a class="ms" id="p_39P4_1606"></a><a class="msdiv" id="msdiv30"></a>Kusalo kāmāvacaro dhammo kusalassa kāmāvacarassa dhammassa hetupaccayena paccayo … tīṇi.</p>
<p><a class="sc" id="82"></a><a class="ms" id="p_39P4_1607"></a>Akusalo kāmāvacaro dhammo kusalassa kāmāvacarassa dhammassa hetupaccayena paccayo … tīṇi.</p>
<p><a class="sc" id="83"></a><a class="ms" id="p_39P4_1608"></a>Abyākato kāmāvacaro dhammo abyākatassa kāmāvacarassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="84"></a><a class="ms" id="p_39P4_1609"></a><a class="msdiv" id="msdiv31"></a>Hetuyā satta, ārammaṇe nava, adhipatiyā nava … pe … avigate terasa. (Saṃkhittaṃ.)</p>
<p><a class="sc" id="85"></a><a class="ms" id="p_39P4_1610"></a>(Yathā kusalattike pañhāvāraṃ, evaṃ vitthāretabbaṃ.)</p>
<h3>4.7.9.2. Nakā­māvaca­ra­pada</h3>
<h4>4.7.9.2.1–‍6 Paṭiccādivāra</h4>
<h6>Paccayacatukka</h6>
<h6>Hetu-ārammaṇa</h6>
<p><a class="sc" id="86"></a><a class="ms" id="p_39P4_1611"></a><a class="msdiv" id="msdiv32"></a>Kusalaṃ nakāmāvacaraṃ dhammaṃ paṭicca kusalo nakāmāvacaro dhammo uppajjati hetupaccayā. (1)</p>
<p><a class="sc" id="87"></a><a class="ms" id="p_39P4_1612"></a>Abyākataṃ nakāmāvacaraṃ dhammaṃ paṭicca abyākato nakāmāvacaro dhammo uppajjati hetupaccayā. (1) (Saṃkhittaṃ.)</p>
<p><a class="sc" id="88"></a><a class="ms" id="p_39P4_1613"></a>Hetuyā dve, ārammaṇe dve … pe … vipāke ekaṃ … pe … avigate dve. (Saṃkhittaṃ.)</p>
<p><a class="sc" id="89"></a><a class="ms" id="p_39P4_1614"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="90"></a><a class="ms" id="p_39P4_1615"></a><a class="msdiv" id="msdiv33"></a>Kusalo nakāmāvacaro dhammo kusalassa nakā­māvaca­rassa dhammassa hetupaccayena paccayo. (1)</p>
<p><a class="sc" id="91"></a><a class="ms" id="p_39P4_1616"></a>Abyākato nakāmāvacaro dhammo abyākatassa nakā­māvaca­rassa dhammassa hetupaccayena paccayo. (1)</p>
<p><a class="sc" id="92"></a><a class="ms" id="p_39P4_1617"></a>Kusalo nakāmāvacaro dhammo kusalassa nakā­māvaca­rassa dhammassa āramma­ṇa­pac­ca­yena paccayo. Kusalo nakāmāvacaro dhammo abyākatassa nakā­māvaca­rassa dhammassa āramma­ṇa­pac­ca­yena paccayo. (2)</p>
<p><a class="sc" id="93"></a><a class="ms" id="p_39P4_1618"></a>Abyākato nakāmāvacaro dhammo abyākatassa nakā­māvaca­rassa dhammassa āramma­ṇa­pac­ca­yena paccayo. Abyākato nakāmāvacaro dhammo kusalassa nakā­māvaca­rassa dhammassa āramma­ṇa­pac­ca­yena paccayo. (2)</p>
<p><a class="sc" id="94"></a><a class="ms" id="p_39P4_1619"></a><a class="msdiv" id="msdiv34"></a>Hetuyā dve, ārammaṇe cattāri, adhipatiyā tīṇi, anantare samanantare tīṇi, sahajāte aññamaññe nissaye dve, upanissaye cattāri, āsevane dve, kamme tīṇi, vipāke ekaṃ, āhāre dve … pe … avigate dve. (Saṃkhittaṃ.)</p>
<p><a class="sc" id="95"></a><a class="ms" id="p_39P4_1620"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.10. Kusalattika, Pañhāvāra</h2>
<h6>Hetu</h6>
<p><a class="sc" id="96"></a><a class="ms" id="p_39P4_1621"></a><a class="msdiv" id="msdiv35"></a>Kusalaṃ rūpāvacaraṃ dhammaṃ paṭicca kusalo rūpāvacaro dhammo uppajjati hetupaccayā. (1)</p>
<p><a class="sc" id="97"></a><a class="ms" id="p_39P4_1622"></a>Abyākataṃ rūpāvacaraṃ dhammaṃ paṭicca abyākato rūpāvacaro dhammo uppajjati hetupaccayā. (1) (Saṃkhittaṃ.)</p>
<p><a class="sc" id="98"></a><a class="ms" id="p_39P4_1623"></a>Hetuyā dve … pe … vipāke ekaṃ … pe … avigate dve. (Saṃkhittaṃ.)</p>
<p><a class="sc" id="99"></a><a class="ms" id="p_39P4_1624"></a>(Sahajā­ta­vārampi … pe … pañhāvārampi vitthāretabbaṃ.)</p>
<p><a class="sc" id="100"></a><a class="ms" id="p_39P4_1625"></a><a class="msdiv" id="msdiv36"></a>Kusalaṃ narūpāvacaraṃ dhammaṃ paṭicca kusalo narūpāvacaro dhammo uppajjati hetupaccayā … tīṇi.</p>
<p><a class="sc" id="101"></a><a class="ms" id="p_39P4_1626"></a>Akusalaṃ narūpāvacaraṃ dhammaṃ paṭicca akusalo narūpāvacaro dhammo uppajjati hetupaccayā … tīṇi.</p>
<p><a class="sc" id="102"></a><a class="ms" id="p_39P4_1627"></a>Abyākataṃ narūpāvacaraṃ dhammaṃ paṭicca abyākato narūpāvacaro dhammo uppajjati hetupaccayā. (1)</p>
<p><a class="sc" id="103"></a><a class="ms" id="p_39P4_1628"></a>Kusalaṃ ­narūpā­vacarañca abyākataṃ ­narūpā­vacarañca dhammaṃ paṭicca abyākato narūpāvacaro dhammo uppajjati hetupaccayā. (1)</p>
<p><a class="sc" id="104"></a><a class="ms" id="p_39P4_1629"></a>Akusalaṃ ­narūpā­vacarañca abyākataṃ ­narūpā­vacarañca dhammaṃ paṭicca abyākato narūpāvacaro dhammo uppajjati hetupaccayā. (1) (Saṃkhittaṃ.)</p>
<p><a class="sc" id="105"></a><a class="ms" id="p_39P4_1630"></a><a class="msdiv" id="msdiv37"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ. Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="106"></a><a class="ms" id="p_39P4_1631"></a><a class="msdiv" id="msdiv38"></a>Kusalo narūpāvacaro dhammo kusalassa ­narūpā­vacarassa dhammassa hetupaccayena paccayo … tīṇi.</p>
<p><a class="sc" id="107"></a><a class="ms" id="p_39P4_1632"></a>Akusalo narūpāvacaro dhammo akusalassa ­narūpā­vacarassa dhammassa hetupaccayena paccayo … tīṇi.</p>
<p><a class="sc" id="108"></a><a class="ms" id="p_39P4_1633"></a>Abyākato narūpāvacaro dhammo abyākatassa ­narūpā­vacarassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="109"></a><a class="ms" id="p_39P4_1634"></a><a class="msdiv" id="msdiv39"></a>Hetuyā satta, ārammaṇe nava, adhipatiyā dasa … pe … avigate terasa. (Saṃkhittaṃ.)</p>
<p><a class="sc" id="110"></a><a class="ms" id="p_39P4_1635"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.11. Kusalattika, Arūpā­vacara­duka</h2>
<p><a class="sc" id="111"></a><a class="ms" id="p_39P4_1636"></a><a class="msdiv" id="msdiv40"></a>Kusalaṃ arūpāvacaraṃ dhammaṃ paṭicca kusalo arūpāvacaro dhammo uppajjati hetupaccayā. (1)</p>
<p><a class="sc" id="112"></a><a class="ms" id="p_39P4_1637"></a>Abyākataṃ arūpāvacaraṃ dhammaṃ paṭicca abyākato arūpāvacaro dhammo uppajjati hetupaccayā. (1)</p>
<p><a class="sc" id="113"></a><a class="ms" id="p_39P4_1638"></a>Kusalaṃ naarūpāvacaraṃ dhammaṃ paṭicca kusalo naarūpāvacaro dhammo uppajjati hetupaccayā. (Rūpāvaca­ra­du­ka­sadi­saṃ.)</p>
<h2>4.7.12. Kusalattika, ­Pariyā­panna­duka</h2>
<h3>4.7.12.1. ­Pariyā­panna­pada</h3>
<h6>Hetu</h6>
<p><a class="sc" id="114"></a><a class="ms" id="p_39P4_1639"></a><a class="msdiv" id="msdiv41"></a>Kusalaṃ pariyāpannaṃ dhammaṃ paṭicca kusalo pariyāpanno dhammo uppajjati hetupaccayā … tīṇi.</p>
<p><a class="sc" id="115"></a><a class="ms" id="p_39P4_1640"></a>Akusalaṃ pariyāpannaṃ dhammaṃ paṭicca akusalo pariyāpanno dhammo uppajjati hetupaccayā … tīṇi.</p>
<p><a class="sc" id="116"></a><a class="ms" id="p_39P4_1641"></a>Abyākataṃ pariyāpannaṃ dhammaṃ paṭicca abyākato pariyāpanno dhammo uppajjati hetupaccayā. (1)</p>
<p><a class="sc" id="117"></a><a class="ms" id="p_39P4_1642"></a>Kusalaṃ pariyāpannañca abyākataṃ pariyāpannañca dhammaṃ paṭicca abyākato pariyāpanno dhammo uppajjati hetupaccayā. (1)</p>
<p><a class="sc" id="118"></a><a class="ms" id="p_39P4_1643"></a>Akusalaṃ pariyāpannañca abyākataṃ pariyāpannañca dhammaṃ paṭicca abyākato pariyāpanno dhammo uppajjati hetupaccayā. (1) (Saṃkhittaṃ.)</p>
<p><a class="sc" id="119"></a><a class="ms" id="p_39P4_1644"></a><a class="msdiv" id="msdiv42"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ.)</p>
<p><a class="sc" id="120"></a><a class="ms" id="p_39P4_1645"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="121"></a><a class="ms" id="p_39P4_1646"></a><a class="msdiv" id="msdiv43"></a>Kusalo pariyāpanno dhammo kusalassa pariyāpannassa dhammassa hetupaccayena paccayo … tīṇi.</p>
<p><a class="sc" id="122"></a><a class="ms" id="p_39P4_1647"></a>Akusalo pariyāpanno dhammo akusalassa pariyāpannassa dhammassa hetupaccayena paccayo … tīṇi.</p>
<p><a class="sc" id="123"></a><a class="ms" id="p_39P4_1648"></a>Abyākato pariyāpanno dhammo abyākatassa pariyāpannassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="124"></a><a class="ms" id="p_39P4_1649"></a><a class="msdiv" id="msdiv44"></a>Hetuyā satta, ārammaṇe nava, adhipatiyā nava … pe … avigate terasa. (Saṃkhittaṃ. Yathā kusalattike pañhāvāraṃ, evaṃ vitthāretabbaṃ.)</p>
<h3>4.7.12.2. Apariyā­panna­pada</h3>
<h6>Hetu-ārammaṇa</h6>
<p><a class="sc" id="125"></a><a class="ms" id="p_39P4_1650"></a><a class="msdiv" id="msdiv45"></a>Kusalaṃ apariyāpannaṃ dhammaṃ paṭicca kusalo apariyāpanno dhammo uppajjati hetupaccayā. (1)</p>
<p><a class="sc" id="126"></a><a class="ms" id="p_39P4_1651"></a>Abyākataṃ apariyāpannaṃ dhammaṃ paṭicca abyākato apariyāpanno dhammo uppajjati hetupaccayā. (1) (Saṃkhittaṃ.)</p>
<p><a class="sc" id="127"></a><a class="ms" id="p_39P4_1652"></a>Hetuyā dve, ārammaṇe dve … pe … avigate dve. (Saṃkhittaṃ.) (Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="128"></a><a class="ms" id="p_39P4_1653"></a><a class="msdiv" id="msdiv46"></a>Kusalo apariyāpanno dhammo kusalassa apariyā­pannassa dhammassa hetupaccayena paccayo. (1)</p>
<p><a class="sc" id="129"></a><a class="ms" id="p_39P4_1654"></a>Abyākato apariyāpanno dhammo abyākatassa apariyā­pannassa dhammassa hetupaccayena paccayo. (1)</p>
<p><a class="sc" id="130"></a><a class="ms" id="p_39P4_1655"></a>Abyākato apariyāpanno dhammo abyākatassa apariyā­pannassa dhammassa āramma­ṇa­pac­ca­yena paccayo. Abyākato apariyāpanno dhammo kusalassa apariyā­pannassa dhammassa āramma­ṇa­pac­ca­yena paccayo. (2)</p>
<p><a class="sc" id="131"></a><a class="ms" id="p_39P4_1656"></a><a class="msdiv" id="msdiv47"></a>Hetuyā dve, ārammaṇe dve, adhipatiyā tīṇi, anantare dve … pe … upanissaye cattāri … pe … avigate dve. (Saṃkhittaṃ.)</p>
<p><a class="sc" id="132"></a><a class="ms" id="p_39P4_1657"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.13. Kusalattika, Niyyānikaduka</h2>
<p><a class="sc" id="133"></a><a class="ms" id="p_39P4_1658"></a><a class="msdiv" id="msdiv48"></a>Kusalaṃ niyyānikaṃ dhammaṃ paṭicca kusalo niyyāniko dhammo uppajjati hetupaccayā. (1) (Saṃkhittaṃ.)</p>
<p><a class="sc" id="134"></a><a class="ms" id="p_39P4_1659"></a>Hetuyā ekaṃ, ārammaṇe ekaṃ … pe … avigate ekaṃ. (Saṃkhittaṃ.)</p>
<p><a class="sc" id="135"></a><a class="ms" id="p_39P4_1660"></a>(Sahajātavārepi … pe … pañhāvārepi sabbattha ekaṃ.)</p>
<p><a class="sc" id="136"></a><a class="ms" id="p_39P4_1661"></a><a class="msdiv" id="msdiv49"></a>Kusalaṃ aniyyānikaṃ dhammaṃ paṭicca kusalo aniyyāniko dhammo uppajjati hetupaccayā … tīṇi.</p>
<p><a class="sc" id="137"></a><a class="ms" id="p_39P4_1662"></a>Akusalaṃ aniyyānikaṃ dhammaṃ paṭicca akusalo aniyyāniko dhammo uppajjati hetupaccayā … tīṇi.</p>
<p><a class="sc" id="138"></a><a class="ms" id="p_39P4_1663"></a>Abyākataṃ aniyyānikaṃ dhammaṃ paṭicca abyākato aniyyāniko dhammo uppajjati hetupaccayā. (1)</p>
<p><a class="sc" id="139"></a><a class="ms" id="p_39P4_1664"></a>Kusalaṃ aniyyānikañca abyākataṃ aniyyānikañca dhammaṃ paṭicca abyākato aniyyāniko dhammo uppajjati hetupaccayā. (1)</p>
<p><a class="sc" id="140"></a><a class="ms" id="p_39P4_1665"></a>Akusalaṃ aniyyānikañca abyākataṃ aniyyānikañca dhammaṃ paṭicca abyākato aniyyāniko dhammo uppajjati hetupaccayā. (1) (Saṃkhittaṃ.)</p>
<p><a class="sc" id="141"></a><a class="ms" id="p_39P4_1666"></a><a class="msdiv" id="msdiv50"></a>Hetuyā nava, ārammaṇe tīṇi … pe … avigate nava. (Saṃkhittaṃ.)</p>
<p><a class="sc" id="142"></a><a class="ms" id="p_39P4_1667"></a>(Sahajā­ta­vārampi … pe … pañhāvārampi vitthāretabbaṃ.)</p>
<h2>4.7.14. Kusalattika, Niyataduka</h2>
<p><a class="sc" id="143"></a><a class="ms" id="p_39P4_1668"></a><a class="msdiv" id="msdiv51"></a>Kusalaṃ niyataṃ dhammaṃ paṭicca kusalo niyato dhammo uppajjati hetupaccayā. (1)</p>
<p><a class="sc" id="144"></a><a class="ms" id="p_39P4_1669"></a>Akusalaṃ niyataṃ dhammaṃ paṭicca akusalo niyato dhammo uppajjati hetupaccayā. (1) (Saṃkhittaṃ.)</p>
<p><a class="sc" id="145"></a><a class="ms" id="p_39P4_1670"></a>Hetuyā dve, ārammaṇe dve … pe … avigate dve. (Saṃkhittaṃ.) (Sahajā­ta­vārampi … pe … pañhāvārampi evaṃ vitthāretabbaṃ.)</p>
<p><a class="sc" id="146"></a><a class="ms" id="p_39P4_1671"></a><a class="msdiv" id="msdiv52"></a>Kusalaṃ aniyataṃ dhammaṃ paṭicca kusalo aniyato dhammo uppajjati hetupaccayā. (Saṃkhittaṃ.)</p>
<p><a class="sc" id="147"></a><a class="ms" id="p_39P4_1672"></a>Hetuyā nava, ārammaṇe tīṇi … pe … avigate nava. (Saṃkhittaṃ.) (Sahajā­ta­vārampi … pe … pañhāvārampi evaṃ vitthāretabbaṃ.)</p>
<h2>4.7.15. Kusalattika, Sauttaraduka</h2>
<h3>4.7.15.1. Sauttarapada</h3>
<p><a class="sc" id="148"></a><a class="ms" id="p_39P4_1673"></a><a class="msdiv" id="msdiv53"></a>Kusalaṃ sauttaraṃ dhammaṃ paṭicca kusalo sauttaro dhammo uppajjati hetupaccayā … tīṇi.</p>
<p><a class="sc" id="149"></a><a class="ms" id="p_39P4_1674"></a>Akusalaṃ sauttaraṃ dhammaṃ paṭicca akusalo sauttaro dhammo uppajjati hetupaccayā … tīṇi.</p>
<p><a class="sc" id="150"></a><a class="ms" id="p_39P4_1675"></a>Abyākataṃ sauttaraṃ dhammaṃ paṭicca abyākato sauttaro dhammo uppajjati hetupaccayā. (1)</p>
<p><a class="sc" id="151"></a><a class="ms" id="p_39P4_1676"></a>Kusalaṃ sauttarañca abyākataṃ sauttarañca dhammaṃ paṭicca abyākato sauttaro dhammo uppajjati hetupaccayā. (1)</p>
<p><a class="sc" id="152"></a><a class="ms" id="p_39P4_1677"></a>Akusalaṃ sauttarañca abyākataṃ sauttarañca dhammaṃ paṭicca abyākato sauttaro dhammo uppajjati hetupaccayā. (1) (Saṃkhittaṃ.)</p>
<p><a class="sc" id="153"></a><a class="ms" id="p_39P4_1678"></a><a class="msdiv" id="msdiv54"></a>Hetuyā nava, ārammaṇe tīṇi … pe … vipāke ekaṃ … pe … avigate nava. (Saṃkhittaṃ. Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="154"></a><a class="ms" id="p_39P4_1679"></a><a class="msdiv" id="msdiv55"></a>Kusalo sauttaro dhammo kusalassa sauttarassa dhammassa hetupaccayena paccayo … tīṇi.</p>
<p><a class="sc" id="155"></a><a class="ms" id="p_39P4_1680"></a>Akusalo sauttaro dhammo akusalassa sauttarassa dhammassa hetupaccayena paccayo … tīṇi.</p>
<p><a class="sc" id="156"></a><a class="ms" id="p_39P4_1681"></a>Abyākato sauttaro dhammo abyākatassa sauttarassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="157"></a><a class="ms" id="p_39P4_1682"></a><a class="msdiv" id="msdiv56"></a>Hetuyā satta, ārammaṇe nava, adhipatiyā nava … pe … avigate terasa. (Saṃkhittaṃ.)</p>
<h3>4.7.15.2. Anuttarapada</h3>
<h6>Hetu-ārammaṇa</h6>
<p><a class="sc" id="158"></a><a class="ms" id="p_39P4_1683"></a><a class="msdiv" id="msdiv57"></a>Kusalaṃ anuttaraṃ dhammaṃ paṭicca kusalo anuttaro dhammo uppajjati hetupaccayā. (1)</p>
<p><a class="sc" id="159"></a><a class="ms" id="p_39P4_1684"></a>Abyākataṃ anuttaraṃ dhammaṃ paṭicca abyākato anuttaro dhammo uppajjati hetupaccayā. (1) (Saṃkhittaṃ.)</p>
<p><a class="sc" id="160"></a><a class="ms" id="p_39P4_1685"></a>Hetuyā dve, ārammaṇe dve … pe … vipāke ekaṃ, avigate dve. (Saṃkhittaṃ.)</p>
<p><a class="sc" id="161"></a><a class="ms" id="p_39P4_1686"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="162"></a><a class="ms" id="p_39P4_1687"></a><a class="msdiv" id="msdiv58"></a>Kusalo anuttaro dhammo kusalassa anuttarassa dhammassa hetupaccayena paccayo. (1)</p>
<p><a class="sc" id="163"></a><a class="ms" id="p_39P4_1688"></a>Abyākato anuttaro dhammo abyākatassa anuttarassa dhammassa hetupaccayena paccayo. (1)</p>
<p><a class="sc" id="164"></a><a class="ms" id="p_39P4_1689"></a>Abyākato anuttaro dhammo abyākatassa anuttarassa dhammassa āramma­ṇa­pac­ca­yena paccayo. (1)</p>
<p><a class="sc" id="165"></a><a class="ms" id="p_39P4_1690"></a>Abyākato anuttaro dhammo kusalassa anuttarassa dhammassa āramma­ṇa­pac­ca­yena paccayo. (1) (Saṃkhittaṃ.)</p>
<p><a class="sc" id="166"></a><a class="ms" id="p_39P4_1691"></a><a class="msdiv" id="msdiv59"></a>Hetuyā dve, ārammaṇe dve, adhipatiyā tīṇi, anantare dve … pe … avigate dve. (Saṃkhittaṃ.)</p>
<p><a class="sc" id="167"></a><a class="ms" id="p_39P4_1692"></a>(Yathā kusalattike pañhāvāraṃ, evaṃ vitthāretabbaṃ.)</p>
<h2>4.7.16. Kusalattika, Saraṇaduka</h2>
<p><a class="sc" id="168"></a><a class="ms" id="p_39P4_1693"></a><a class="msdiv" id="msdiv60"></a>Akusalaṃ saraṇaṃ dhammaṃ paṭicca akusalo saraṇo dhammo uppajjati hetupaccayā. (Saṃkhittaṃ.)</p>
<p><a class="sc" id="169"></a><a class="ms" id="p_39P4_1694"></a>Hetuyā ekaṃ … pe … avigate ekaṃ. (Saṃkhittaṃ.)</p>
<p><a class="sc" id="170"></a><a class="ms" id="p_39P4_1695"></a>(Sahajātavārepi … pe … pañhāvārepi sabbattha ekaṃ.)</p>
<p><a class="sc" id="171"></a><a class="ms" id="p_39P4_1696"></a><a class="msdiv" id="msdiv61"></a>Kusalaṃ araṇaṃ dhammaṃ paṭicca kusalo araṇo dhammo uppajjati hetupaccayā … tīṇi.</p>
<p><a class="sc" id="172"></a><a class="ms" id="p_39P4_1697"></a>Abyākataṃ araṇaṃ dhammaṃ paṭicca abyākato araṇo dhammo uppajjati hetupaccayā. (1)</p>
<p><a class="sc" id="173"></a><a class="ms" id="p_39P4_1698"></a>Kusalaṃ araṇañca abyākataṃ araṇañca dhammaṃ paṭicca abyākato araṇo dhammo uppajjati hetupaccayā. (1)</p>
<p><a class="sc" id="174"></a><a class="ms" id="p_39P4_1699"></a>Kusalaṃ araṇaṃ dhammaṃ paṭicca kusalo araṇo dhammo uppajjati āramma­ṇa­pac­cayā. (1)</p>
<p><a class="sc" id="175"></a><a class="ms" id="p_39P4_1700"></a>Abyākataṃ araṇaṃ dhammaṃ paṭicca abyākato araṇo dhammo uppajjati āramma­ṇa­pac­cayā. (1) (Saṃkhittaṃ.)</p>
<p><a class="sc" id="176"></a><a class="ms" id="p_39P4_1701"></a><a class="msdiv" id="msdiv62"></a>Hetuyā pañca, ārammaṇe dve … pe … vipāke ekaṃ … pe … avigate pañca. (Saṃkhittaṃ.)</p>
<p><a class="sc" id="177"></a><a class="ms" id="p_39P4_1702"></a>(Sahajā­ta­vārampi … pe … sam­payut­ta­vārampi paṭic­ca­vā­ra­sadi­saṃ.)</p>
<p><a class="sc" id="178"></a><a class="ms" id="p_39P4_1703"></a><a class="msdiv" id="msdiv63"></a>Kusalo araṇo dhammo kusalassa araṇassa dhammassa hetupaccayena paccayo … tīṇi.</p>
<p><a class="sc" id="179"></a><a class="ms" id="p_39P4_1704"></a>Abyākato araṇo dhammo abyākatassa araṇassa dhammassa hetupaccayena paccayo. (1) (Saṃkhittaṃ.)</p>
<p><a class="sc" id="180"></a><a class="ms" id="p_39P4_1705"></a><a class="msdiv" id="msdiv64"></a>Hetuyā cattāri, ārammaṇe cattāri, adhipatiyā pañca, anantare samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte āsevane dve, kamme cattāri, vipāke ekaṃ, āhāre … pe … magge cattāri, sampayutte dve, vippayutte tīṇi … pe … avigate satta. (Saṃkhittaṃ.)</p>
<p><a class="sc" id="181"></a><a class="ms" id="p_39P4_1706"></a>(Yathā kusalattike pañhāvāraṃ, evaṃ vitthāretabbaṃ.)</p>
<p class="endsection"><a class="sc" id="182"></a><a class="ms" id="p_39P4_1707"></a>Kusalat­tika­piṭṭhi­dukaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
