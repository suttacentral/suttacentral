<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana1.1">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dhammānuloma (1), Tika­paṭṭhā­na­pāḷi (1)</p>
<h1>1.1. Nikkhepavāra</h1>
</div>
<p class="namo"><a class="sc" id="1"></a><a class="ms" id="p_36P1_1"></a>Namo tassa Bhagavato Arahato Sammā­sambud­dhassa.</p>
<h3>1.1.1. Paccayuddesa</h3>
<p><a class="sc" id="2"></a><a class="ms" id="p_36P1_2"></a><a class="msdiv" id="msdiv1"></a>Hetupaccayo, āramma­ṇa­pac­cayo, adhipa­ti­pac­cayo, ananta­ra­pac­cayo, samananta­ra­pac­cayo, sahajā­ta­pac­cayo, añña­mañña­pac­cayo, nissayapaccayo, upa­nissa­ya­pac­cayo, pure­jāta­pac­cayo, pacchā­jāta­pac­cayo, āsevanapaccayo, kammapaccayo, vipākapaccayo, āhārapaccayo, indriyapaccayo, jhānapaccayo, maggapaccayo, sam­payut­ta­pac­cayo, vippa­yutta­pac­cayo, atthipaccayo, natthipaccayo, vigatapaccayo, aviga­tapacca­yoti.</p>
<p class="endsutta"><a class="sc" id="3"></a><a class="ms" id="p_36P1_3"></a>Paccayuddeso.</p>
<h3>1.1.2. Paccayaniddesa</h3>
<p><a class="sc" id="4"></a><a class="ms" id="p_36P1_4"></a><a class="msdiv" id="msdiv2"></a><strong>Hetupaccayo</strong>ti—hetū hetu­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ hetupaccayena <span class="var" title="paccayoti (s1-3)" id="note1">paccayo</span>. (1)</p>
<p><a class="sc" id="5"></a><a class="ms" id="p_36P1_5"></a><a class="msdiv" id="msdiv3"></a><strong>Āramma­ṇa­pac­cayo</strong>ti—rūpāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo. Saddāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo. Gandhāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo. Rasāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo. Phoṭṭhab­bā­yatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo. Rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ manodhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo. Sabbe dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ āramma­ṇa­pac­ca­yena paccayo.</p>
<p><a class="sc" id="6"></a><a class="ms" id="p_36P1_6"></a>Yaṃ yaṃ dhammaṃ ārabbha ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ āramma­ṇa­pac­ca­yena paccayo. (2)</p>
<p><a class="sc" id="7"></a><a class="ms" id="p_36P1_7"></a><a class="msdiv" id="msdiv4"></a><strong>Adhipa­ti­pac­cayo</strong>ti—chandādhipati chanda­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ adhipa­ti­pac­ca­yena paccayo. Vīriyādhipati vīriya­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ adhipa­ti­pac­ca­yena paccayo. Cittādhipati citta­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ adhipa­ti­pac­ca­yena paccayo. Vīmaṃsādhipati vīmaṃ­sa­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ adhipa­ti­pac­ca­yena paccayo.</p>
<p><a class="sc" id="8"></a><a class="ms" id="p_36P1_8"></a>Yaṃ yaṃ dhammaṃ garuṃ katvā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ adhipa­ti­pac­ca­yena paccayo. (3)</p>
<p><a class="sc" id="9"></a><a class="ms" id="p_36P1_9"></a><a class="msdiv" id="msdiv5"></a><strong>Ananta­ra­pac­cayo</strong>ti—cak­khu­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo.</p>
<p><a class="sc" id="10"></a><a class="ms" id="p_36P1_10"></a>Sota­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo.</p>
<p><a class="sc" id="11"></a><a class="ms" id="p_36P1_11"></a>Ghāna­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo.</p>
<p><a class="sc" id="12"></a><a class="ms" id="p_36P1_12"></a>Jivhā­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo.</p>
<p><a class="sc" id="13"></a><a class="ms" id="p_36P1_13"></a>Kāya­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ ananta­ra­pac­ca­yena paccayo.</p>
<p><a class="sc" id="14"></a><a class="ms" id="p_36P1_14"></a>Purimā purimā kusalā dhammā pacchimānaṃ pacchimānaṃ kusalānaṃ dhammānaṃ ananta­ra­pac­ca­yena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ ananta­ra­pac­ca­yena paccayo.</p>
<p><a class="sc" id="15"></a><a class="ms" id="p_36P1_15"></a>Purimā purimā akusalā dhammā pacchimānaṃ pacchimānaṃ akusalānaṃ dhammānaṃ ananta­ra­pac­ca­yena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ ananta­ra­pac­ca­yena paccayo.</p>
<p><a class="sc" id="16"></a><a class="ms" id="p_36P1_16"></a>Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ ananta­ra­pac­ca­yena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ ananta­ra­pac­ca­yena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ ananta­ra­pac­ca­yena paccayo.</p>
<p><a class="sc" id="17"></a><a class="ms" id="p_36P1_17"></a>Yesaṃ yesaṃ dhammānaṃ anantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ ananta­ra­pac­ca­yena paccayo. (4)</p>
<p><a class="sc" id="18"></a><a class="ms" id="p_36P1_18"></a><a class="msdiv" id="msdiv6"></a><strong>Samananta­ra­pac­cayo</strong>ti—cak­khu­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo.</p>
<p><a class="sc" id="19"></a><a class="ms" id="p_36P1_19"></a>Sota­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo.</p>
<p><a class="sc" id="20"></a><a class="ms" id="p_36P1_20"></a>Ghāna­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo.</p>
<p><a class="sc" id="21"></a><a class="ms" id="p_36P1_21"></a>Jivhā­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo.</p>
<p><a class="sc" id="22"></a><a class="ms" id="p_36P1_22"></a>Kāya­viñ­ñā­ṇa­dhātu taṃ­sam­payut­takā ca dhammā manodhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo. Manodhātu taṃ­sam­payut­takā ca dhammā mano­viñ­ñā­ṇa­dhātuyā taṃ­sam­payut­ta­kānañca dhammānaṃ samananta­ra­pac­ca­yena paccayo.</p>
<p><a class="sc" id="23"></a><a class="ms" id="p_36P1_23"></a>Purimā purimā kusalā dhammā pacchimānaṃ pacchimānaṃ kusalānaṃ dhammānaṃ samananta­ra­pac­ca­yena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ samananta­ra­pac­ca­yena paccayo.</p>
<p><a class="sc" id="24"></a><a class="ms" id="p_36P1_24"></a>Purimā purimā akusalā dhammā pacchimānaṃ pacchimānaṃ akusalānaṃ dhammānaṃ samananta­ra­pac­ca­yena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ samananta­ra­pac­ca­yena paccayo.</p>
<p><a class="sc" id="25"></a><a class="ms" id="p_36P1_25"></a>Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ samananta­ra­pac­ca­yena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ samananta­ra­pac­ca­yena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ samananta­ra­pac­ca­yena paccayo.</p>
<p><a class="sc" id="26"></a><a class="ms" id="p_36P1_26"></a>Yesaṃ yesaṃ dhammānaṃ samanantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ samananta­ra­pac­ca­yena paccayo. (5)</p>
<p><a class="sc" id="27"></a><a class="ms" id="p_36P1_27"></a><a class="msdiv" id="msdiv7"></a><strong>Sahajā­ta­pac­cayo</strong>ti—cattāro khandhā arūpino aññamaññaṃ sahajā­ta­pac­ca­yena paccayo. Cattāro mahābhūtā aññamaññaṃ sahajā­ta­pac­ca­yena paccayo. Okkantikkhaṇe nāmarūpaṃ aññamaññaṃ sahajā­ta­pac­ca­yena paccayo. Cittacetasikā dhammā citta­sa­muṭṭhā­nā­naṃ rūpānaṃ sahajā­ta­pac­ca­yena paccayo. Mahābhūtā upādārūpānaṃ sahajā­ta­pac­ca­yena paccayo. Rūpino dhammā arūpīnaṃ <span class="var" title="kañci kāle (bj) | kañci kālaṃ (s1-3, pts1)" id="note2">dhammānaṃ kiñci kāle</span>sahajā­ta­pac­ca­yena paccayo, kiñci kāle na sahajā­ta­pac­ca­yena paccayo. (6)</p>
<p><a class="sc" id="28"></a><a class="ms" id="p_36P1_28"></a><a class="msdiv" id="msdiv8"></a><strong>Añña­mañña­pac­cayo</strong>ti—cattāro khandhā arūpino añña­mañña­pac­ca­yena paccayo. Cattāro mahābhūtā añña­mañña­pac­ca­yena paccayo. Okkantikkhaṇe nāmarūpaṃ añña­mañña­pac­ca­yena paccayo. (7)</p>
<p><a class="sc" id="29"></a><a class="ms" id="p_36P1_29"></a><a class="msdiv" id="msdiv9"></a><strong>Nissayapaccayo</strong>ti—cattāro khandhā arūpino aññamaññaṃ ­nissa­ya­pac­ca­yena paccayo. Cattāro mahābhūtā aññamaññaṃ ­nissa­ya­pac­ca­yena paccayo. Okkantikkhaṇe nāmarūpaṃ aññamaññaṃ ­nissa­ya­pac­ca­yena paccayo. Cittacetasikā dhammā citta­sa­muṭṭhā­nā­naṃ rūpānaṃ ­nissa­ya­pac­ca­yena paccayo. Mahābhūtā upādārūpānaṃ ­nissa­ya­pac­ca­yena paccayo.</p>
<p><a class="sc" id="30"></a><a class="ms" id="p_36P1_30"></a>Cakkhāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ ­nissa­ya­pac­ca­yena paccayo. Sotāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ ­nissa­ya­pac­ca­yena paccayo. Ghānāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ ­nissa­ya­pac­ca­yena paccayo. Jivhāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ ­nissa­ya­pac­ca­yena paccayo. Kāyāyatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ ­nissa­ya­pac­ca­yena paccayo. Yaṃ rūpaṃ nissāya manodhātu ca mano­viñ­ñā­ṇa­dhātu ca vattanti, taṃ rūpaṃ manodhātuyā ca mano­viñ­ñā­ṇa­dhātuyā ca taṃ­sam­payut­ta­kānañca dhammānaṃ ­nissa­ya­pac­ca­yena paccayo. (8)</p>
<p><a class="sc" id="31"></a><a class="ms" id="p_36P1_31"></a><a class="msdiv" id="msdiv10"></a><strong>Upa­nissa­ya­pac­cayo</strong>ti—purimā purimā kusalā dhammā pacchimānaṃ pacchimānaṃ kusalānaṃ dhammānaṃ upa­nissa­ya­pac­ca­yena paccayo. Purimā purimā kusalā dhammā pacchimānaṃ pacchimānaṃ akusalānaṃ dhammānaṃ kesañci upa­nissa­ya­pac­ca­yena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ upa­nissa­ya­pac­ca­yena paccayo.</p>
<p><a class="sc" id="32"></a><a class="ms" id="p_36P1_32"></a>Purimā purimā akusalā dhammā pacchimānaṃ pacchimānaṃ akusalānaṃ dhammānaṃ upa­nissa­ya­pac­ca­yena paccayo. Purimā purimā akusalā dhammā pacchimānaṃ pacchimānaṃ kusalānaṃ dhammānaṃ kesañci upa­nissa­ya­pac­ca­yena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ upa­nissa­ya­pac­ca­yena paccayo.</p>
<p><a class="sc" id="33"></a><a class="ms" id="p_36P1_33"></a>Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ upa­nissa­ya­pac­ca­yena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ upa­nissa­ya­pac­ca­yena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ upa­nissa­ya­pac­ca­yena paccayo.</p>
<p><a class="sc" id="34"></a><a class="ms" id="p_36P1_34"></a>Utubhojanampi upa­nissa­ya­pac­ca­yena paccayo. Puggalopi upa­nissa­ya­pac­ca­yena paccayo. Senāsanampi upa­nissa­ya­pac­ca­yena paccayo. (9)</p>
<p><a class="sc" id="35"></a><a class="ms" id="p_36P1_35"></a><a class="msdiv" id="msdiv11"></a><strong>Pure­jāta­pac­cayo</strong>ti—cakkhāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Sotāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Ghānāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Jivhāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Kāyāyatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo.</p>
<p><a class="sc" id="36"></a><a class="ms" id="p_36P1_36"></a>Rūpāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Saddāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Gandhāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Rasāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Phoṭṭhab­bā­yatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ manodhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo.</p>
<p><a class="sc" id="37"></a><a class="ms" id="p_36P1_37"></a>Yaṃ rūpaṃ nissāya manodhātu ca mano­viñ­ñā­ṇa­dhātu ca vattanti, taṃ rūpaṃ manodhātuyā taṃ­sam­payut­ta­kānañca dhammānaṃ pure­jāta­pac­ca­yena paccayo. Mano­viñ­ñā­ṇa­dhātuyā taṃ­sam­payut­ta­kānañca dhammānaṃ kiñci kāle pure­jāta­pac­ca­yena paccayo, kiñci kāle na pure­jāta­pac­ca­yena paccayo. (10)</p>
<p><a class="sc" id="38"></a><a class="ms" id="p_36P1_38"></a><a class="msdiv" id="msdiv12"></a><strong>Pacchā­jāta­pac­cayo</strong>ti—pacchājātā cittacetasikā dhammā purejātassa imassa kāyassa pacchā­jāta­pac­ca­yena paccayo. (11)</p>
<p><a class="sc" id="39"></a><a class="ms" id="p_36P1_39"></a><a class="msdiv" id="msdiv13"></a><strong>Āsevanapaccayo</strong>ti—purimā purimā kusalā dhammā pacchimānaṃ pacchimānaṃ kusalānaṃ dhammānaṃ āseva­na­pac­ca­yena paccayo. Purimā purimā akusalā dhammā pacchimānaṃ pacchimānaṃ akusalānaṃ dhammānaṃ āseva­na­pac­ca­yena paccayo. Purimā purimā kiriyābyākatā dhammā pacchimānaṃ pacchimānaṃ kiri­yāb­yāka­tā­naṃ dhammānaṃ āseva­na­pac­ca­yena paccayo. (12)</p>
<p><a class="sc" id="40"></a><a class="ms" id="p_36P1_40"></a><a class="msdiv" id="msdiv14"></a><strong>Kammapaccayo</strong>ti—kusalākusalaṃ kammaṃ vipākānaṃ khandhānaṃ kaṭattā ca rūpānaṃ kammapaccayena paccayo. Cetanā sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ kammapaccayena paccayo. (13)</p>
<p><a class="sc" id="41"></a><a class="ms" id="p_36P1_41"></a><a class="msdiv" id="msdiv15"></a><strong>Vipākapaccayo</strong>ti—vipākā cattāro khandhā arūpino aññamaññaṃ vipāka­pac­ca­yena paccayo. (14)</p>
<p><a class="sc" id="42"></a><a class="ms" id="p_36P1_42"></a><a class="msdiv" id="msdiv16"></a><strong>Āhārapaccayo</strong>ti—<span class="var" title="kabaḷiṅkāro (bj, s2, s3) | kavaliṃkāro (s1)" id="note3">kabaḷīkāro</span>āhāro imassa kāyassa āhārapaccayena paccayo. Arūpino āhārā sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ āhārapaccayena paccayo. (15)</p>
<p><a class="sc" id="43"></a><a class="ms" id="p_36P1_43"></a><a class="msdiv" id="msdiv17"></a><strong>Indriyapaccayo</strong>ti—cakkhundriyaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ indriya­pac­ca­yena paccayo. Sotindriyaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ indriya­pac­ca­yena paccayo. Ghānindriyaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ indriya­pac­ca­yena paccayo. Jivhindriyaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ indriya­pac­ca­yena paccayo. Kāyindriyaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ indriya­pac­ca­yena paccayo. <strong>Rūpa­jīvi­tin­driyaṃ</strong>—kaṭattārūpānaṃ indriya­pac­ca­yena paccayo.</p>
<p><a class="sc" id="44"></a><a class="ms" id="p_36P1_44"></a>Arūpino indriyā sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ indriya­pac­ca­yena paccayo. (16)</p>
<p><a class="sc" id="45"></a><a class="ms" id="p_36P1_45"></a><a class="msdiv" id="msdiv18"></a><strong>Jhānapaccayo</strong>ti—jhānaṅgāni jhāna­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ jhānapaccayena paccayo. (17)</p>
<p><a class="sc" id="46"></a><a class="ms" id="p_36P1_46"></a><a class="msdiv" id="msdiv19"></a><strong>Maggapaccayo</strong>ti—maggaṅgāni magga­sam­payut­ta­kānaṃ dhammānaṃ taṃ­sa­muṭṭhā­nā­nañca rūpānaṃ maggapaccayena paccayo. (18)</p>
<p><a class="sc" id="47"></a><a class="ms" id="p_36P1_47"></a><a class="msdiv" id="msdiv20"></a><strong>Sam­payut­ta­pac­cayo</strong>ti—cattāro khandhā arūpino aññamaññaṃ sam­payut­ta­pac­ca­yena paccayo. (19)</p>
<p><a class="sc" id="48"></a><a class="ms" id="p_36P1_48"></a><a class="msdiv" id="msdiv21"></a><strong>Vippa­yutta­pac­cayo</strong>ti—rūpino dhammā arūpīnaṃ dhammānaṃ vippa­yutta­pac­ca­yena paccayo. Arūpino dhammā rūpīnaṃ dhammānaṃ vippa­yutta­pac­ca­yena paccayo. (20)</p>
<p><a class="sc" id="49"></a><a class="ms" id="p_36P1_49"></a><a class="msdiv" id="msdiv22"></a><strong>Atthipaccayo</strong>ti—cattāro khandhā arūpino aññamaññaṃ atthipaccayena paccayo. Cattāro mahābhūtā aññamaññaṃ atthipaccayena paccayo. Okkantikkhaṇe nāmarūpaṃ aññamaññaṃ atthipaccayena paccayo. Cittacetasikā dhammā citta­sa­muṭṭhā­nā­naṃ rūpānaṃ atthipaccayena paccayo. Mahābhūtā upādārūpānaṃ atthipaccayena paccayo.</p>
<p><a class="sc" id="50"></a><a class="ms" id="p_36P1_50"></a>Cakkhāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Sotāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Ghānāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Jivhāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Kāyāyatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo.</p>
<p><a class="sc" id="51"></a><a class="ms" id="p_36P1_51"></a>Rūpāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Saddāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Gandhāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Rasāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Phoṭṭhab­bā­yatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ atthipaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ manodhātuyā taṃ­sam­payut­ta­kānañca dhammānaṃ atthipaccayena paccayo.</p>
<p><a class="sc" id="52"></a><a class="ms" id="p_36P1_52"></a>Yaṃ rūpaṃ nissāya manodhātu ca mano­viñ­ñā­ṇa­dhātu ca vattanti, taṃ rūpaṃ manodhātuyā ca mano­viñ­ñā­ṇa­dhātuyā ca taṃ­sam­payut­ta­kānañca dhammānaṃ atthipaccayena paccayo. (21)</p>
<p><a class="sc" id="53"></a><a class="ms" id="p_36P1_53"></a><a class="msdiv" id="msdiv23"></a><strong>Natthipaccayo</strong>ti—samananta­ra­niruddhā cittacetasikā dhammā paṭuppannānaṃ citta­ce­tasi­kā­naṃ dhammānaṃ natthi­pac­ca­yena paccayo. (22)</p>
<p><a class="sc" id="54"></a><a class="ms" id="p_36P1_54"></a><a class="msdiv" id="msdiv24"></a><strong>Vigatapaccayo</strong>ti—samananta­ra­vigatā cittacetasikā dhammā paṭuppannānaṃ citta­ce­tasi­kā­naṃ dhammānaṃ viga­tapacca­yena paccayo. (23)</p>
<p><a class="sc" id="55"></a><a class="ms" id="p_36P1_55"></a><a class="msdiv" id="msdiv25"></a><strong>Avigatapaccayo</strong>ti—cattāro khandhā arūpino aññamaññaṃ aviga­tapacca­yena paccayo. Cattāro mahābhūtā aññamaññaṃ aviga­tapacca­yena paccayo. Okkantikkhaṇe nāmarūpaṃ aññamaññaṃ aviga­tapacca­yena paccayo. Cittacetasikā dhammā citta­sa­muṭṭhā­nā­naṃ rūpānaṃ aviga­tapacca­yena paccayo. Mahābhūtā upādārūpānaṃ aviga­tapacca­yena paccayo.</p>
<p><a class="sc" id="56"></a><a class="ms" id="p_36P1_56"></a>Cakkhāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Sotāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Ghānāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Jivhāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Kāyāyatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo.</p>
<p><a class="sc" id="57"></a><a class="ms" id="p_36P1_57"></a>Rūpāyatanaṃ cak­khu­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Saddāyatanaṃ sota­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Gandhāyatanaṃ ghāna­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Rasāyatanaṃ jivhā­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Phoṭṭhab­bā­yatanaṃ kāya­viñ­ñā­ṇa­dhātuyā taṃ­sam­payut­ta­kānañca dhammānaṃ aviga­tapacca­yena paccayo. Rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ manodhātuyā taṃ­sam­payut­ta­kānañca dhammānaṃ aviga­tapacca­yena paccayo.</p>
<p><a class="sc" id="58"></a><a class="ms" id="p_36P1_58"></a>Yaṃ rūpaṃ nissāya manodhātu ca mano­viñ­ñā­ṇa­dhātu ca vattanti, taṃ rūpaṃ manodhātuyā ca mano­viñ­ñā­ṇa­dhātuyā ca taṃ­sam­payut­ta­kānañca dhammānaṃ aviga­tapacca­yena paccayo. (24)</p>
<p class="endsutta"><a class="sc" id="59"></a><a class="ms" id="p_36P1_59"></a>Paccayaniddeso.</p>
<h3>1.1.3. Pucchāvāra</h3>
<h4>1.1.3.1. Paccayānuloma</h4>
<h5>1.3.1.1. Ekamūlaka</h5>
<h6>1.3.1.1.1. Kusalapada</h6>
<p><a class="sc" id="60"></a><a class="ms" id="p_36P1_60"></a><a class="msdiv" id="msdiv26"></a>Siyā kusalaṃ dhammaṃ paṭicca kusalo dhammo uppajjeyya hetupaccayā. Siyā kusalaṃ dhammaṃ paṭicca akusalo dhammo uppajjeyya hetupaccayā. Siyā kusalaṃ dhammaṃ paṭicca abyākato dhammo uppajjeyya hetupaccayā. Siyā kusalaṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalaṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalaṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalaṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.2. Akusalapada</h6>
<p><a class="sc" id="61"></a><a class="ms" id="p_36P1_61"></a><a class="msdiv" id="msdiv27"></a>Siyā akusalaṃ dhammaṃ paṭicca akusalo dhammo uppajjeyya hetupaccayā. Siyā akusalaṃ dhammaṃ paṭicca kusalo dhammo uppajjeyya hetupaccayā. Siyā akusalaṃ dhammaṃ paṭicca abyākato dhammo uppajjeyya hetupaccayā. Siyā akusalaṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā akusalaṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā akusalaṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā akusalaṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.3. Abyākatapada</h6>
<p><a class="sc" id="62"></a><a class="ms" id="p_36P1_62"></a><a class="msdiv" id="msdiv28"></a>Siyā abyākataṃ dhammaṃ paṭicca abyākato dhammo uppajjeyya hetupaccayā. Siyā abyākataṃ dhammaṃ paṭicca kusalo dhammo uppajjeyya hetupaccayā. Siyā abyākataṃ dhammaṃ paṭicca akusalo dhammo uppajjeyya hetupaccayā. Siyā abyākataṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā abyākataṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā abyākataṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā abyākataṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.4. Kusa­lāb­yāka­ta­pada</h6>
<p><a class="sc" id="63"></a><a class="ms" id="p_36P1_63"></a><a class="msdiv" id="msdiv29"></a>Siyā kusalañca abyākatañca dhammaṃ paṭicca kusalo dhammo uppajjeyya hetupaccayā. Siyā kusalañca abyākatañca dhammaṃ paṭicca akusalo dhammo uppajjeyya hetupaccayā. Siyā kusalañca abyākatañca dhammaṃ paṭicca abyākato dhammo uppajjeyya hetupaccayā. Siyā kusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.5. Akusa­lāb­yāka­ta­pada</h6>
<p><a class="sc" id="64"></a><a class="ms" id="p_36P1_64"></a><a class="msdiv" id="msdiv30"></a>Siyā akusalañca abyākatañca dhammaṃ paṭicca kusalo dhammo uppajjeyya hetupaccayā. Siyā akusalañca abyākatañca dhammaṃ paṭicca akusalo dhammo uppajjeyya hetupaccayā. Siyā akusalañca abyākatañca dhammaṃ paṭicca abyākato dhammo uppajjeyya hetupaccayā. Siyā akusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā akusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā akusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.6. Kusa­lā­kusa­la­pada</h6>
<p><a class="sc" id="65"></a><a class="ms" id="p_36P1_65"></a><a class="msdiv" id="msdiv31"></a>Siyā kusalañca akusalañca dhammaṃ paṭicca kusalo dhammo uppajjeyya hetupaccayā. Siyā kusalañca akusalañca dhammaṃ paṭicca akusalo dhammo uppajjeyya hetupaccayā. Siyā kusalañca akusalañca dhammaṃ paṭicca abyākato dhammo uppajjeyya hetupaccayā. Siyā kusalañca akusalañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalañca akusalañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalañca akusalañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalañca akusalañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.7. Kusalā­kusa­lāb­yāka­ta­pada</h6>
<p><a class="sc" id="66"></a><a class="ms" id="p_36P1_66"></a><a class="msdiv" id="msdiv32"></a>Siyā kusalañca akusalañca abyākatañca dhammaṃ paṭicca kusalo dhammo uppajjeyya hetupaccayā. Siyā kusalañca akusalañca abyākatañca dhammaṃ paṭicca akusalo dhammo uppajjeyya hetupaccayā. Siyā kusalañca akusalañca abyākatañca dhammaṃ paṭicca abyākato dhammo uppajjeyya hetupaccayā. Siyā kusalañca akusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalañca akusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalañca akusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalañca akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<p class="endsutta"><a class="sc" id="67"></a><a class="ms" id="p_36P1_67"></a>Hetu­pac­ca­ya­vāro.</p>
<p><a class="sc" id="68"></a><a class="ms" id="p_36P1_68"></a><a class="msdiv" id="msdiv33"></a>Siyā kusalaṃ dhammaṃ paṭicca kusalo dhammo uppajjeyya āramma­ṇa­pac­cayā.</p>
<p><a class="sc" id="69"></a><a class="ms" id="p_36P1_69"></a>(Yathā hetupaccayo vitthārito, evaṃ āramma­ṇa­pac­cayopi vitthāretabbo vācanāmaggena.)</p>
<p><a class="sc" id="70"></a><a class="ms" id="p_36P1_70"></a><a class="msdiv" id="msdiv34"></a>Siyā kusalaṃ dhammaṃ paṭicca kusalo dhammo uppajjeyya adhipa­ti­pac­cayā … ananta­ra­pac­cayā … samananta­ra­pac­cayā … sahajā­ta­pac­cayā … añña­mañña­pac­cayā … nissayapaccayā … upa­nissa­ya­pac­cayā … pure­jāta­pac­cayā … pacchā­jāta­pac­cayā … āsevanapaccayā … kammapaccayā … vipākapaccayā … āhārapaccayā … indriyapaccayā … jhānapaccayā … maggapaccayā … sam­payut­ta­pac­cayā … vippa­yutta­pac­cayā … atthipaccayā … natthipaccayā … vigatapaccayā.</p>
<p><a class="sc" id="71"></a><a class="ms" id="p_36P1_71"></a><a class="msdiv" id="msdiv35"></a>Siyā kusalaṃ dhammaṃ paṭicca kusalo dhammo uppajjeyya avigatapaccayā … pe … akusalaṃ dhammaṃ paṭicca … abyākataṃ dhammaṃ paṭicca … kusalañca abyākatañca dhammaṃ paṭicca … akusalañca abyākatañca dhammaṃ paṭicca … kusalañca akusalañca dhammaṃ paṭicca … kusalañca akusalañca abyākatañca dhammaṃ paṭicca kusalo dhammo uppajjeyya … akusalo dhammo uppajjeyya … abyākato dhammo uppajjeyya … kusalo ca abyākato ca dhammā uppajjeyyuṃ … akusalo ca abyākato ca dhammā uppajjeyyuṃ … kusalo ca akusalo ca dhammā uppajjeyyuṃ … kusalo ca akusalo ca abyākato ca dhammā uppajjeyyuṃ avigatapaccayā.</p>
<p><a class="sc" id="72"></a><a class="ms" id="p_36P1_72"></a>(Yathā hetupaccayo vitthārito, evaṃ aviga­tapacca­yopi vitthāretabbo vācanāmaggena.)</p>
<p class="endsutta"><a class="sc" id="73"></a><a class="ms" id="p_36P1_73"></a>Ekamūlakaṃ.</p>
<h5>1.3.1.3. Hetumūlaka</h5>
<p><a class="sc" id="74"></a><a class="ms" id="p_36P1_74"></a><a class="msdiv" id="msdiv36"></a>Siyā kusalaṃ dhammaṃ paṭicca kusalo dhammo uppajjeyya hetupaccayā āramma­ṇa­pac­cayā … pe … siyā kusalañca akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā āramma­ṇa­pac­cayā.</p>
<p><a class="sc" id="75"></a><a class="ms" id="p_36P1_75"></a><a class="msdiv" id="msdiv37"></a>Siyā kusalaṃ dhammaṃ paṭicca kusalo dhammo uppajjeyya hetupaccayā adhipa­ti­pac­cayā … pe … hetupaccayā ananta­ra­pac­cayā … hetupaccayā samananta­ra­pac­cayā … pe … hetupaccayā avigatapaccayā.</p>
<p class="endsutta"><a class="sc" id="76"></a><a class="ms" id="p_36P1_76"></a>Dumūlakaṃ.</p>
<p><a class="sc" id="77"></a><a class="ms" id="p_36P1_77"></a><a class="msdiv" id="msdiv38"></a>Siyā kusalaṃ dhammaṃ paṭicca kusalo dhammo uppajjeyya hetupaccayā āramma­ṇa­pac­cayā adhipa­ti­pac­cayā … pe … hetupaccayā āramma­ṇa­pac­cayā ananta­ra­pac­cayā … pe … hetupaccayā āramma­ṇa­pac­cayā avigatapaccayā.</p>
<p class="endsutta"><a class="sc" id="78"></a><a class="ms" id="p_36P1_78"></a>Timūlakaṃ.</p>
<p><a class="sc" id="79"></a><a class="ms" id="p_36P1_79"></a><a class="msdiv" id="msdiv39"></a>Siyā kusalaṃ dhammaṃ paṭicca kusalo dhammo uppajjeyya hetupaccayā āramma­ṇa­pac­cayā adhipa­ti­pac­cayā ananta­ra­pac­cayā … pe … hetupaccayā āramma­ṇa­pac­cayā adhipa­ti­pac­cayā avigatapaccayā.</p>
<p class="endsutta"><a class="sc" id="80"></a><a class="ms" id="p_36P1_80"></a>Catumūlakaṃ.</p>
<p><a class="sc" id="81"></a><a class="ms" id="p_36P1_81"></a>(Pañca­mūlakā­dikā saṃkhittā. Ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)</p>
<p class="endsutta"><a class="sc" id="82"></a><a class="ms" id="p_36P1_82"></a>Hetumūlakaṃ.</p>
<h5>1.3.1.4. Āramma­ṇa­mūlakādi</h5>
<p><a class="sc" id="83"></a><a class="ms" id="p_36P1_83"></a><a class="msdiv" id="msdiv40"></a>Siyā kusalaṃ dhammaṃ paṭicca kusalo dhammo uppajjeyya āramma­ṇa­pac­cayā hetupaccayā … āramma­ṇa­pac­cayā adhipa­ti­pac­cayā … pe … āramma­ṇa­pac­cayā avigatapaccayā.</p>
<p><a class="sc" id="84"></a><a class="ms" id="p_36P1_84"></a>Siyā kusalaṃ dhammaṃ paṭicca kusalo dhammo uppajjeyya adhipa­ti­pac­cayā … ananta­ra­pac­cayā … samananta­ra­pac­cayā … sahajā­ta­pac­cayā … añña­mañña­pac­cayā … pe … avigatapaccayā hetupaccayā … avigatapaccayā āramma­ṇa­pac­cayā … avigatapaccayā adhipa­ti­pac­cayā … pe … avigatapaccayā vigatapaccayā.</p>
<p class="endsutta"><a class="sc" id="85"></a><a class="ms" id="p_36P1_85"></a>Dumūlakaṃ.</p>
<p><a class="sc" id="86"></a><a class="ms" id="p_36P1_86"></a><a class="msdiv" id="msdiv41"></a>Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā āramma­ṇa­pac­cayā … avigatapaccayā hetupaccayā adhipa­ti­pac­cayā … avigatapaccayā hetupaccayā ananta­ra­pac­cayā … pe … avigatapaccayā hetupaccayā vigatapaccayā.</p>
<p><a class="sc" id="87"></a><a class="ms" id="p_36P1_87"></a><a class="msdiv" id="msdiv42"></a>Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā āramma­ṇa­pac­cayā adhipa­ti­pac­cayā … avigatapaccayā hetupaccayā āramma­ṇa­pac­cayā ananta­ra­pac­cayā … pe … vigatapaccayā.</p>
<p><a class="sc" id="88"></a><a class="ms" id="p_36P1_88"></a>(Ekekassa padassa ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)</p>
<blockquote class="gatha">
<p><a class="sc" id="89"></a><a class="ms" id="p_36P1_89"></a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha anulomamhi nayā sugambhīrāti. (1)</p>
</blockquote>
<h4>1.1.3.2. Pac­ca­ya­pac­canīya</h4>
<p><a class="sc" id="90"></a><a class="ms" id="p_36P1_90"></a><a class="msdiv" id="msdiv43"></a>Siyā kusalaṃ dhammaṃ paṭicca kusalo dhammo uppajjeyya nahetupaccayā.</p>
<p><a class="sc" id="91"></a><a class="ms" id="p_36P1_91"></a>(Yathā anulome hetupaccayo vitthārito, evaṃ paccanīyepi nahetupaccayo vitthāretabbo.)</p>
<p><a class="sc" id="92"></a><a class="ms" id="p_36P1_92"></a><a class="msdiv" id="msdiv44"></a>Siyā kusalaṃ dhammaṃ paṭicca kusalo dhammo uppajjeyya naā­ramma­ṇa­pac­cayā … naadhipa­ti­pac­cayā … naananta­ra­pac­cayā … nasa­mananta­ra­pac­cayā … nasahajā­ta­pac­cayā … naañña­mañña­pac­cayā … nanissa­ya­pac­cayā … naupa­nissa­ya­pac­cayā … napure­jāta­pac­cayā … napacchā­jāta­pac­cayā … naā­seva­na­pac­cayā … nakammapaccayā … navipāka­pac­cayā … naāhārapaccayā … naindriya­pac­cayā … najhānapaccayā … namaggapaccayā … nasam­payut­ta­pac­cayā … navippa­yutta­pac­cayā … noatthipaccayā … nonatthi­pac­cayā … noviga­tapaccayā … noavi­ga­tapaccayā.</p>
<p><a class="sc" id="93"></a><a class="ms" id="p_36P1_93"></a><a class="msdiv" id="msdiv45"></a>Siyā kusalaṃ dhammaṃ paṭicca kusalo dhammo uppajjeyya nahetupaccayā naā­ramma­ṇa­pac­cayā ….</p>
<p><a class="sc" id="94"></a><a class="ms" id="p_36P1_94"></a>(Yathā anulome ekekassa padassa ekamūlakaṃ, dumūlakaṃ, timūlakaṃ, catumūlakaṃ, yāva tevīsati­mūlakaṃ evaṃ paccanīyepi vitthāretabbaṃ.)</p>
<blockquote class="gatha">
<p><a class="sc" id="95"></a><a class="ms" id="p_36P1_95"></a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha paccanīyamhi nayā sugambhīrāti. (2)</p>
</blockquote>
<h4>1.1.3.3. Pac­ca­yā­nulo­mapacca­nīya</h4>
<p><a class="sc" id="96"></a><a class="ms" id="p_36P1_96"></a><a class="msdiv" id="msdiv46"></a>Siyā kusalaṃ dhammaṃ paṭicca kusalo dhammo uppajjeyya hetupaccayā naā­ramma­ṇa­pac­cayā … siyā kusalaṃ dhammaṃ paṭicca akusalo dhammo uppajjeyya hetupaccayā naā­ramma­ṇa­pac­cayā.</p>
<p><a class="sc" id="97"></a><a class="ms" id="p_36P1_97"></a>(Yathā anulome hetupaccayo vitthārito, evaṃ anu­loma­pac­canī­yepi padaṃ vitthāretabbaṃ.)</p>
<p><a class="sc" id="98"></a><a class="ms" id="p_36P1_98"></a><a class="msdiv" id="msdiv47"></a>Siyā kusalaṃ dhammaṃ paṭicca kusalo dhammo uppajjeyya hetupaccayā naadhipa­ti­pac­cayā … hetupaccayā naananta­ra­pac­cayā … pe … hetupaccayā noavi­ga­tapaccayā.</p>
<p><a class="sc" id="99"></a><a class="ms" id="p_36P1_99"></a><a class="msdiv" id="msdiv48"></a>Siyā kusalaṃ dhammaṃ paṭicca kusalo dhammo uppajjeyya hetupaccayā āramma­ṇa­pac­cayā naadhipa­ti­pac­cayā … hetupaccayā āramma­ṇa­pac­cayā naananta­ra­pac­cayā … pe … hetupaccayā āramma­ṇa­pac­cayā noavi­ga­tapaccayā.</p>
<p><a class="sc" id="100"></a><a class="ms" id="p_36P1_100"></a>Hetupaccayā āramma­ṇa­pac­cayā adhipa­ti­pac­cayā naananta­ra­pac­cayā … pe … hetupaccayā āramma­ṇa­pac­cayā adhipa­ti­pac­cayā noavi­ga­tapaccayā.</p>
<p><a class="sc" id="101"></a><a class="ms" id="p_36P1_101"></a>Hetupaccayā āramma­ṇa­pac­cayā adhipa­ti­pac­cayā ananta­ra­pac­cayā nasa­mananta­ra­pac­cayā … pe … hetupaccayā āramma­ṇa­pac­cayā adhipa­ti­pac­cayā ananta­ra­pac­cayā noavi­ga­tapaccayā … pe ….</p>
<p><a class="sc" id="102"></a><a class="ms" id="p_36P1_102"></a>Hetupaccayā āramma­ṇa­pac­cayā adhipa­ti­pac­cayā ananta­ra­pac­cayā samananta­ra­pac­cayā sahajā­ta­pac­cayā añña­mañña­pac­cayā nissayapaccayā upa­nissa­ya­pac­cayā pure­jāta­pac­cayā pacchā­jāta­pac­cayā āsevanapaccayā kammapaccayā vipākapaccayā āhārapaccayā indriyapaccayā jhānapaccayā maggapaccayā sam­payut­ta­pac­cayā vippa­yutta­pac­cayā atthipaccayā natthipaccayā vigatapaccayā noavi­ga­tapaccayā.</p>
<p><a class="sc" id="103"></a><a class="ms" id="p_36P1_103"></a><a class="msdiv" id="msdiv49"></a>Siyā kusalaṃ dhammaṃ paṭicca kusalo dhammo uppajjeyya āramma­ṇa­pac­cayā … adhipa­ti­pac­cayā … ananta­ra­pac­cayā … pe … avigatapaccayā nahetupaccayā … avigatapaccayā naā­ramma­ṇa­pac­cayā … pe … avigatapaccayā noviga­tapaccayā.</p>
<p><a class="sc" id="104"></a><a class="ms" id="p_36P1_104"></a>Avigatapaccayā hetupaccayā naā­ramma­ṇa­pac­cayā … pe … avigatapaccayā hetupaccayā noviga­tapaccayā.</p>
<p><a class="sc" id="105"></a><a class="ms" id="p_36P1_105"></a>Avigatapaccayā hetupaccayā āramma­ṇa­pac­cayā naadhipa­ti­pac­cayā … pe … avigatapaccayā hetupaccayā āramma­ṇa­pac­cayā noviga­tapaccayā.</p>
<p><a class="sc" id="106"></a><a class="ms" id="p_36P1_106"></a>Avigatapaccayā hetupaccayā āramma­ṇa­pac­cayā adhipa­ti­pac­cayā ananta­ra­pac­cayā samananta­ra­pac­cayā sahajā­ta­pac­cayā … pe … noviga­tapaccayā.</p>
<blockquote class="gatha">
<p><a class="sc" id="107"></a><a class="ms" id="p_36P1_107"></a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha anu­loma­pac­canīyamhi nayā sugambhīrāti. (3)</p>
</blockquote>
<h4>1.1.3.4. Pac­ca­ya­pac­canīyā­nuloma</h4>
<p><a class="sc" id="108"></a><a class="ms" id="p_36P1_108"></a><a class="msdiv" id="msdiv50"></a>Siyā kusalaṃ dhammaṃ paṭicca kusalo dhammo uppajjeyya nahetupaccayā āramma­ṇa­pac­cayā. Siyā kusalaṃ dhammaṃ paṭicca kusalo dhammo uppajjeyya nahetupaccayā adhipa­ti­pac­cayā … pe … nahetupaccayā avigatapaccayā.</p>
<p><a class="sc" id="109"></a><a class="ms" id="p_36P1_109"></a><a class="msdiv" id="msdiv51"></a>Siyā kusalaṃ dhammaṃ paṭicca kusalo dhammo uppajjeyya nahetupaccayā naā­ramma­ṇa­pac­cayā adhipa­ti­pac­cayā … pe … avigatapaccayā.</p>
<p><a class="sc" id="110"></a><a class="ms" id="p_36P1_110"></a>Nahetupaccayā naā­ramma­ṇa­pac­cayā naadhipa­ti­pac­cayā … pe … avigatapaccayā.</p>
<p><a class="sc" id="111"></a><a class="ms" id="p_36P1_111"></a>Nahetupaccayā naā­ramma­ṇa­pac­cayā naadhipa­ti­pac­cayā naananta­ra­pac­cayā nasa­mananta­ra­pac­cayā … pe … noatthipaccayā nonatthi­pac­cayā noviga­tapaccayā avigatapaccayā.</p>
<p><a class="sc" id="112"></a><a class="ms" id="p_36P1_112"></a><a class="msdiv" id="msdiv52"></a>Siyā kusalaṃ dhammaṃ paṭicca kusalo dhammo uppajjeyya naā­ramma­ṇa­pac­cayā hetupaccayā.</p>
<p><a class="sc" id="113"></a><a class="ms" id="p_36P1_113"></a><a class="msdiv" id="msdiv53"></a>Siyā kusalaṃ dhammaṃ paṭicca kusalo dhammo uppajjeyya naā­ramma­ṇa­pac­cayā adhipa­ti­pac­cayā … pe … naā­ramma­ṇa­pac­cayā avigatapaccayā … pe … noavi­ga­tapaccayā hetupaccayā … noavi­ga­tapaccayā āramma­ṇa­pac­cayā … pe … noavi­ga­tapaccayā vigatapaccayā.</p>
<p><a class="sc" id="114"></a><a class="ms" id="p_36P1_114"></a>Noavi­ga­tapaccayā nahetupaccayā āramma­ṇa­pac­cayā … pe … noavi­ga­tapaccayā nahetupaccayā vigatapaccayā.</p>
<p><a class="sc" id="115"></a><a class="ms" id="p_36P1_115"></a>Noavi­ga­tapaccayā nahetupaccayā naā­ramma­ṇa­pac­cayā naadhipa­ti­pac­cayā … pe … noatthipaccayā nonatthi­pac­cayā vigatapaccayā.</p>
<blockquote class="gatha">
<p><a class="sc" id="116"></a><a class="ms" id="p_36P1_116"></a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha pac­canī­yānu­lomamhi nayā sugambhīrāti. (4)</p>
</blockquote>
<p class="endsutta"><a class="sc" id="117"></a><a class="ms" id="p_36P1_117"></a>Paṇṇattivāro.</p>
<p class="endsection"><a class="sc" id="118"></a><a class="ms" id="p_36P1_118"></a>Niddesavāre tevīsati­pac­cayā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
