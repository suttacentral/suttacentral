<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana13.2">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dham­mānu­loma­pac­canīya (3), Tika­paṭṭhā­na­pāḷi (1)</p>
<h1>13.2. Vedanāttika</h1>
</div>
<h6>Hetu</h6>
<p><a class="sc" id="1"></a><a class="ms" id="p_40P13_24"></a><a class="msdiv" id="msdiv12"></a>Sukhāya vedanāya sampayuttaṃ dhammaṃ paṭicca nasukhāya vedanāya sampayutto dhammo uppajjati hetupaccayā—sukhāya vedanāya sampayutte khandhe paṭicca sukhavedanā citta­sa­muṭṭhā­nañca rūpaṃ; paṭi­sandhik­khaṇe … pe …. (Mahābhūtā natthi.) Sukhāya vedanāya sampayuttaṃ dhammaṃ paṭicca nadukkhāya vedanāya sampayutto dhammo uppajjati hetupaccayā—sukhāya vedanāya sampayuttaṃ ekaṃ khandhaṃ paṭicca tayo khandhā citta­sa­muṭṭhā­nañca rūpaṃ … pe … sukhāya vedanāya sampayuttaṃ dhammaṃ paṭicca naa­duk­kha­ma­su­khāya vedanāya sampayutto dhammo uppajjati hetupaccayā. Sukhāya vedanāya sampayuttaṃ dhammaṃ paṭicca nasukhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. Sukhāya vedanāya sampayuttaṃ dhammaṃ paṭicca nadukkhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. Sukhāya vedanāya sampayuttaṃ dhammaṃ paṭicca nasukhāya vedanāya sampayutto ca nadukkhāya vedanāya sampayutto ca dhammā uppajjanti hetupaccayā. Sukhāya vedanāya sampayuttaṃ dhammaṃ paṭicca nasukhāya vedanāya sampayutto ca nadukkhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. (7)</p>
<p><a class="sc" id="2"></a><a class="ms" id="p_40P13_25"></a><a class="msdiv" id="msdiv13"></a>Dukkhāya vedanāya sampayuttaṃ dhammaṃ paṭicca nadukkhāya vedanāya sampayutto dhammo uppajjati hetupaccayā. Dukkhāya vedanāya sampayuttaṃ dhammaṃ paṭicca nasukhāya vedanāya sampayutto dhammo uppajjati hetupaccayā. Dukkhāya vedanāya sampayuttaṃ dhammaṃ paṭicca naa­duk­kha­ma­su­khāya vedanāya sampayutto dhammo uppajjati hetupaccayā. Dukkhāya vedanāya sampayuttaṃ dhammaṃ paṭicca nasukhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. Dukkhāya vedanāya sampayuttaṃ dhammaṃ paṭicca nadukkhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. Dukkhāya vedanāya sampayuttaṃ dhammaṃ paṭicca nasukhāya vedanāya sampayutto ca nadukkhāya vedanāya sampayutto ca dhammā uppajjanti hetupaccayā. Dukkhāya vedanāya sampayuttaṃ dhammaṃ paṭicca nasukhāya vedanāya sampayutto ca nadukkhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. (7)</p>
<p><a class="sc" id="3"></a><a class="ms" id="p_40P13_26"></a><a class="msdiv" id="msdiv14"></a>Aduk­kha­ma­su­khāya vedanāya sampayuttaṃ dhammaṃ paṭicca naa­duk­kha­ma­su­khāya vedanāya sampayutto dhammo uppajjati hetupaccayā. Aduk­kha­ma­su­khāya vedanāya sampayuttaṃ dhammaṃ paṭicca nasukhāya vedanāya sampayutto dhammo uppajjati hetupaccayā. Aduk­kha­ma­su­khāya vedanāya sampayuttaṃ dhammaṃ paṭicca nadukkhāya vedanāya sampayutto dhammo uppajjati hetupaccayā. Aduk­kha­ma­su­khāya vedanāya sampayuttaṃ dhammaṃ paṭicca nasukhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. Aduk­kha­ma­su­khāya vedanāya sampayuttaṃ dhammaṃ paṭicca nadukkhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. Aduk­kha­ma­su­khāya vedanāya sampayuttaṃ dhammaṃ paṭicca nasukhāya vedanāya sampayutto ca nadukkhāya vedanāya sampayutto ca dhammā uppajjanti hetupaccayā. Aduk­kha­ma­su­khāya vedanāya sampayuttaṃ dhammaṃ paṭicca nasukhāya vedanāya sampayutto ca nadukkhāya vedanāya sampayutto ca naa­duk­kha­ma­su­khāya vedanāya sampayutto ca dhammā uppajjanti hetupaccayā. (7) (Saṃkhittaṃ.)</p>
<p><a class="sc" id="4"></a><a class="ms" id="p_40P13_27"></a>Hetuyā ekavīsa, ārammaṇe ekavīsa … pe … purejāte āsevane cuddasa … pe … avigate ekavīsa.</p>
<p class="endsection">Paccanīya</p>
<h6>Nahetu</h6>
<p><a class="sc" id="5"></a><a class="ms" id="p_40P13_28"></a><a class="msdiv" id="msdiv15"></a>Sukhāya vedanāya sampayuttaṃ dhammaṃ paṭicca nasukhāya vedanāya sampayutto dhammo uppajjati nahetupaccayā. (Saṃkhittaṃ.)</p>
<p><a class="sc" id="6"></a><a class="ms" id="p_40P13_29"></a>Nahetuyā ekavīsa, naārammaṇe ekavīsa … pe … nakamme nava … pe … navippayutte cuddasa … pe … novigate ekavīsa.</p>
<p><a class="sc" id="7"></a><a class="ms" id="p_40P13_30"></a>(Sahajā­ta­vārampi paccayavārampi nissayavārampi ­saṃsaṭ­ṭha­vārampi sam­payut­ta­vārampi paṭic­ca­vā­ra­sadi­saṃ.)</p>
<h3>13.2.7. Pañhāvāra</h3>
<h4>13.2.7.1. Paccayānuloma</h4>
<h6>Hetu</h6>
<p><a class="sc" id="8"></a><a class="ms" id="p_40P13_31"></a><a class="msdiv" id="msdiv16"></a>Sukhāya vedanāya sampayutto dhammo nasukhāya vedanāya sampayuttassa dhammassa hetupaccayena paccayo. Sukhāya vedanāya sampayutto dhammo nadukkhāya vedanāya sampayuttassa dhammassa hetupaccayena paccayo. Sukhāya vedanāya sampayutto dhammo naa­duk­kha­ma­su­khāya vedanāya sampayuttassa dhammassa hetupaccayena paccayo. Sukhāya vedanāya sampayutto dhammo nasukhāya vedanāya sampayuttassa ca naa­duk­kha­ma­su­khāya vedanāya sampayuttassa ca dhammassa hetupaccayena paccayo. Sukhāya vedanāya sampayutto dhammo nadukkhāya vedanāya sampayuttassa ca naa­duk­kha­ma­su­khāya vedanāya sampayuttassa ca dhammassa hetupaccayena paccayo. Sukhāya vedanāya sampayutto dhammo nasukhāya vedanāya sampayuttassa ca nadukkhāya vedanāya sampayuttassa ca dhammassa hetupaccayena paccayo. Sukhāya vedanāya sampayutto dhammo nasukhāya vedanāya sampayuttassa ca nadukkhāya vedanāya sampayuttassa ca naa­duk­kha­ma­su­khāya vedanāya sampayuttassa ca dhammassa hetupaccayena paccayo. (7) (Saṃkhittaṃ.)</p>
<p><a class="sc" id="9"></a><a class="ms" id="p_40P13_32"></a>Hetuyā ekavīsa, ārammaṇe ekavīsa … pe … avigate ekavīsa. (Pañhāvāraṃ vitthāretabbaṃ.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
