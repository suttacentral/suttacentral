<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana20.1">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dhamma­pac­canīyā­nuloma (4), Duka­paṭṭhā­na­pāḷi (2)</p>
<h1>20.1. Hetugocchaka</h1>
</div>
<p class="namo"><a class="sc" id="1"></a><a class="ms" id="p_40P20_1"></a>Namo tassa Bhagavato Arahato Sammā­sambud­dhassa.</p>
<p><a class="sc" id="2"></a><a class="ms" id="p_40P20_2"></a><a class="msdiv" id="msdiv1"></a>Nahetuṃ dhammaṃ paṭicca hetu dhammo uppajjati hetupaccayā. Nahetuṃ dhammaṃ paṭicca nahetu dhammo uppajjati hetupaccayā. Nahetuṃ dhammaṃ paṭicca hetu ca nahetu ca dhammā uppajjanti hetupaccayā. (3)</p>
<p><a class="sc" id="3"></a><a class="ms" id="p_40P20_3"></a>Nanahetuṃ dhammaṃ paṭicca hetu dhammo uppajjati hetupaccayā. Nanahetuṃ dhammaṃ paṭicca nahetu dhammo uppajjati hetupaccayā. Nanahetuṃ dhammaṃ paṭicca hetu ca nahetu ca dhammā uppajjanti hetupaccayā. (3)</p>
<p><a class="sc" id="4"></a><a class="ms" id="p_40P20_4"></a>Nahetuñca nanahetuñca dhammaṃ paṭicca hetu dhammo uppajjati hetupaccayā. Nahetuñca nanahetuñca dhammaṃ paṭicca nahetu dhammo uppajjati hetupaccayā. Nahetuñca nanahetuñca dhammaṃ paṭicca hetu ca nahetu ca dhammā uppajjanti hetupaccayā. (3) (Saṃkhittaṃ.)</p>
<p><a class="sc" id="5"></a><a class="ms" id="p_40P20_5"></a>Hetuyā nava, ārammaṇe nava … pe … avigate nava.</p>
<p><a class="sc" id="6"></a><a class="ms" id="p_40P20_6"></a>(Sahajā­ta­vārampi … pe … pañhāvārampi vitthāretabbaṃ.)</p>
<p><a class="sc" id="7"></a><a class="ms" id="p_40P20_7"></a><a class="msdiv" id="msdiv2"></a>Nasahetukaṃ dhammaṃ paṭicca sahetuko dhammo uppajjati hetupaccayā. Nasahetukaṃ dhammaṃ paṭicca ahetuko dhammo uppajjati hetupaccayā. Nasahetukaṃ dhammaṃ paṭicca sahetuko ca ahetuko ca dhammā uppajjanti hetupaccayā … tīṇi.</p>
<p><a class="sc" id="8"></a><a class="ms" id="p_40P20_8"></a>Naahetukaṃ dhammaṃ paṭicca ahetuko dhammo uppajjati hetupaccayā. Naahetukaṃ dhammaṃ paṭicca sahetuko dhammo uppajjati hetupaccayā. Naahetukaṃ dhammaṃ paṭicca sahetuko ca ahetuko ca dhammā uppajjanti hetupaccayā … tīṇi.</p>
<p><a class="sc" id="9"></a><a class="ms" id="p_40P20_9"></a>Nasahetukañca naahetukañca dhammaṃ paṭicca sahetuko dhammo uppajjati hetupaccayā. Nasahetukañca naahetukañca dhammaṃ paṭicca ahetuko dhammo uppajjati hetupaccayā. Nasahetukañca naahetukañca dhammaṃ paṭicca sahetuko ca ahetuko ca dhammā uppajjanti hetupaccayā … tīṇi. (Saṃkhittaṃ.)</p>
<p><a class="sc" id="10"></a><a class="ms" id="p_40P20_10"></a>Hetuyā nava, ārammaṇe cha, adhipatiyā pañca … pe … avigate nava.</p>
<p><a class="sc" id="11"></a><a class="ms" id="p_40P20_11"></a><a class="msdiv" id="msdiv3"></a>Nahetu­sam­payut­taṃ dhammaṃ paṭicca hetusampayutto dhammo uppajjati hetupaccayā. (Saṃkhittaṃ. Sahetu­ka­du­ka­sadi­saṃ.)</p>
<p><a class="sc" id="12"></a><a class="ms" id="p_40P20_12"></a>Hetuyā nava, ārammaṇe cha, adhipatiyā pañca … pe … avigate nava.</p>
<p><a class="sc" id="13"></a><a class="ms" id="p_40P20_13"></a><a class="msdiv" id="msdiv4"></a>Nahetuñceva naahetukañca dhammaṃ paṭicca hetu ceva sahetuko ca dhammo uppajjati hetupaccayā. (Saṃkhittaṃ.)</p>
<p><a class="sc" id="14"></a><a class="ms" id="p_40P20_14"></a>Hetuyā nava … pe … avigate nava.</p>
<p><a class="sc" id="15"></a><a class="ms" id="p_40P20_15"></a><a class="msdiv" id="msdiv5"></a>Nahetuñceva nahetu­vippa­yuttañca dhammaṃ paṭicca hetu ceva hetusampayutto ca dhammo uppajjati hetupaccayā. (Saṃkhittaṃ.)</p>
<p><a class="sc" id="16"></a><a class="ms" id="p_40P20_16"></a>Hetuyā nava … pe … avigate nava.</p>
<p><a class="sc" id="17"></a><a class="ms" id="p_40P20_17"></a><a class="msdiv" id="msdiv6"></a>Nahetuṃ nasahetukaṃ dhammaṃ paṭicca nahetu sahetuko dhammo uppajjati hetupaccayā. (Saṃkhittaṃ.)</p>
<p><a class="sc" id="18"></a><a class="ms" id="p_40P20_18"></a>Hetuyā nava, ārammaṇe cattāri, adhipatiyā pañca … pe … aññamaññe cha … pe … purejāte āsevane dve … pe … avigate nava.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
