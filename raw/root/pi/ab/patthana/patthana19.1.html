<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="patthana19.1">
<article>
<div class="hgroup">
<p class="division">Paṭṭhānapakaraṇa</p>
<p class="subdivision">Dhamma­pac­canīyā­nuloma (4), Tika­paṭṭhā­na­pāḷi (1)</p>
<h1>19.1. Kusalattika</h1>
</div>
<p class="namo"><a class="sc" id="1"></a><a class="ms" id="p_40P19_1"></a>Namo tassa Bhagavato Arahato Sammā­sambud­dhassa.</p>
<h3>19.1.1–2. Paṭiccādivāra</h3>
<h6>Hetu-ārammaṇa</h6>
<p><a class="sc" id="2"></a><a class="ms" id="p_40P19_2"></a><a class="msdiv" id="msdiv1"></a>Nakusalaṃ dhammaṃ paṭicca akusalo dhammo uppajjati hetupaccayā. Akusalaṃ ekaṃ khandhaṃ paṭicca tayo khandhā … pe … dve khandhe paṭicca dve khandhā nakusalaṃ dhammaṃ paṭicca abyākato dhammo uppajjati hetupaccayā. Vipākābyākataṃ kiriyābyākataṃ ekaṃ khandhaṃ paṭicca tayo khandhā citta­sa­muṭṭhā­nañca rūpaṃ … pe … nakusalaṃ dhammaṃ paṭicca akusalo ca abyākato ca dhammā uppajjanti hetupaccayā … tīṇi.</p>
<p><a class="sc" id="3"></a><a class="ms" id="p_40P19_3"></a>Naakusalaṃ dhammaṃ paṭicca kusalo dhammo uppajjati hetupaccayā. Naakusalaṃ dhammaṃ paṭicca abyākato dhammo uppajjati hetupaccayā. Naakusalaṃ dhammaṃ paṭicca kusalo ca abyākato ca dhammā uppajjanti hetupaccayā … tīṇi.</p>
<p><a class="sc" id="4"></a><a class="ms" id="p_40P19_4"></a>Naabyākataṃ dhammaṃ paṭicca abyākato dhammo uppajjati hetupaccayā. Naabyākataṃ dhammaṃ paṭicca kusalo dhammo uppajjati hetupaccayā. Naabyākataṃ dhammaṃ paṭicca akusalo dhammo uppajjati hetupaccayā. Naabyākataṃ dhammaṃ paṭicca kusalo ca abyākato ca dhammā uppajjanti hetupaccayā. Naabyākataṃ dhammaṃ paṭicca akusalo ca abyākato ca dhammā uppajjanti hetupaccayā … pañca.</p>
<p><a class="sc" id="5"></a><a class="ms" id="p_40P19_5"></a>Nakusalañca naabyākatañca dhammaṃ paṭicca akusalo dhammo uppajjati hetupaccayā. Nakusalañca naabyākatañca dhammaṃ paṭicca abyākato dhammo uppajjati hetupaccayā. Nakusalañca naabyākatañca dhammaṃ paṭicca akusalo ca abyākato ca dhammā uppajjanti hetupaccayā … tīṇi.</p>
<p><a class="sc" id="6"></a><a class="ms" id="p_40P19_6"></a>Naakusalañca naabyākatañca dhammaṃ paṭicca kusalo dhammo uppajjati hetupaccayā. Naakusalañca naabyākatañca dhammaṃ paṭicca abyākato dhammo uppajjati hetupaccayā. Naakusalañca naabyākatañca dhammaṃ paṭicca kusalo ca abyākato ca dhammā uppajjanti hetupaccayā … tīṇi.</p>
<p><a class="sc" id="7"></a><a class="ms" id="p_40P19_7"></a>Nakusalañca naakusalañca dhammaṃ paṭicca abyākato dhammo uppajjati hetupaccayā … ekaṃ.</p>
<p><a class="sc" id="8"></a><a class="ms" id="p_40P19_8"></a><a class="msdiv" id="msdiv2"></a>Nakusalaṃ dhammaṃ paṭicca akusalo dhammo uppajjati āramma­ṇa­pac­cayā. Nakusalaṃ dhammaṃ paṭicca abyākato dhammo uppajjati āramma­ṇa­pac­cayā … dve.</p>
<p><a class="sc" id="9"></a><a class="ms" id="p_40P19_9"></a>Naakusalaṃ dhammaṃ paṭicca kusalo dhammo uppajjati āramma­ṇa­pac­cayā. Naakusalaṃ dhammaṃ paṭicca abyākato dhammo uppajjati āramma­ṇa­pac­cayā … dve.</p>
<p><a class="sc" id="10"></a><a class="ms" id="p_40P19_10"></a>Naabyākataṃ dhammaṃ paṭicca kusalo dhammo uppajjati āramma­ṇa­pac­cayā. Naabyākataṃ dhammaṃ paṭicca akusalo dhammo uppajjati āramma­ṇa­pac­cayā … dve.</p>
<p><a class="sc" id="11"></a><a class="ms" id="p_40P19_11"></a>Nakusalañca naabyākatañca dhammaṃ paṭicca akusalo dhammo uppajjati āramma­ṇa­pac­cayā … ekaṃ.</p>
<p><a class="sc" id="12"></a><a class="ms" id="p_40P19_12"></a>Naakusalañca naabyākatañca dhammaṃ paṭicca kusalo dhammo uppajjati āramma­ṇa­pac­cayā … ekaṃ.</p>
<p><a class="sc" id="13"></a><a class="ms" id="p_40P19_13"></a>Nakusalañca naakusalañca dhammaṃ paṭicca abyākato dhammo uppajjati āramma­ṇa­pac­cayā … ekaṃ. (Saṃkhittaṃ.)</p>
<p><a class="sc" id="14"></a><a class="ms" id="p_40P19_14"></a>Hetuyā aṭṭhārasa, ārammaṇe nava, adhipatiyā aṭṭhārasa … pe … vipāke tīṇi … pe … avigate aṭṭhārasa.</p>
<p class="endsection">Paccanīya</p>
<h6>Nahetu-naārammaṇa</h6>
<p><a class="sc" id="15"></a><a class="ms" id="p_40P19_15"></a><a class="msdiv" id="msdiv3"></a>Nakusalaṃ dhammaṃ paṭicca akusalo dhammo uppajjati nahetupaccayā. Nakusalaṃ dhammaṃ paṭicca abyākato dhammo uppajjati nahetupaccayā … pe … nakusalañca naakusalañca dhammaṃ paṭicca abyākato dhammo uppajjati nahetupaccayā.</p>
<p><a class="sc" id="16"></a><a class="ms" id="p_40P19_16"></a><a class="msdiv" id="msdiv4"></a>Nakusalaṃ dhammaṃ paṭicca abyākato dhammo uppajjati naā­ramma­ṇa­pac­cayā … pe … nakusalañca naakusalañca dhammaṃ paṭicca abyākato dhammo uppajjati naā­ramma­ṇa­pac­cayā. (Saṃkhittaṃ.)</p>
<p><a class="sc" id="17"></a><a class="ms" id="p_40P19_17"></a><a class="msdiv" id="msdiv5"></a>Nahetuyā cha, naārammaṇe cha, naadhipatiyā aṭṭhārasa … pe … napurejāte dvādasa … pe … nakamme nava … pe … naāhāre naindriye najhāne namagge tīṇi … pe … navippayutte nava … pe … novigate cha.</p>
<p><a class="sc" id="18"></a><a class="ms" id="p_40P19_18"></a>Hetupaccayā naārammaṇe cha … (Saṃkhittaṃ.)</p>
<p><a class="sc" id="19"></a><a class="ms" id="p_40P19_19"></a>Nahetupaccayā ārammaṇe cha … (Saṃkhittaṃ.)</p>
<p><a class="sc" id="20"></a><a class="ms" id="p_40P19_20"></a>(Sahajātavāro paṭic­ca­vā­rasa­diso.)</p>
<h3>19.1.3–6. Paccayavārādi</h3>
<p><a class="sc" id="21"></a><a class="ms" id="p_40P19_21"></a><a class="msdiv" id="msdiv6"></a>Nakusalaṃ dhammaṃ paccayā kusalo dhammo uppajjati hetupaccayā. Nakusalaṃ dhammaṃ paccayā akusalo dhammo uppajjati hetupaccayā. Nakusalaṃ dhammaṃ paccayā abyākato dhammo uppajjati hetupaccayā. Nakusalaṃ dhammaṃ paccayā kusalo ca abyākato ca dhammā uppajjanti hetupaccayā. Nakusalaṃ dhammaṃ paccayā akusalo ca abyākato ca dhammā uppajjanti hetupaccayā … pañca.</p>
<p><a class="sc" id="22"></a><a class="ms" id="p_40P19_22"></a>Naakusalaṃ dhammaṃ paccayā akusalo dhammo uppajjati hetupaccayā … pañca.</p>
<p><a class="sc" id="23"></a><a class="ms" id="p_40P19_23"></a>Naabyākataṃ dhammaṃ paccayā abyākato dhammo uppajjati hetupaccayā … pañca.</p>
<p><a class="sc" id="24"></a><a class="ms" id="p_40P19_24"></a>Nakusalañca naabyākatañca dhammaṃ paccayā … tīṇi.</p>
<p><a class="sc" id="25"></a><a class="ms" id="p_40P19_25"></a>Naakusalañca naabyākatañca dhammaṃ paccayā … tīṇi. Nakusalañca naakusalañca dhammaṃ paccayā kusalo dhammo uppajjati hetupaccayā … pañca. (Saṃkhittaṃ.)</p>
<p><a class="sc" id="26"></a><a class="ms" id="p_40P19_26"></a>Hetuyā chabbīsati, ārammaṇe terasa … pe … vipāke tīṇi … pe … avigate chabbīsati.</p>
<p><a class="sc" id="27"></a><a class="ms" id="p_40P19_27"></a>Saṃsaṭṭhavāre hetuyā nava … pe … avigate nava. (Saṃkhittaṃ.)</p>
<p class="pe"><a class="sc" id="28"></a><a class="ms" id="p_40P19_28"></a>Sampayuttavāro paṭic­ca­vā­rasa­diso.</p>
<h3>19.1.7. Pañhāvāra</h3>
<p><a class="sc" id="29"></a><a class="ms" id="p_40P19_29"></a><a class="msdiv" id="msdiv7"></a>Nakusalo dhammo akusalassa dhammassa hetupaccayena paccayo. Nakusalo dhammo abyākatassa dhammassa hetupaccayena paccayo. Nakusalo dhammo akusalassa ca abyākatassa ca dhammassa hetupaccayena paccayo … tīṇi.</p>
<p><a class="sc" id="30"></a><a class="ms" id="p_40P19_30"></a>Naakusalo dhammo kusalassa dhammassa hetupaccayena paccayo … tīṇi.</p>
<p><a class="sc" id="31"></a><a class="ms" id="p_40P19_31"></a>Naabyākato dhammo abyākatassa dhammassa hetupaccayena paccayo … pañca.</p>
<p><a class="sc" id="32"></a><a class="ms" id="p_40P19_32"></a>Nakusalo ca naabyākato ca dhammā akusalassa dhammassa hetupaccayena paccayo … tīṇi.</p>
<p><a class="sc" id="33"></a><a class="ms" id="p_40P19_33"></a>Naakusalo ca naabyākato ca dhammā kusalassa dhammassa hetupaccayena paccayo … tīṇi.</p>
<p><a class="sc" id="34"></a><a class="ms" id="p_40P19_34"></a>Nakusalo ca naakusalo ca dhammā abyākatassa dhammassa hetupaccayena paccayo … ekaṃ.</p>
<h6>Ārammaṇa</h6>
<p><a class="sc" id="35"></a><a class="ms" id="p_40P19_35"></a><a class="msdiv" id="msdiv8"></a>Nakusalo dhammo kusalassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="36"></a><a class="ms" id="p_40P19_36"></a>Naakusalo dhammo akusalassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="37"></a><a class="ms" id="p_40P19_37"></a>Naabyākato dhammo abyākatassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="38"></a><a class="ms" id="p_40P19_38"></a>Nakusalo ca naabyākato ca dhammā kusalassa dhammassa āramma­ṇa­pac­ca­yena paccayo. Nakusalo ca naabyākato ca dhammā akusalassa dhammassa āramma­ṇa­pac­ca­yena paccayo. Nakusalo ca naabyākato ca dhammā abyākatassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="39"></a><a class="ms" id="p_40P19_39"></a>Naakusalo ca naabyākato ca dhammā kusalassa dhammassa āramma­ṇa­pac­ca­yena paccayo. Naakusalo ca naabyākato ca dhammā akusalassa dhammassa āramma­ṇa­pac­ca­yena paccayo. Naakusalo ca naabyākato ca dhammā abyākatassa dhammassa āramma­ṇa­pac­ca­yena paccayo … tīṇi.</p>
<p><a class="sc" id="40"></a><a class="ms" id="p_40P19_40"></a>Nakusalo ca naakusalo ca dhammā kusalassa dhammassa āramma­ṇa­pac­ca­yena paccayo … tīṇi. (Saṃkhittaṃ.)</p>
<p><a class="sc" id="41"></a><a class="ms" id="p_40P19_41"></a><a class="msdiv" id="msdiv9"></a>Hetuyā aṭṭhārasa, ārammaṇe aṭṭhārasa, adhipatiyā tevīsa, anantare soḷasa … pe … sahajāte aṭṭhārasa, aññamaññe nava, nissaye bāvīsa, upanissaye aṭṭhārasa, purejāte nava, pacchājāte cha, āsevane nava, kamme aṭṭhārasa, vipāke tīṇi, āhāre … pe … magge aṭṭhārasa, sampayutte nava, vippayutte dvādasa … pe … avigate dvāvīsa. (Pañhāvāraṃ vitthāretabbaṃ.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
