<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya9.2.3">
<article>
<div class="hgroup">
<p class="division">9 Dhammayamaka</p>
<p>9.2 Pavattivāra</p>
<h1>9.2.3. Uppāda­nirodha­vāra</h1>
</div>
<h2>9.2.3.1. ­Pac­cup­pan­na­vāra</h2>
<h3>9.2.3.1.1. Anulomapuggala</h3>
<p><a class="sc" id="1"></a><a class="ms" id="p_35Y9_694"></a><a class="msdiv" id="msdiv163"></a>» Yassa kusalā dhammā uppajjanti tassa akusalā dhammā nirujjhantīti? No.</p>
<p><a class="sc" id="2"></a><a class="ms" id="p_35Y9_695"></a>« Yassa vā pana akusalā dhammā nirujjhanti tassa kusalā dhammā uppajjantīti? No.</p>
<p><a class="sc" id="3"></a><a class="ms" id="p_35Y9_696"></a>» Yassa kusalā dhammā uppajjanti tassa abyākatā dhammā nirujjhantīti? No.</p>
<p><a class="sc" id="4"></a><a class="ms" id="p_35Y9_697"></a>« Yassa vā pana abyākatā dhammā nirujjhanti tassa kusalā dhammā uppajjantīti? No.</p>
<p><a class="sc" id="5"></a><a class="ms" id="p_35Y9_698"></a><a class="msdiv" id="msdiv164"></a>» Yassa akusalā dhammā uppajjanti tassa abyākatā dhammā nirujjhantīti? No.</p>
<p><a class="sc" id="6"></a><a class="ms" id="p_35Y9_699"></a>« Yassa vā pana abyākatā dhammā nirujjhanti tassa akusalā dhammā uppajjantīti? No.</p>
<h3>9.2.3.1.2. Anulomaokāsa</h3>
<p><a class="sc" id="7"></a><a class="ms" id="p_35Y9_700"></a><a class="msdiv" id="msdiv165"></a>» Yattha kusalā dhammā uppajjanti tattha akusalā dhammā nirujjhantīti? Āmantā.</p>
<p><a class="sc" id="8"></a><a class="ms" id="p_35Y9_701"></a>« Yattha vā pana akusalā dhammā nirujjhanti tattha kusalā dhammā uppajjantīti? Āmantā.</p>
<p><a class="sc" id="9"></a><a class="ms" id="p_35Y9_702"></a>» Yattha kusalā dhammā uppajjanti tattha abyākatā dhammā nirujjhantīti? Āmantā.</p>
<p><a class="sc" id="10"></a><a class="ms" id="p_35Y9_703"></a>« Yattha vā pana abyākatā dhammā nirujjhanti tattha kusalā dhammā uppajjantīti?</p>
<p><a class="sc" id="11"></a><a class="ms" id="p_35Y9_704"></a>Asaññasatte tattha abyākatā dhammā nirujjhanti, no ca tattha kusalā dhammā uppajjanti. Catuvokāre pañcavokāre tattha abyākatā ca dhammā nirujjhanti kusalā ca dhammā uppajjanti.</p>
<p><a class="sc" id="12"></a><a class="ms" id="p_35Y9_705"></a><a class="msdiv" id="msdiv166"></a>» Yattha akusalā dhammā uppajjanti tattha abyākatā dhammā nirujjhantīti? Āmantā.</p>
<p><a class="sc" id="13"></a><a class="ms" id="p_35Y9_706"></a>« Yattha vā pana abyākatā dhammā nirujjhanti tattha akusalā dhammā uppajjantīti?</p>
<p><a class="sc" id="14"></a><a class="ms" id="p_35Y9_707"></a>Asaññasatte tattha abyākatā dhammā nirujjhanti, no ca tattha akusalā dhammā uppajjanti. Catuvokāre pañcavokāre tattha abyākatā ca dhammā nirujjhanti akusalā ca dhammā uppajjanti.</p>
<h3>9.2.3.1.3. Anu­loma­pug­galokāsa</h3>
<p><a class="sc" id="15"></a><a class="ms" id="p_35Y9_708"></a><a class="msdiv" id="msdiv167"></a>» Yassa yattha kusalā dhammā uppajjanti tassa tattha akusalā dhammā nirujjhantīti? No.</p>
<p><a class="sc" id="16"></a><a class="ms" id="p_35Y9_709"></a>« Yassa vā pana yattha akusalā dhammā nirujjhanti tassa tattha kusalā dhammā uppajjantīti? No.</p>
<p><a class="sc" id="17"></a><a class="ms" id="p_35Y9_710"></a>» Yassa yattha kusalā dhammā uppajjanti tassa tattha abyākatā dhammā nirujjhantīti? No.</p>
<p><a class="sc" id="18"></a><a class="ms" id="p_35Y9_711"></a>« Yassa vā pana yattha abyākatā dhammā nirujjhanti tassa tattha kusalā dhammā uppajjantīti? No.</p>
<p><a class="sc" id="19"></a><a class="ms" id="p_35Y9_712"></a><a class="msdiv" id="msdiv168"></a>» Yassa yattha akusalā dhammā uppajjanti tassa tattha abyākatā dhammā nirujjhantīti? No.</p>
<p><a class="sc" id="20"></a><a class="ms" id="p_35Y9_713"></a>« Yassa vā pana yattha abyākatā dhammā nirujjhanti tassa tattha akusalā dhammā uppajjantīti? No.</p>
<h3>9.2.3.1.4. Pac­canī­ka­puggala</h3>
<p><a class="sc" id="21"></a><a class="ms" id="p_35Y9_714"></a><a class="msdiv" id="msdiv169"></a>» Yassa kusalā dhammā na uppajjanti tassa akusalā dhammā na nirujjhantīti?</p>
<p><a class="sc" id="22"></a><a class="pts" id="pts2.50"></a><a class="ms" id="p_35Y9_715"></a>Akusalānaṃ bhaṅgakkhaṇe tesaṃ kusalā dhammā na uppajjanti, no ca tesaṃ akusalā dhammā na nirujjhanti. Kusala­vippa­yutta­cittassa uppādakkhaṇe akusa­la­vippa­yutta­cittassa bhaṅgakkhaṇe nirodha­samā­pannā­naṃ asaññasattānaṃ tesaṃ kusalā ca dhammā na uppajjanti akusalā ca dhammā na nirujjhanti.</p>
<p><a class="sc" id="23"></a><a class="ms" id="p_35Y9_716"></a>« Yassa vā pana akusalā dhammā na nirujjhanti tassa kusalā dhammā na uppajjantīti?</p>
<p><a class="sc" id="24"></a><a class="ms" id="p_35Y9_717"></a>Kusalānaṃ uppādakkhaṇe tesaṃ akusalā dhammā na nirujjhanti, no ca tesaṃ kusalā dhammā na uppajjanti. Akusa­la­vippa­yutta­cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ akusalā ca dhammā na nirujjhanti kusalā ca dhammā na uppajjanti.</p>
<p><a class="sc" id="25"></a><a class="ms" id="p_35Y9_718"></a>» Yassa kusalā dhammā na uppajjanti tassa abyākatā dhammā na nirujjhantīti?</p>
<p><a class="sc" id="26"></a><a class="ms" id="p_35Y9_719"></a>Sabbesaṃ cavantānaṃ pavatte cittassa bhaṅgakkhaṇe tesaṃ kusalā dhammā na uppajjanti, no ca tesaṃ abyākatā dhammā na nirujjhanti. Sabbesaṃ upapajjantānaṃ pavatte kusala­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ kusalā ca dhammā na uppajjanti abyākatā ca dhammā na nirujjhanti.</p>
<p><a class="sc" id="27"></a><a class="ms" id="p_35Y9_720"></a>« Yassa vā pana abyākatā dhammā na nirujjhanti tassa kusalā dhammā na uppajjantīti?</p>
<p><a class="sc" id="28"></a><a class="ms" id="p_35Y9_721"></a>Kusalānaṃ uppādakkhaṇe tesaṃ abyākatā dhammā na nirujjhanti, no ca tesaṃ kusalā dhammā na uppajjanti. Sabbesaṃ upapajjantānaṃ pavatte kusala­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ abyākatā ca dhammā na nirujjhanti kusalā ca dhammā na uppajjanti.</p>
<p><a class="sc" id="29"></a><a class="ms" id="p_35Y9_722"></a><a class="msdiv" id="msdiv170"></a>» Yassa akusalā dhammā na uppajjanti tassa abyākatā dhammā na nirujjhantīti?</p>
<p><a class="sc" id="30"></a><a class="ms" id="p_35Y9_723"></a>Sabbesaṃ cavantānaṃ pavatte cittassa bhaṅgakkhaṇe tesaṃ akusalā dhammā na uppajjanti, no ca tesaṃ abyākatā dhammā na nirujjhanti. Sabbesaṃ upapajjantānaṃ pavatte akusa­la­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ akusalā ca dhammā na uppajjanti abyākatā ca dhammā na nirujjhanti.</p>
<p><a class="sc" id="31"></a><a class="ms" id="p_35Y9_724"></a>« Yassa vā pana abyākatā dhammā na nirujjhanti tassa akusalā dhammā na uppajjantīti?</p>
<p><a class="sc" id="32"></a><a class="ms" id="p_35Y9_725"></a>Akusalānaṃ uppādakkhaṇe tesaṃ abyākatā dhammā na nirujjhanti, no ca tesaṃ akusalā dhammā na uppajjanti. Sabbesaṃ upapajjantānaṃ pavatte akusa­la­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ abyākatā ca dhammā na nirujjhanti akusalā ca dhammā na uppajjanti.</p>
<h3>9.2.3.1.5. Paccanīkaokāsa</h3>
<p><a class="sc" id="33"></a><a class="ms" id="p_35Y9_726"></a><a class="msdiv" id="msdiv171"></a>» Yattha kusalā dhammā na uppajjanti tattha akusalā dhammā na nirujjhantīti? Āmantā.</p>
<p><a class="sc" id="34"></a><a class="ms" id="p_35Y9_727"></a>« Yattha vā pana akusalā dhammā na nirujjhanti tattha kusalā dhammā na uppajjantīti? Āmantā.</p>
<p><a class="sc" id="35"></a><a class="ms" id="p_35Y9_728"></a>» Yattha kusalā dhammā na uppajjanti tattha abyākatā dhammā na nirujjhantīti? Nirujjhanti.</p>
<p><a class="sc" id="36"></a><a class="ms" id="p_35Y9_729"></a>« Yattha vā pana abyākatā dhammā na nirujjhanti tattha kusalā dhammā na uppajjantīti? Natthi.</p>
<p><a class="sc" id="37"></a><a class="ms" id="p_35Y9_730"></a><a class="msdiv" id="msdiv172"></a>» Yattha akusalā dhammā na uppajjanti tattha abyākatā dhammā na nirujjhantīti? Nirujjhanti.</p>
<p><a class="sc" id="38"></a><a class="ms" id="p_35Y9_731"></a>« Yattha vā pana abyākatā dhammā na nirujjhanti tattha akusalā dhammā na uppajjantīti? Natthi.</p>
<h3>9.2.3.1.6. Pac­canī­ka­pug­galokāsa</h3>
<p><a class="sc" id="39"></a><a class="ms" id="p_35Y9_732"></a><a class="msdiv" id="msdiv173"></a>» Yassa yattha kusalā dhammā na uppajjanti tassa tattha akusalā dhammā na nirujjhantīti?</p>
<p><a class="sc" id="40"></a><a class="ms" id="p_35Y9_733"></a>Akusalānaṃ bhaṅgakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na nirujjhanti. Kusala­vippa­yutta­cittassa uppādakkhaṇe akusa­la­vippa­yutta­cittassa bhaṅgakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na nirujjhanti.</p>
<p><a class="sc" id="41"></a><a class="ms" id="p_35Y9_734"></a>« Yassa vā pana yattha akusalā dhammā na nirujjhanti tassa tattha kusalā dhammā na uppajjantīti?</p>
<p><a class="sc" id="42"></a><a class="pts" id="pts2.51"></a><a class="ms" id="p_35Y9_735"></a>Kusalānaṃ uppādakkhaṇe tesaṃ tattha akusalā dhammā na nirujjhanti, no ca tesaṃ tattha kusalā dhammā na uppajjanti. Akusa­la­vippa­yutta­cittassa bhaṅgakkhaṇe kusala­vippa­yutta­cittassa uppādakkhaṇe asaññasattānaṃ tesaṃ tattha akusalā ca dhammā na nirujjhanti kusalā ca dhammā na uppajjanti.</p>
<p><a class="sc" id="43"></a><a class="ms" id="p_35Y9_736"></a>» Yassa yattha kusalā dhammā na uppajjanti tassa tattha abyākatā dhammā na nirujjhantīti?</p>
<p><a class="sc" id="44"></a><a class="ms" id="p_35Y9_737"></a>Sabbesaṃ cavantānaṃ pavatte cittassa bhaṅgakkhaṇe tesaṃ tattha kusalā dhammā na uppajjanti, no ca tesaṃ tattha abyākatā dhammā na nirujjhanti. Sabbesaṃ upapajjantānaṃ pavatte kusala­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ tattha kusalā ca dhammā na uppajjanti abyākatā ca dhammā na nirujjhanti.</p>
<p><a class="sc" id="45"></a><a class="ms" id="p_35Y9_738"></a>« Yassa vā pana yattha abyākatā dhammā na nirujjhanti tassa tattha kusalā dhammā na uppajjantīti?</p>
<p><a class="sc" id="46"></a><a class="ms" id="p_35Y9_739"></a>Kusalānaṃ uppādakkhaṇe tesaṃ tattha abyākatā dhammā na nirujjhanti, no ca tesaṃ tattha kusalā dhammā na uppajjanti. Sabbesaṃ upapajjantānaṃ pavatte kusala­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ tattha abyākatā ca dhammā na nirujjhanti kusalā ca dhammā na uppajjanti.</p>
<p><a class="sc" id="47"></a><a class="ms" id="p_35Y9_740"></a><a class="msdiv" id="msdiv174"></a>» Yassa yattha akusalā dhammā na uppajjanti tassa tattha abyākatā dhammā na nirujjhantīti?</p>
<p><a class="sc" id="48"></a><a class="ms" id="p_35Y9_741"></a>Sabbesaṃ cavantānaṃ pavatte cittassa bhaṅgakkhaṇe tesaṃ tattha akusalā dhammā na uppajjanti, no ca tesaṃ tattha abyākatā dhammā na nirujjhanti. Sabbesaṃ upapajjantānaṃ pavatte akusa­la­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ tattha akusalā ca dhammā na uppajjanti abyākatā ca dhammā na nirujjhanti.</p>
<p><a class="sc" id="49"></a><a class="ms" id="p_35Y9_742"></a>« Yassa vā pana yattha abyākatā dhammā na nirujjhanti tassa tattha akusalā dhammā na uppajjantīti?</p>
<p><a class="sc" id="50"></a><a class="ms" id="p_35Y9_743"></a>Akusalānaṃ uppādakkhaṇe tesaṃ tattha abyākatā dhammā na nirujjhanti, no ca tesaṃ tattha akusalā dhammā na uppajjanti. Sabbesaṃ upapajjantānaṃ pavatte akusa­la­vippa­yutta­cittassa uppādakkhaṇe arūpe kusa­lā­kusa­lā­naṃ bhaṅgakkhaṇe tesaṃ tattha abyākatā ca dhammā na nirujjhanti akusalā ca dhammā na uppajjanti.</p>
<h2>9.2.3.2. Atītavāra</h2>
<h3>9.2.3.2.1. Anulomapuggala</h3>
<p><a class="sc" id="51"></a><a class="ms" id="p_35Y9_744"></a><a class="msdiv" id="msdiv175"></a>» Yassa kusalā dhammā uppajjittha tassa akusalā dhammā nirujjhitthāti? Āmantā.</p>
<p><a class="sc" id="52"></a><a class="ms" id="p_35Y9_745"></a>« Yassa vā pana akusalā dhammā nirujjhittha tassa kusalā dhammā uppajjitthāti? Āmantā.</p>
<p><a class="sc" id="53"></a><a class="ms" id="p_35Y9_746"></a>» Yassa kusalā dhammā uppajjittha tassa abyākatā dhammā nirujjhitthāti? Āmantā.</p>
<p><a class="sc" id="54"></a><a class="ms" id="p_35Y9_747"></a>« Yassa vā pana abyākatā dhammā nirujjhittha tassa kusalā dhammā uppajjitthāti? Āmantā.</p>
<p><a class="sc" id="55"></a><a class="ms" id="p_35Y9_748"></a><a class="msdiv" id="msdiv176"></a>» Yassa akusalā dhammā uppajjittha tassa abyākatā dhammā nirujjhitthāti? Āmantā.</p>
<p><a class="sc" id="56"></a><a class="ms" id="p_35Y9_749"></a>« Yassa vā pana abyākatā dhammā nirujjhittha tassa akusalā dhammā uppajjitthāti? Āmantā.</p>
<h3>9.2.3.2.2. Anulomaokāsa</h3>
<p><a class="sc" id="57"></a><a class="ms" id="p_35Y9_750"></a><a class="msdiv" id="msdiv177"></a>» Yattha kusalā dhammā uppajjittha tattha akusalā dhammā nirujjhitthāti? Āmantā.</p>
<p><a class="sc" id="58"></a><a class="ms" id="p_35Y9_751"></a>« Yattha vā pana akusalā dhammā nirujjhittha tattha kusalā dhammā uppajjitthāti? Āmantā.</p>
<p><a class="sc" id="59"></a><a class="ms" id="p_35Y9_752"></a>» Yattha kusalā dhammā uppajjittha tattha abyākatā dhammā nirujjhitthāti? Āmantā.</p>
<p><a class="sc" id="60"></a><a class="ms" id="p_35Y9_753"></a>« Yattha vā pana abyākatā dhammā nirujjhittha tattha kusalā dhammā uppajjitthāti?</p>
<p><a class="sc" id="61"></a><a class="ms" id="p_35Y9_754"></a>Asaññasatte tattha abyākatā dhammā nirujjhittha, no ca tattha kusalā dhammā uppajjittha. Catuvokāre pañcavokāre tattha abyākatā ca dhammā nirujjhittha kusalā ca dhammā uppajjittha.</p>
<p><a class="sc" id="62"></a><a class="ms" id="p_35Y9_755"></a><a class="msdiv" id="msdiv178"></a>» Yattha akusalā dhammā uppajjittha tattha abyākatā dhammā nirujjhitthāti? Āmantā.</p>
<p><a class="sc" id="63"></a><a class="ms" id="p_35Y9_756"></a>« Yattha vā pana abyākatā dhammā nirujjhittha tattha akusalā dhammā uppajjitthāti?</p>
<p><a class="sc" id="64"></a><a class="ms" id="p_35Y9_757"></a>Asaññasatte tattha abyākatā dhammā nirujjhittha, no ca tattha akusalā dhammā uppajjittha. Catuvokāre pañcavokāre tattha abyākatā ca dhammā nirujjhittha akusalā ca dhammā uppajjittha.</p>
<h3>9.2.3.2.3. Anu­loma­pug­galokāsa</h3>
<p><a class="sc" id="65"></a><a class="ms" id="p_35Y9_758"></a><a class="msdiv" id="msdiv179"></a>» Yassa yattha kusalā dhammā uppajjittha tassa tattha akusalā dhammā nirujjhitthāti? Āmantā.</p>
<p><a class="sc" id="66"></a><a class="ms" id="p_35Y9_759"></a>« Yassa vā pana yattha akusalā dhammā nirujjhittha tassa tattha kusalā dhammā uppajjitthāti?</p>
<p><a class="sc" id="67"></a><a class="ms" id="p_35Y9_760"></a>Suddhāvāsānaṃ dutiye akusale citte vattamāne tesaṃ tattha akusalā dhammā nirujjhittha, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha akusalā ca dhammā nirujjhittha kusalā ca dhammā uppajjittha.</p>
<p><a class="sc" id="68"></a><a class="ms" id="p_35Y9_761"></a>» Yassa yattha kusalā dhammā uppajjittha tassa tattha abyākatā dhammā nirujjhitthāti? Āmantā.</p>
<p><a class="sc" id="69"></a><a class="ms" id="p_35Y9_762"></a>« Yassa vā pana yattha abyākatā dhammā nirujjhittha tassa tattha kusalā dhammā uppajjitthāti?</p>
<p><a class="sc" id="70"></a><a class="ms" id="p_35Y9_763"></a>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā nirujjhittha, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhittha kusalā ca dhammā uppajjittha.</p>
<p><a class="sc" id="71"></a><a class="ms" id="p_35Y9_764"></a><a class="msdiv" id="msdiv180"></a>» Yassa yattha akusalā dhammā uppajjittha tassa tattha abyākatā dhammā nirujjhitthāti? Āmantā.</p>
<p><a class="sc" id="72"></a><a class="ms" id="p_35Y9_765"></a>« Yassa vā pana yattha abyākatā dhammā nirujjhittha tassa tattha akusalā dhammā uppajjitthāti?</p>
<p><a class="sc" id="73"></a><a class="ms" id="p_35Y9_766"></a>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā nirujjhittha, no ca tesaṃ tattha akusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhittha akusalā ca dhammā uppajjittha.</p>
<h3>9.2.3.2.4. Pac­canī­ka­puggala</h3>
<p><a class="sc" id="74"></a><a class="pts" id="pts2.52"></a><a class="ms" id="p_35Y9_767"></a><a class="msdiv" id="msdiv181"></a>» Yassa kusalā dhammā na uppajjittha tassa akusalā dhammā na nirujjhitthāti? Natthi.</p>
<p><a class="sc" id="75"></a><a class="ms" id="p_35Y9_768"></a>« Yassa vā pana akusalā dhammā na nirujjhittha tassa kusalā dhammā na uppajjitthāti? Natthi.</p>
<p><a class="sc" id="76"></a><a class="ms" id="p_35Y9_769"></a>» Yassa kusalā dhammā na uppajjittha tassa abyākatā dhammā na nirujjhitthāti? Natthi.</p>
<p><a class="sc" id="77"></a><a class="ms" id="p_35Y9_770"></a>« Yassa vā pana abyākatā dhammā na nirujjhittha tassa kusalā dhammā na uppajjitthāti? Natthi.</p>
<p><a class="sc" id="78"></a><a class="ms" id="p_35Y9_771"></a><a class="msdiv" id="msdiv182"></a>» Yassa akusalā dhammā na uppajjittha tassa abyākatā dhammā na nirujjhitthāti? Natthi.</p>
<p><a class="sc" id="79"></a><a class="ms" id="p_35Y9_772"></a>« Yassa vā pana abyākatā dhammā na nirujjhittha tassa akusalā dhammā na uppajjitthāti? Natthi.</p>
<h3>9.2.3.2.5. Paccanīkaokāsa</h3>
<p><a class="sc" id="80"></a><a class="ms" id="p_35Y9_773"></a><a class="msdiv" id="msdiv183"></a>» Yattha kusalā dhammā na uppajjittha tattha akusalā dhammā na nirujjhitthāti? Āmantā.</p>
<p><a class="sc" id="81"></a><a class="ms" id="p_35Y9_774"></a>« Yattha vā pana akusalā dhammā na nirujjhittha tattha kusalā dhammā na uppajjitthāti? Āmantā.</p>
<p><a class="sc" id="82"></a><a class="ms" id="p_35Y9_775"></a>» Yattha kusalā dhammā na uppajjittha tattha abyākatā dhammā na nirujjhitthāti? Nirujjhittha.</p>
<p><a class="sc" id="83"></a><a class="ms" id="p_35Y9_776"></a>« Yattha vā pana abyākatā dhammā na nirujjhittha tattha kusalā dhammā na uppajjitthāti? Natthi.</p>
<p><a class="sc" id="84"></a><a class="ms" id="p_35Y9_777"></a><a class="msdiv" id="msdiv184"></a>» Yattha akusalā dhammā na uppajjittha tattha abyākatā dhammā na nirujjhitthāti? Nirujjhittha.</p>
<p><a class="sc" id="85"></a><a class="ms" id="p_35Y9_778"></a>« Yattha vā pana abyākatā dhammā na nirujjhittha tattha akusalā dhammā na uppajjitthāti? Natthi.</p>
<h3>9.2.3.2.6. Pac­canī­ka­pug­galokāsa</h3>
<p><a class="sc" id="86"></a><a class="ms" id="p_35Y9_779"></a><a class="msdiv" id="msdiv185"></a>» Yassa yattha kusalā dhammā na uppajjittha tassa tattha akusalā dhammā na nirujjhitthāti?</p>
<p><a class="sc" id="87"></a><a class="ms" id="p_35Y9_780"></a>Suddhāvāsānaṃ dutiye akusale citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na nirujjhittha. Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjittha akusalā ca dhammā na nirujjhittha.</p>
<p><a class="sc" id="88"></a><a class="ms" id="p_35Y9_781"></a>« Yassa vā pana yattha akusalā dhammā na nirujjhittha tassa tattha kusalā dhammā na uppajjitthāti? Āmantā.</p>
<p><a class="sc" id="89"></a><a class="ms" id="p_35Y9_782"></a>» Yassa yattha kusalā dhammā na uppajjittha tassa tattha abyākatā dhammā na nirujjhitthāti?</p>
<p><a class="sc" id="90"></a><a class="ms" id="p_35Y9_783"></a>Suddhāvāsānaṃ dutiye citte vattamāne asaññasattānaṃ tesaṃ tattha kusalā dhammā na uppajjittha, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha kusalā ca dhammā na uppajjittha abyākatā ca dhammā na nirujjhittha.</p>
<p><a class="sc" id="91"></a><a class="ms" id="p_35Y9_784"></a>« Yassa vā pana yattha abyākatā dhammā na nirujjhittha tassa tattha kusalā dhammā na uppajjitthāti? Āmantā.</p>
<p><a class="sc" id="92"></a><a class="ms" id="p_35Y9_785"></a><a class="msdiv" id="msdiv186"></a>» Yassa yattha akusalā dhammā na uppajjittha tassa tattha abyākatā dhammā na nirujjhitthāti?</p>
<p><a class="sc" id="93"></a><a class="ms" id="p_35Y9_786"></a>Suddhāvāsānaṃ dutiye citte vattamāne asaññasattānaṃ tesaṃ tattha akusalā dhammā na uppajjittha, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha akusalā ca dhammā na uppajjittha abyākatā ca dhammā na nirujjhittha.</p>
<p><a class="sc" id="94"></a><a class="ms" id="p_35Y9_787"></a>« Yassa vā pana yattha abyākatā dhammā na nirujjhittha tassa tattha akusalā dhammā na uppajjitthāti? Āmantā.</p>
<h2>9.2.3.3. Anāgatavāra</h2>
<h3>9.2.3.3.1. Anulomapuggala</h3>
<p><a class="sc" id="95"></a><a class="ms" id="p_35Y9_788"></a><a class="msdiv" id="msdiv187"></a>» Yassa kusalā dhammā uppajjissanti tassa akusalā dhammā nirujjhis­santīti?</p>
<p><a class="sc" id="96"></a><a class="ms" id="p_35Y9_789"></a>Yassa cittassa anantarā aggamaggaṃ paṭi­labhis­santi tesaṃ kusalā dhammā uppajjissanti, no ca tesaṃ akusalā dhammā nirujjhissanti. Itaresaṃ tesaṃ kusalā ca dhammā uppajjissanti akusalā ca dhammā nirujjhissanti.</p>
<p><a class="sc" id="97"></a><a class="ms" id="p_35Y9_790"></a>« Yassa vā pana akusalā dhammā nirujjhissanti tassa kusalā dhammā uppaj­jis­san­tīti? Āmantā.</p>
<p><a class="sc" id="98"></a><a class="ms" id="p_35Y9_791"></a>» Yassa kusalā dhammā uppajjissanti tassa abyākatā dhammā nirujjhis­santīti? Āmantā.</p>
<p><a class="sc" id="99"></a><a class="ms" id="p_35Y9_792"></a>« Yassa vā pana abyākatā dhammā nirujjhissanti tassa kusalā dhammā uppaj­jis­san­tīti?</p>
<p><a class="sc" id="100"></a><a class="ms" id="p_35Y9_793"></a>Agga­magga­samaṅ­gī­naṃ arahantānaṃ tesaṃ abyākatā dhammā nirujjhissanti, no ca tesaṃ kusalā dhammā uppajjissanti. Itaresaṃ tesaṃ abyākatā ca dhammā nirujjhissanti kusalā ca dhammā uppajjissanti.</p>
<p><a class="sc" id="101"></a><a class="pts" id="pts2.53"></a><a class="ms" id="p_35Y9_794"></a><a class="msdiv" id="msdiv188"></a>» Yassa akusalā dhammā uppajjissanti tassa abyākatā dhammā nirujjhis­santīti? Āmantā.</p>
<p><a class="sc" id="102"></a><a class="ms" id="p_35Y9_795"></a>« Yassa vā pana abyākatā dhammā nirujjhissanti tassa akusalā dhammā uppaj­jis­san­tīti?</p>
<p><a class="sc" id="103"></a><a class="ms" id="p_35Y9_796"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ abyākatā dhammā nirujjhissanti, no ca tesaṃ akusalā dhammā uppajjissanti. Itaresaṃ tesaṃ abyākatā ca dhammā nirujjhissanti akusalā ca dhammā uppajjissanti.</p>
<h3>9.2.3.3.2. Anulomaokāsa</h3>
<p><a class="sc" id="104"></a><a class="ms" id="p_35Y9_797"></a><a class="msdiv" id="msdiv189"></a>» Yattha kusalā dhammā uppajjissanti tattha akusalā dhammā nirujjhis­santīti? Āmantā.</p>
<p><a class="sc" id="105"></a><a class="ms" id="p_35Y9_798"></a>« Yattha vā pana akusalā dhammā nirujjhissanti tattha kusalā dhammā uppaj­jis­san­tīti? Āmantā.</p>
<p><a class="sc" id="106"></a><a class="ms" id="p_35Y9_799"></a>» Yattha kusalā dhammā uppajjissanti tattha abyākatā dhammā nirujjhis­santīti? Āmantā.</p>
<p><a class="sc" id="107"></a><a class="ms" id="p_35Y9_800"></a>« Yattha vā pana abyākatā dhammā nirujjhissanti tattha kusalā dhammā uppaj­jis­san­tīti?</p>
<p><a class="sc" id="108"></a><a class="ms" id="p_35Y9_801"></a>Asaññasatte tattha abyākatā dhammā nirujjhissanti, no ca tattha kusalā dhammā uppajjissanti. Catuvokāre pañcavokāre tattha abyākatā ca dhammā nirujjhissanti kusalā ca dhammā uppajjissanti.</p>
<p><a class="sc" id="109"></a><a class="ms" id="p_35Y9_802"></a><a class="msdiv" id="msdiv190"></a>» Yattha akusalā dhammā uppajjissanti tattha abyākatā dhammā nirujjhis­santīti? Āmantā.</p>
<p><a class="sc" id="110"></a><a class="ms" id="p_35Y9_803"></a>« Yattha vā pana abyākatā dhammā nirujjhissanti tattha akusalā dhammā uppaj­jis­san­tīti?</p>
<p><a class="sc" id="111"></a><a class="ms" id="p_35Y9_804"></a>Asaññasatte tattha abyākatā dhammā nirujjhissanti, no ca tattha akusalā dhammā uppajjissanti. Catuvokāre pañcavokāre tattha abyākatā ca dhammā nirujjhissanti akusalā ca dhammā uppajjissanti.</p>
<h3>9.2.3.3.3. Anu­loma­pug­galokāsa</h3>
<p><a class="sc" id="112"></a><a class="ms" id="p_35Y9_805"></a><a class="msdiv" id="msdiv191"></a>» Yassa yattha kusalā dhammā uppajjissanti tassa tattha akusalā dhammā nirujjhis­santīti?</p>
<p><a class="sc" id="113"></a><a class="ms" id="p_35Y9_806"></a>Yassa cittassa anantarā aggamaggaṃ paṭi­labhis­santi tesaṃ tattha kusalā dhammā uppajjissanti, no ca tesaṃ tattha akusalā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjissanti akusalā ca dhammā nirujjhissanti.</p>
<p><a class="sc" id="114"></a><a class="ms" id="p_35Y9_807"></a>« Yassa vā pana yattha akusalā dhammā nirujjhissanti tassa tattha kusalā dhammā uppaj­jis­san­tīti? Āmantā.</p>
<p><a class="sc" id="115"></a><a class="ms" id="p_35Y9_808"></a>» Yassa yattha kusalā dhammā uppajjissanti tassa tattha abyākatā dhammā nirujjhis­santīti? Āmantā.</p>
<p><a class="sc" id="116"></a><a class="ms" id="p_35Y9_809"></a>« Yassa vā pana yattha abyākatā dhammā nirujjhissanti tassa tattha kusalā dhammā uppaj­jis­san­tīti?</p>
<p><a class="sc" id="117"></a><a class="ms" id="p_35Y9_810"></a>Agga­magga­samaṅ­gī­naṃ arahantānaṃ asaññasattānaṃ tesaṃ tattha abyākatā dhammā nirujjhissanti, no ca tesaṃ tattha kusalā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhissanti kusalā ca dhammā uppajjissanti.</p>
<p><a class="sc" id="118"></a><a class="ms" id="p_35Y9_811"></a><a class="msdiv" id="msdiv192"></a>» Yassa yattha akusalā dhammā uppajjissanti tassa tattha abyākatā dhammā nirujjhis­santīti? Āmantā.</p>
<p><a class="sc" id="119"></a><a class="ms" id="p_35Y9_812"></a>« Yassa vā pana yattha abyākatā dhammā nirujjhissanti tassa tattha akusalā dhammā uppaj­jis­san­tīti?</p>
<p><a class="sc" id="120"></a><a class="ms" id="p_35Y9_813"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi, asaññasattānaṃ tesaṃ tattha abyākatā dhammā nirujjhissanti, no ca tesaṃ tattha akusalā dhammā uppajjissanti. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhissanti akusalā ca dhammā uppajjissanti.</p>
<h3>9.2.3.3.4. Pac­canī­ka­puggala</h3>
<p><a class="sc" id="121"></a><a class="ms" id="p_35Y9_814"></a><a class="msdiv" id="msdiv193"></a>» Yassa kusalā dhammā na uppajjissanti tassa akusalā dhammā na nirujjhis­santīti? Āmantā.</p>
<p><a class="sc" id="122"></a><a class="ms" id="p_35Y9_815"></a>« Yassa vā pana akusalā dhammā na nirujjhissanti tassa kusalā dhammā na uppaj­jis­san­tīti?</p>
<p><a class="sc" id="123"></a><a class="pts" id="pts2.54"></a><a class="ms" id="p_35Y9_816"></a>Yassa cittassa anantarā aggamaggaṃ paṭi­labhis­santi tesaṃ akusalā dhammā na nirujjhissanti, no ca tesaṃ kusalā dhammā na uppajjissanti. Agga­magga­samaṅ­gī­naṃ arahantānaṃ tesaṃ akusalā ca dhammā na nirujjhissanti kusalā ca dhammā na uppajjissanti.</p>
<p><a class="sc" id="124"></a><a class="ms" id="p_35Y9_817"></a>» Yassa kusalā dhammā na uppajjissanti tassa abyākatā dhammā na nirujjhis­santīti?</p>
<p><a class="sc" id="125"></a><a class="ms" id="p_35Y9_818"></a>Agga­magga­samaṅ­gī­naṃ arahantānaṃ tesaṃ kusalā dhammā na uppajjissanti, no ca tesaṃ abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ kusalā ca dhammā na uppajjissanti abyākatā ca dhammā na nirujjhissanti.</p>
<p><a class="sc" id="126"></a><a class="ms" id="p_35Y9_819"></a>« Yassa vā pana abyākatā dhammā na nirujjhissanti tassa kusalā dhammā na uppaj­jis­san­tīti? Āmantā.</p>
<p><a class="sc" id="127"></a><a class="ms" id="p_35Y9_820"></a><a class="msdiv" id="msdiv194"></a>» Yassa akusalā dhammā na uppajjissanti tassa abyākatā dhammā na nirujjhis­santīti?</p>
<p><a class="sc" id="128"></a><a class="ms" id="p_35Y9_821"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ akusalā dhammā na uppajjissanti, no ca tesaṃ abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ akusalā ca dhammā na uppajjissanti abyākatā ca dhammā na nirujjhissanti.</p>
<p><a class="sc" id="129"></a><a class="ms" id="p_35Y9_822"></a>« Yassa vā pana abyākatā dhammā na nirujjhissanti tassa akusalā dhammā na uppaj­jis­san­tīti? Āmantā.</p>
<h3>9.2.3.3.5. Paccanīkaokāsa</h3>
<p><a class="sc" id="130"></a><a class="ms" id="p_35Y9_823"></a><a class="msdiv" id="msdiv195"></a>» Yattha kusalā dhammā na uppajjissanti tattha akusalā dhammā na nirujjhis­santīti? Āmantā.</p>
<p><a class="sc" id="131"></a><a class="ms" id="p_35Y9_824"></a>« Yattha vā pana akusalā dhammā na nirujjhissanti tattha kusalā dhammā na uppaj­jis­san­tīti? Āmantā.</p>
<p><a class="sc" id="132"></a><a class="ms" id="p_35Y9_825"></a>» Yattha kusalā dhammā na uppajjissanti tattha abyākatā dhammā na nirujjhis­santīti? Nirujjhissanti.</p>
<p><a class="sc" id="133"></a><a class="ms" id="p_35Y9_826"></a>« Yattha vā pana abyākatā dhammā na nirujjhissanti tattha kusalā dhammā na uppaj­jis­san­tīti? Natthi.</p>
<p><a class="sc" id="134"></a><a class="ms" id="p_35Y9_827"></a><a class="msdiv" id="msdiv196"></a>» Yattha akusalā dhammā na uppajjissanti tattha abyākatā dhammā na nirujjhis­santīti? Nirujjhissanti.</p>
<p><a class="sc" id="135"></a><a class="ms" id="p_35Y9_828"></a>« Yattha vā pana abyākatā dhammā na nirujjhissanti tattha akusalā dhammā na uppaj­jis­san­tīti? Natthi.</p>
<h3>9.2.3.3.6. Pac­canī­ka­pug­galokāsa</h3>
<p><a class="sc" id="136"></a><a class="ms" id="p_35Y9_829"></a><a class="msdiv" id="msdiv197"></a>» Yassa yattha kusalā dhammā na uppajjissanti tassa tattha akusalā dhammā na nirujjhis­santīti? Āmantā.</p>
<p><a class="sc" id="137"></a><a class="ms" id="p_35Y9_830"></a>« Yassa vā pana yattha akusalā dhammā na nirujjhissanti tassa tattha kusalā dhammā na uppaj­jis­san­tīti?</p>
<p><a class="sc" id="138"></a><a class="ms" id="p_35Y9_831"></a>Yassa cittassa anantarā aggamaggaṃ paṭi­labhis­santi tesaṃ tattha akusalā dhammā na nirujjhissanti, no ca tesaṃ tattha kusalā dhammā na uppajjissanti. Agga­magga­samaṅ­gī­naṃ arahantānaṃ asaññasattānaṃ tesaṃ tattha akusalā ca dhammā na nirujjhissanti kusalā ca dhammā na uppajjissanti.</p>
<p><a class="sc" id="139"></a><a class="ms" id="p_35Y9_832"></a>» Yassa yattha kusalā dhammā na uppajjissanti tassa tattha abyākatā dhammā na nirujjhis­santīti?</p>
<p><a class="sc" id="140"></a><a class="ms" id="p_35Y9_833"></a>Agga­magga­samaṅ­gī­naṃ arahantānaṃ asaññasattānaṃ tesaṃ tattha kusalā dhammā na uppajjissanti, no ca tesaṃ tattha abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ tattha kusalā ca dhammā na uppajjissanti abyākatā ca dhammā na nirujjhissanti.</p>
<p><a class="sc" id="141"></a><a class="ms" id="p_35Y9_834"></a>« Yassa vā pana yattha abyākatā dhammā na nirujjhissanti tassa tattha kusalā dhammā na uppaj­jis­san­tīti? Āmantā.</p>
<p><a class="sc" id="142"></a><a class="ms" id="p_35Y9_835"></a><a class="msdiv" id="msdiv198"></a>» Yassa yattha akusalā dhammā na uppajjissanti tassa tattha abyākatā dhammā na nirujjhis­santīti?</p>
<p><a class="sc" id="143"></a><a class="pts" id="pts2.55"></a><a class="ms" id="p_35Y9_836"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha akusalā dhammā na uppajjissanti, no ca tesaṃ tattha abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ tattha akusalā ca dhammā na uppajjissanti abyākatā ca dhammā na nirujjhissanti.</p>
<p><a class="sc" id="144"></a><a class="ms" id="p_35Y9_837"></a>« Yassa vā pana yattha abyākatā dhammā na nirujjhissanti tassa tattha akusalā dhammā na uppaj­jis­san­tīti? Āmantā.</p>
<h2>9.2.3.4. ­Pac­cup­pan­nā­tī­tavāra</h2>
<h3>9.2.3.4.1. Anulomapuggala</h3>
<p><a class="sc" id="145"></a><a class="ms" id="p_35Y9_838"></a><a class="msdiv" id="msdiv199"></a>» Yassa kusalā dhammā uppajjanti tassa akusalā dhammā nirujjhitthāti? Āmantā.</p>
<p><a class="sc" id="146"></a><a class="ms" id="p_35Y9_839"></a>« Yassa vā pana akusalā dhammā nirujjhittha tassa kusalā dhammā uppajjantīti?</p>
<p><a class="sc" id="147"></a><a class="ms" id="p_35Y9_840"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ akusalā dhammā nirujjhittha, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ akusalā ca dhammā nirujjhittha kusalā ca dhammā uppajjanti.</p>
<p><a class="sc" id="148"></a><a class="ms" id="p_35Y9_841"></a>» Yassa kusalā dhammā uppajjanti tassa abyākatā dhammā nirujjhitthāti? Āmantā.</p>
<p><a class="sc" id="149"></a><a class="ms" id="p_35Y9_842"></a>« Yassa vā pana abyākatā dhammā nirujjhittha tassa kusalā dhammā uppajjantīti?</p>
<p><a class="sc" id="150"></a><a class="ms" id="p_35Y9_843"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ abyākatā dhammā nirujjhittha, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ abyākatā ca dhammā nirujjhittha kusalā ca dhammā uppajjanti.</p>
<p><a class="sc" id="151"></a><a class="ms" id="p_35Y9_844"></a><a class="msdiv" id="msdiv200"></a>» Yassa akusalā dhammā uppajjanti tassa abyākatā dhammā nirujjhitthāti? Āmantā.</p>
<p><a class="sc" id="152"></a><a class="ms" id="p_35Y9_845"></a>« Yassa vā pana abyākatā dhammā nirujjhittha tassa akusalā dhammā uppajjantīti?</p>
<p><a class="sc" id="153"></a><a class="ms" id="p_35Y9_846"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ abyākatā dhammā nirujjhittha, no ca tesaṃ akusalā dhammā uppajjanti. Akusalānaṃ uppādakkhaṇe tesaṃ abyākatā ca dhammā nirujjhittha akusalā ca dhammā uppajjanti.</p>
<h3>9.2.3.4.2. Anulomaokāsa</h3>
<p><a class="sc" id="154"></a><a class="ms" id="p_35Y9_847"></a><a class="msdiv" id="msdiv201"></a>» Yattha kusalā dhammā uppajjanti tattha akusalā dhammā nirujjhitthāti? … pe ….</p>
<h3>9.2.3.4.3. Anu­loma­pug­galokāsa</h3>
<p><a class="sc" id="155"></a><a class="ms" id="p_35Y9_848"></a><a class="msdiv" id="msdiv202"></a>» Yassa yattha kusalā dhammā uppajjanti tassa tattha akusalā dhammā nirujjhitthāti? Āmantā.</p>
<p><a class="sc" id="156"></a><a class="ms" id="p_35Y9_849"></a>« Yassa vā pana yattha akusalā dhammā nirujjhittha tassa tattha kusalā dhammā uppajjantīti?</p>
<p><a class="sc" id="157"></a><a class="ms" id="p_35Y9_850"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe tesaṃ tattha akusalā dhammā nirujjhittha, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha akusalā ca dhammā nirujjhittha kusalā ca dhammā uppajjanti.</p>
<p><a class="sc" id="158"></a><a class="ms" id="p_35Y9_851"></a>» Yassa yattha kusalā dhammā uppajjanti tassa tattha abyākatā dhammā nirujjhitthāti? Āmantā.</p>
<p><a class="sc" id="159"></a><a class="ms" id="p_35Y9_852"></a>« Yassa vā pana yattha abyākatā dhammā nirujjhittha tassa tattha kusalā dhammā uppajjantīti?</p>
<p><a class="sc" id="160"></a><a class="pts" id="pts2.56"></a><a class="ms" id="p_35Y9_853"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe asaññasattānaṃ tesaṃ tattha abyākatā dhammā nirujjhittha, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha abyākatā ca dhammā nirujjhittha kusalā ca dhammā uppajjanti.</p>
<p><a class="sc" id="161"></a><a class="ms" id="p_35Y9_854"></a><a class="msdiv" id="msdiv203"></a>» Yassa yattha akusalā dhammā uppajjanti tassa tattha abyākatā dhammā nirujjhitthāti? Āmantā.</p>
<p><a class="sc" id="162"></a><a class="ms" id="p_35Y9_855"></a>« Yassa vā pana yattha abyākatā dhammā nirujjhittha tassa tattha akusalā dhammā uppajjantīti?</p>
<p><a class="sc" id="163"></a><a class="ms" id="p_35Y9_856"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe asaññasattānaṃ tesaṃ tattha abyākatā dhammā nirujjhittha, no ca tesaṃ tattha akusalā dhammā uppajjanti. Akusalānaṃ uppādakkhaṇe tesaṃ tattha abyākatā ca dhammā nirujjhittha akusalā ca dhammā uppajjanti.</p>
<h3>9.2.3.4.4. Pac­canī­ka­puggala</h3>
<p><a class="sc" id="164"></a><a class="ms" id="p_35Y9_857"></a><a class="msdiv" id="msdiv204"></a>» Yassa kusalā dhammā na uppajjanti tassa akusalā dhammā na nirujjhitthāti? Nirujjhittha.</p>
<p><a class="sc" id="165"></a><a class="ms" id="p_35Y9_858"></a>« Yassa vā pana akusalā dhammā na nirujjhittha tassa kusalā dhammā na uppajjantīti? Natthi.</p>
<p><a class="sc" id="166"></a><a class="ms" id="p_35Y9_859"></a>» Yassa kusalā dhammā na uppajjanti tassa abyākatā dhammā na nirujjhitthāti? Nirujjhittha.</p>
<p><a class="sc" id="167"></a><a class="ms" id="p_35Y9_860"></a>« Yassa vā pana abyākatā dhammā na nirujjhittha tassa kusalā dhammā na uppajjantīti? Natthi.</p>
<p><a class="sc" id="168"></a><a class="ms" id="p_35Y9_861"></a><a class="msdiv" id="msdiv205"></a>» Yassa akusalā dhammā na uppajjanti tassa abyākatā dhammā na nirujjhitthāti? Nirujjhittha.</p>
<p><a class="sc" id="169"></a><a class="ms" id="p_35Y9_862"></a>« Yassa vā pana abyākatā dhammā na nirujjhittha tassa akusalā dhammā na uppajjantīti? Natthi.</p>
<h3>9.2.3.4.5. Paccanīkaokāsa</h3>
<p><a class="sc" id="170"></a><a class="ms" id="p_35Y9_863"></a><a class="msdiv" id="msdiv206"></a>» Yattha kusalā dhammā na uppajjanti tattha akusalā dhammā na nirujjhitthāti? … pe ….</p>
<h3>9.2.3.4.6. Pac­canī­ka­pug­galokāsa</h3>
<p><a class="sc" id="171"></a><a class="ms" id="p_35Y9_864"></a><a class="msdiv" id="msdiv207"></a>» Yassa yattha kusalā dhammā na uppajjanti tassa tattha akusalā dhammā na nirujjhitthāti?</p>
<p><a class="sc" id="172"></a><a class="ms" id="p_35Y9_865"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na nirujjhittha. Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjanti akusalā ca dhammā na nirujjhittha.</p>
<p><a class="sc" id="173"></a><a class="ms" id="p_35Y9_866"></a>« Yassa vā pana yattha akusalā dhammā na nirujjhittha tassa tattha kusalā dhammā na uppajjantīti? Āmantā.</p>
<p><a class="sc" id="174"></a><a class="ms" id="p_35Y9_867"></a>» Yassa yattha kusalā dhammā na uppajjanti tassa tattha abyākatā dhammā na nirujjhitthāti?</p>
<p><a class="sc" id="175"></a><a class="ms" id="p_35Y9_868"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha kusalā ca dhammā na uppajjanti abyākatā ca dhammā na nirujjhittha.</p>
<p><a class="sc" id="176"></a><a class="ms" id="p_35Y9_869"></a>« Yassa vā pana yattha abyākatā dhammā na nirujjhittha tassa tattha kusalā dhammā na uppajjantīti? Āmantā.</p>
<p><a class="sc" id="177"></a><a class="ms" id="p_35Y9_870"></a><a class="msdiv" id="msdiv208"></a>» Yassa yattha akusalā dhammā na uppajjanti tassa tattha abyākatā dhammā na nirujjhitthāti?</p>
<p><a class="sc" id="178"></a><a class="ms" id="p_35Y9_871"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha akusalā ca dhammā na uppajjanti abyākatā ca dhammā na nirujjhittha.</p>
<p><a class="sc" id="179"></a><a class="ms" id="p_35Y9_872"></a>« Yassa vā pana yattha abyākatā dhammā na nirujjhittha tassa tattha akusalā dhammā na uppajjantīti? Āmantā.</p>
<h2>9.2.3.5. ­Pac­cup­pan­nā­nāgata­vāra</h2>
<h3>9.2.3.5.1. Anulomapuggala</h3>
<p><a class="sc" id="180"></a><a class="ms" id="p_35Y9_873"></a><a class="msdiv" id="msdiv209"></a>» Yassa kusalā dhammā uppajjanti tassa akusalā dhammā nirujjhis­santīti?</p>
<p><a class="sc" id="181"></a><a class="pts" id="pts2.57"></a><a class="ms" id="p_35Y9_874"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe tesaṃ kusalā dhammā uppajjanti, no ca tesaṃ akusalā dhammā nirujjhissanti. Itaresaṃ kusalānaṃ uppādakkhaṇe tesaṃ kusalā ca dhammā uppajjanti akusalā ca dhammā nirujjhissanti.</p>
<p><a class="sc" id="182"></a><a class="ms" id="p_35Y9_875"></a>« Yassa vā pana akusalā dhammā nirujjhissanti tassa kusalā dhammā uppajjantīti?</p>
<p><a class="sc" id="183"></a><a class="ms" id="p_35Y9_876"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ akusalā dhammā nirujjhissanti, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ akusalā ca dhammā nirujjhissanti kusalā ca dhammā uppajjanti.</p>
<p><a class="sc" id="184"></a><a class="ms" id="p_35Y9_877"></a>» Yassa kusalā dhammā uppajjanti tassa abyākatā dhammā nirujjhis­santīti? Āmantā.</p>
<p><a class="sc" id="185"></a><a class="ms" id="p_35Y9_878"></a>« Yassa vā pana abyākatā dhammā nirujjhissanti tassa kusalā dhammā uppajjantīti?</p>
<p><a class="sc" id="186"></a><a class="ms" id="p_35Y9_879"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ abyākatā dhammā nirujjhissanti, no ca tesaṃ kusalā dhammā uppajjanti. Kusalānaṃ uppādakkhaṇe tesaṃ abyākatā ca dhammā nirujjhissanti kusalā ca dhammā uppajjanti.</p>
<p><a class="sc" id="187"></a><a class="ms" id="p_35Y9_880"></a><a class="msdiv" id="msdiv210"></a>» Yassa akusalā dhammā uppajjanti tassa abyākatā dhammā nirujjhis­santīti? Āmantā.</p>
<p><a class="sc" id="188"></a><a class="ms" id="p_35Y9_881"></a>« Yassa vā pana abyākatā dhammā nirujjhissanti tassa akusalā dhammā uppajjantīti?</p>
<p><a class="sc" id="189"></a><a class="ms" id="p_35Y9_882"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ abyākatā dhammā nirujjhissanti, no ca tesaṃ akusalā dhammā uppajjanti. Akusalānaṃ uppādakkhaṇe tesaṃ abyākatā ca dhammā nirujjhissanti akusalā ca dhammā uppajjanti.</p>
<h3>9.2.3.5.2. Anulomaokāsa</h3>
<p><a class="sc" id="190"></a><a class="ms" id="p_35Y9_883"></a><a class="msdiv" id="msdiv211"></a>» Yattha kusalā dhammā uppajjanti tattha akusalā dhammā nirujjhis­santīti? … pe ….</p>
<h3>9.2.3.5.3. Anu­loma­pug­galokāsa</h3>
<p><a class="sc" id="191"></a><a class="ms" id="p_35Y9_884"></a><a class="msdiv" id="msdiv212"></a>» Yassa yattha kusalā dhammā uppajjanti tassa tattha akusalā dhammā nirujjhis­santīti?</p>
<p><a class="sc" id="192"></a><a class="ms" id="p_35Y9_885"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe tesaṃ tattha kusalā dhammā uppajjanti, no ca tesaṃ tattha akusalā dhammā nirujjhissanti. Itaresaṃ kusalānaṃ uppādakkhaṇe tesaṃ tattha kusalā ca dhammā uppajjanti akusalā ca dhammā nirujjhissanti.</p>
<p><a class="sc" id="193"></a><a class="ms" id="p_35Y9_886"></a>« Yassa vā pana yattha akusalā dhammā nirujjhissanti tassa tattha kusalā dhammā uppajjantīti?</p>
<p><a class="sc" id="194"></a><a class="ms" id="p_35Y9_887"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe tesaṃ tattha akusalā dhammā nirujjhissanti, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha akusalā ca dhammā nirujjhissanti kusalā ca dhammā uppajjanti.</p>
<p><a class="sc" id="195"></a><a class="ms" id="p_35Y9_888"></a>» Yassa yattha kusalā dhammā uppajjanti tassa tattha abyākatā dhammā nirujjhis­santīti? Āmantā.</p>
<p><a class="sc" id="196"></a><a class="ms" id="p_35Y9_889"></a>« Yassa vā pana yattha abyākatā dhammā nirujjhissanti tassa tattha kusalā dhammā uppajjantīti?</p>
<p><a class="sc" id="197"></a><a class="ms" id="p_35Y9_890"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe asaññasattānaṃ tesaṃ tattha abyākatā dhammā nirujjhissanti, no ca tesaṃ tattha kusalā dhammā uppajjanti. Kusalānaṃ uppādakkhaṇe tesaṃ tattha abyākatā ca dhammā nirujjhissanti kusalā ca dhammā uppajjanti.</p>
<p><a class="sc" id="198"></a><a class="ms" id="p_35Y9_891"></a><a class="msdiv" id="msdiv213"></a>» Yassa yattha akusalā dhammā uppajjanti tassa tattha abyākatā dhammā nirujjhis­santīti? Āmantā.</p>
<p><a class="sc" id="199"></a><a class="ms" id="p_35Y9_892"></a>« Yassa vā pana yattha abyākatā dhammā nirujjhissanti tassa tattha akusalā dhammā uppajjantīti?</p>
<p><a class="sc" id="200"></a><a class="ms" id="p_35Y9_893"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe asaññasattānaṃ tesaṃ tattha abyākatā dhammā nirujjhissanti, no ca tesaṃ tattha akusalā dhammā uppajjanti. Akusalānaṃ uppādakkhaṇe tesaṃ tattha abyākatā ca dhammā nirujjhissanti akusalā ca dhammā uppajjanti.</p>
<h3>9.2.3.5.4. Pac­canī­ka­puggala</h3>
<p><a class="sc" id="201"></a><a class="ms" id="p_35Y9_894"></a><a class="msdiv" id="msdiv214"></a>» Yassa kusalā dhammā na uppajjanti tassa akusalā dhammā na nirujjhis­santīti?</p>
<p><a class="sc" id="202"></a><a class="ms" id="p_35Y9_895"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ kusalā dhammā na uppajjanti, no ca tesaṃ akusalā dhammā na nirujjhissanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe tesaṃ kusalā ca dhammā na uppajjanti akusalā ca dhammā na nirujjhissanti.</p>
<p><a class="sc" id="203"></a><a class="ms" id="p_35Y9_896"></a>« Yassa vā pana akusalā dhammā na nirujjhissanti tassa kusalā dhammā na uppajjantīti?</p>
<p><a class="sc" id="204"></a><a class="pts" id="pts2.58"></a><a class="ms" id="p_35Y9_897"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe tesaṃ akusalā dhammā na nirujjhissanti, no ca tesaṃ kusalā dhammā na uppajjanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe tesaṃ akusalā ca dhammā na nirujjhissanti kusalā ca dhammā na uppajjanti.</p>
<p><a class="sc" id="205"></a><a class="ms" id="p_35Y9_898"></a>» Yassa kusalā dhammā na uppajjanti tassa abyākatā dhammā na nirujjhis­santīti?</p>
<p><a class="sc" id="206"></a><a class="ms" id="p_35Y9_899"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ kusalā dhammā na uppajjanti, no ca tesaṃ abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ kusalā ca dhammā na uppajjanti abyākatā ca dhammā na nirujjhissanti.</p>
<p><a class="sc" id="207"></a><a class="ms" id="p_35Y9_900"></a>« Yassa vā pana abyākatā dhammā na nirujjhissanti tassa kusalā dhammā na uppajjantīti? Āmantā.</p>
<p><a class="sc" id="208"></a><a class="ms" id="p_35Y9_901"></a><a class="msdiv" id="msdiv215"></a>» Yassa akusalā dhammā na uppajjanti tassa abyākatā dhammā na nirujjhis­santīti?</p>
<p><a class="sc" id="209"></a><a class="ms" id="p_35Y9_902"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ akusalā dhammā na uppajjanti, no ca tesaṃ abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ akusalā ca dhammā na uppajjanti abyākatā ca dhammā na nirujjhissanti.</p>
<p><a class="sc" id="210"></a><a class="ms" id="p_35Y9_903"></a>« Yassa vā pana abyākatā dhammā na nirujjhissanti tassa akusalā dhammā na uppajjantīti? Āmantā.</p>
<h3>9.2.3.5.5. Paccanīkaokāsa</h3>
<p><a class="sc" id="211"></a><a class="ms" id="p_35Y9_904"></a><a class="msdiv" id="msdiv216"></a>» Yattha kusalā dhammā na uppajjanti tattha akusalā dhammā na nirujjhis­santīti? … pe ….</p>
<h3>9.2.3.5.6. Pac­canī­ka­pug­galokāsa</h3>
<p><a class="sc" id="212"></a><a class="ms" id="p_35Y9_905"></a><a class="msdiv" id="msdiv217"></a>» Yassa yattha kusalā dhammā na uppajjanti tassa tattha akusalā dhammā na nirujjhis­santīti?</p>
<p><a class="sc" id="213"></a><a class="ms" id="p_35Y9_906"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na nirujjhissanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na nirujjhissanti.</p>
<p><a class="sc" id="214"></a><a class="ms" id="p_35Y9_907"></a>« Yassa vā pana yattha akusalā dhammā na nirujjhissanti tassa tattha kusalā dhammā na uppajjantīti?</p>
<p><a class="sc" id="215"></a><a class="ms" id="p_35Y9_908"></a>Aggamaggassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe tesaṃ tattha akusalā dhammā na nirujjhissanti, no ca tesaṃ tattha kusalā dhammā na uppajjanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe asaññasattānaṃ tesaṃ tattha akusalā ca dhammā na nirujjhissanti kusalā ca dhammā na uppajjanti.</p>
<p><a class="sc" id="216"></a><a class="ms" id="p_35Y9_909"></a>» Yassa yattha kusalā dhammā na uppajjanti tassa tattha abyākatā dhammā na nirujjhis­santīti?</p>
<p><a class="sc" id="217"></a><a class="pts" id="pts2.59"></a><a class="ms" id="p_35Y9_910"></a>Sabbesaṃ cittassa bhaṅgakkhaṇe kusala­vippa­yutta­cittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ tattha kusalā ca dhammā na uppajjanti abyākatā ca dhammā na nirujjhissanti.</p>
<p><a class="sc" id="218"></a><a class="ms" id="p_35Y9_911"></a>« Yassa vā pana yattha abyākatā dhammā na nirujjhissanti tassa tattha kusalā dhammā na uppajjantīti? Āmantā.</p>
<p><a class="sc" id="219"></a><a class="ms" id="p_35Y9_912"></a><a class="msdiv" id="msdiv218"></a>» Yassa yattha akusalā dhammā na uppajjanti tassa tattha abyākatā dhammā na nirujjhis­santīti?</p>
<p><a class="sc" id="220"></a><a class="ms" id="p_35Y9_913"></a>Sabbesaṃ cittassa bhaṅgakkhaṇe akusa­la­vippa­yutta­cittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na nirujjhissanti. Pacchi­ma­cittassa bhaṅgakkhaṇe tesaṃ tattha akusalā ca dhammā na uppajjanti abyākatā ca dhammā na nirujjhissanti.</p>
<p><a class="sc" id="221"></a><a class="ms" id="p_35Y9_914"></a>« Yassa vā pana yattha abyākatā dhammā na nirujjhissanti tassa tattha akusalā dhammā na uppajjantīti? Āmantā.</p>
<h2>9.2.3.6. Atī­tā­nāga­ta­vāra</h2>
<h3>9.2.3.6.1. Anulomapuggala</h3>
<p><a class="sc" id="222"></a><a class="ms" id="p_35Y9_915"></a><a class="msdiv" id="msdiv219"></a>» Yassa kusalā dhammā uppajjittha tassa akusalā dhammā nirujjhis­santīti?</p>
<p><a class="sc" id="223"></a><a class="ms" id="p_35Y9_916"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ kusalā dhammā uppajjittha, no ca tesaṃ akusalā dhammā nirujjhissanti. Itaresaṃ tesaṃ kusalā ca dhammā uppajjittha akusalā ca dhammā nirujjhissanti.</p>
<p><a class="sc" id="224"></a><a class="ms" id="p_35Y9_917"></a>« Yassa vā pana akusalā dhammā nirujjhissanti tassa kusalā dhammā uppajjitthāti? Āmantā.</p>
<p><a class="sc" id="225"></a><a class="ms" id="p_35Y9_918"></a>» Yassa kusalā dhammā uppajjittha tassa abyākatā dhammā nirujjhis­santīti?</p>
<p><a class="sc" id="226"></a><a class="ms" id="p_35Y9_919"></a>Pacchi­ma­cittassa bhaṅgakkhaṇe tesaṃ kusalā dhammā uppajjittha, no ca tesaṃ abyākatā dhammā nirujjhissanti. Itaresaṃ tesaṃ kusalā ca dhammā uppajjittha abyākatā ca dhammā nirujjhissanti.</p>
<p><a class="sc" id="227"></a><a class="ms" id="p_35Y9_920"></a>« Yassa vā pana abyākatā dhammā nirujjhissanti tassa kusalā dhammā uppajjitthāti? Āmantā.</p>
<p><a class="sc" id="228"></a><a class="ms" id="p_35Y9_921"></a><a class="msdiv" id="msdiv220"></a>» Yassa akusalā dhammā uppajjittha tassa abyākatā dhammā nirujjhis­santīti?</p>
<p><a class="sc" id="229"></a><a class="ms" id="p_35Y9_922"></a>Pacchi­ma­cittassa bhaṅgakkhaṇe tesaṃ akusalā dhammā uppajjittha, no ca tesaṃ abyākatā dhammā nirujjhissanti. Itaresaṃ tesaṃ akusalā ca dhammā uppajjittha abyākatā ca dhammā nirujjhissanti.</p>
<p><a class="sc" id="230"></a><a class="ms" id="p_35Y9_923"></a>« Yassa vā pana abyākatā dhammā nirujjhissanti tassa akusalā dhammā uppajjitthāti? Āmantā.</p>
<h3>9.2.3.6.2. Anulomaokāsa</h3>
<p><a class="sc" id="231"></a><a class="ms" id="p_35Y9_924"></a><a class="msdiv" id="msdiv221"></a>» Yattha kusalā dhammā uppajjittha tattha akusalā dhammā nirujjhis­santīti? … pe ….</p>
<h3>9.2.3.6.3. Anu­loma­pug­galokāsa</h3>
<p><a class="sc" id="232"></a><a class="ms" id="p_35Y9_925"></a><a class="msdiv" id="msdiv222"></a>» Yassa yattha kusalā dhammā uppajjittha tassa tattha akusalā dhammā nirujjhis­santīti?</p>
<p><a class="sc" id="233"></a><a class="ms" id="p_35Y9_926"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ tattha kusalā dhammā uppajjittha, no ca tesaṃ tattha akusalā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjittha akusalā ca dhammā nirujjhissanti.</p>
<p><a class="sc" id="234"></a><a class="ms" id="p_35Y9_927"></a>« Yassa vā pana yattha akusalā dhammā nirujjhissanti tassa tattha kusalā dhammā uppajjitthāti?</p>
<p><a class="sc" id="235"></a><a class="ms" id="p_35Y9_928"></a>Suddhāvāsānaṃ dutiye citte vattamāne tesaṃ tattha akusalā dhammā nirujjhissanti, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha akusalā ca dhammā nirujjhissanti kusalā ca dhammā uppajjittha.</p>
<p><a class="sc" id="236"></a><a class="ms" id="p_35Y9_929"></a>» Yassa yattha kusalā dhammā uppajjittha tassa tattha abyākatā dhammā nirujjhis­santīti?</p>
<p><a class="sc" id="237"></a><a class="ms" id="p_35Y9_930"></a>Pacchi­ma­cittassa bhaṅgakkhaṇe tesaṃ tattha kusalā dhammā uppajjittha, no ca tesaṃ tattha abyākatā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjittha abyākatā ca dhammā nirujjhissanti.</p>
<p><a class="sc" id="238"></a><a class="ms" id="p_35Y9_931"></a>« Yassa vā pana yattha abyākatā dhammā nirujjhissanti tassa tattha kusalā dhammā uppajjitthāti?</p>
<p><a class="sc" id="239"></a><a class="pts" id="pts2.60"></a><a class="ms" id="p_35Y9_932"></a>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā nirujjhissanti, no ca tesaṃ tattha kusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhissanti kusalā ca dhammā uppajjittha.</p>
<p><a class="sc" id="240"></a><a class="ms" id="p_35Y9_933"></a><a class="msdiv" id="msdiv223"></a>» Yassa yattha akusalā dhammā uppajjittha tassa tattha abyākatā dhammā nirujjhis­santīti?</p>
<p><a class="sc" id="241"></a><a class="ms" id="p_35Y9_934"></a>Pacchi­ma­cittassa bhaṅgakkhaṇe tesaṃ tattha akusalā dhammā uppajjittha, no ca tesaṃ tattha abyākatā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjittha abyākatā ca dhammā nirujjhissanti.</p>
<p><a class="sc" id="242"></a><a class="ms" id="p_35Y9_935"></a>« Yassa vā pana yattha abyākatā dhammā nirujjhissanti tassa tattha akusalā dhammā uppajjitthāti?</p>
<p><a class="sc" id="243"></a><a class="ms" id="p_35Y9_936"></a>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā nirujjhissanti, no ca tesaṃ tattha akusalā dhammā uppajjittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhissanti akusalā ca dhammā uppajjittha.</p>
<h3>9.2.3.6.4. Pac­canī­ka­puggala</h3>
<p><a class="sc" id="244"></a><a class="ms" id="p_35Y9_937"></a><a class="msdiv" id="msdiv224"></a>» Yassa kusalā dhammā na uppajjittha tassa akusalā dhammā na nirujjhis­santīti? Natthi.</p>
<p><a class="sc" id="245"></a><a class="ms" id="p_35Y9_938"></a>« Yassa vā pana akusalā dhammā na nirujjhissanti tassa kusalā dhammā na uppajjitthāti? Uppajjittha.</p>
<p><a class="sc" id="246"></a><a class="ms" id="p_35Y9_939"></a>» Yassa kusalā dhammā na uppajjittha tassa abyākatā dhammā na nirujjhis­santīti? Natthi.</p>
<p><a class="sc" id="247"></a><a class="ms" id="p_35Y9_940"></a>« Yassa vā pana abyākatā dhammā na nirujjhissanti tassa kusalā dhammā na uppajjitthāti? Uppajjittha.</p>
<p><a class="sc" id="248"></a><a class="ms" id="p_35Y9_941"></a><a class="msdiv" id="msdiv225"></a>» Yassa akusalā dhammā na uppajjittha tassa abyākatā dhammā na nirujjhis­santīti? Natthi.</p>
<p><a class="sc" id="249"></a><a class="ms" id="p_35Y9_942"></a>« Yassa vā pana abyākatā dhammā na nirujjhissanti tassa akusalā dhammā na uppajjitthāti? Uppajjittha.</p>
<h3>9.2.3.6.5. Paccanīkaokāsa</h3>
<p><a class="sc" id="250"></a><a class="ms" id="p_35Y9_943"></a><a class="msdiv" id="msdiv226"></a>» Yattha kusalā dhammā na uppajjittha tattha akusalā dhammā na nirujjhis­santīti? … pe ….</p>
<h3>9.2.3.6.6. Pac­canī­ka­pug­galokāsa</h3>
<p><a class="sc" id="251"></a><a class="ms" id="p_35Y9_944"></a><a class="msdiv" id="msdiv227"></a>» Yassa yattha kusalā dhammā na uppajjittha tassa tattha akusalā dhammā na nirujjhis­santīti?</p>
<p><a class="sc" id="252"></a><a class="ms" id="p_35Y9_945"></a>Suddhāvāsānaṃ dutiye citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na nirujjhissanti. Asaññasattānaṃ tesaṃ tattha kusalā ca dhammā na uppajjittha akusalā ca dhammā na nirujjhissanti.</p>
<p><a class="sc" id="253"></a><a class="ms" id="p_35Y9_946"></a>« Yassa vā pana yattha akusalā dhammā na nirujjhissanti tassa tattha kusalā dhammā na uppajjitthāti?</p>
<p><a class="sc" id="254"></a><a class="ms" id="p_35Y9_947"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ tattha akusalā dhammā na nirujjhissanti, no ca tesaṃ tattha kusalā dhammā na uppajjittha. Asaññasattānaṃ tesaṃ tattha akusalā ca dhammā na nirujjhissanti kusalā ca dhammā na uppajjittha.</p>
<p><a class="sc" id="255"></a><a class="ms" id="p_35Y9_948"></a>» Yassa yattha kusalā dhammā na uppajjittha tassa tattha abyākatā dhammā na nirujjhis­santīti? Nirujjhissanti.</p>
<p><a class="sc" id="256"></a><a class="ms" id="p_35Y9_949"></a>« Yassa vā pana yattha abyākatā dhammā na nirujjhissanti tassa tattha kusalā dhammā na uppajjitthāti? Uppajjittha.</p>
<p><a class="sc" id="257"></a><a class="ms" id="p_35Y9_950"></a><a class="msdiv" id="msdiv228"></a>» Yassa yattha akusalā dhammā na uppajjittha tassa tattha abyākatā dhammā na nirujjhis­santīti? Nirujjhissanti.</p>
<p><a class="sc" id="258"></a><a class="ms" id="p_35Y9_951"></a>« Yassa vā pana yattha abyākatā dhammā na nirujjhissanti tassa tattha akusalā dhammā na uppajjitthāti? Uppajjittha.</p>
<p class="endsutta"><a class="sc" id="259"></a><a class="ms" id="p_35Y9_952"></a>Uppāda­nirodha­vāro.</p>
<p class="endsection"><a class="sc" id="260"></a><a class="ms" id="p_35Y9_953"></a>Pavattivāro niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
