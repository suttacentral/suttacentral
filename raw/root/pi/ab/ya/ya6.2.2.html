<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya6.2.2">
<article>
<div class="hgroup">
<p class="division">6 Saṅkhārayamaka</p>
<p>6.2 Pavattivāra</p>
<h1>6.2.2. Nirodhavāra</h1>
</div>
<h2>6.2.2.1. ­Pac­cup­pan­na­vāra</h2>
<h3>6.2.2.1.1. Anulomapuggala</h3>
<p><a class="sc" id="1"></a><a class="pts" id="pts1.247"></a><a class="ms" id="p_34Y6_369"></a><a class="msdiv" id="msdiv79"></a>» Yassa kāyasaṅkhāro nirujjhati tassa vacīsaṅkhāro nirujjhatīti?</p>
<p><a class="sc" id="2"></a><a class="ms" id="p_34Y6_370"></a>Vinā vitak­ka­vi­cārehi assāsa­passā­sā­naṃ bhaṅgakkhaṇe tesaṃ kāyasaṅkhāro nirujjhati, no ca tesaṃ vacīsaṅkhāro nirujjhati. Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ bhaṅgakkhaṇe tesaṃ kāyasaṅkhāro ca nirujjhati vacīsaṅkhāro ca nirujjhati.</p>
<p><a class="sc" id="3"></a><a class="ms" id="p_34Y6_371"></a>« Yassa vā pana vacīsaṅkhāro nirujjhati tassa kāyasaṅkhāro nirujjhatīti?</p>
<p><a class="sc" id="4"></a><a class="ms" id="p_34Y6_372"></a>Vinā assāsa­passā­sehi vitak­ka­vicārā­naṃ bhaṅgakkhaṇe tesaṃ vacīsaṅkhāro nirujjhati, no ca tesaṃ kāyasaṅkhāro nirujjhati. Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ bhaṅgakkhaṇe tesaṃ vacīsaṅkhāro ca nirujjhati kāyasaṅkhāro ca nirujjhati.</p>
<p><a class="sc" id="5"></a><a class="ms" id="p_34Y6_373"></a>» Yassa kāyasaṅkhāro nirujjhati tassa cittasaṅkhāro nirujjhatīti? Āmantā.</p>
<p><a class="sc" id="6"></a><a class="ms" id="p_34Y6_374"></a>« Yassa vā pana cittasaṅkhāro nirujjhati tassa kāyasaṅkhāro nirujjhatīti?</p>
<p><a class="sc" id="7"></a><a class="ms" id="p_34Y6_375"></a>Vinā assāsa­passā­sehi cittassa bhaṅgakkhaṇe tesaṃ cittasaṅkhāro nirujjhati, no ca tesaṃ kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ cittasaṅkhāro ca nirujjhati kāyasaṅkhāro ca nirujjhati.</p>
<p><a class="sc" id="8"></a><a class="ms" id="p_34Y6_376"></a><a class="msdiv" id="msdiv80"></a>» Yassa vacīsaṅkhāro nirujjhati tassa cittasaṅkhāro nirujjhatīti? Āmantā.</p>
<p><a class="sc" id="9"></a><a class="ms" id="p_34Y6_377"></a>« Yassa vā pana cittasaṅkhāro nirujjhati tassa vacīsaṅkhāro nirujjhatīti?</p>
<p><a class="sc" id="10"></a><a class="ms" id="p_34Y6_378"></a>Vinā vitak­ka­vi­cārehi cittassa bhaṅgakkhaṇe tesaṃ cittasaṅkhāro nirujjhati, no ca tesaṃ vacīsaṅkhāro nirujjhati. Vitak­ka­vicārā­naṃ bhaṅgakkhaṇe tesaṃ cittasaṅkhāro ca nirujjhati vacīsaṅkhāro ca nirujjhati.</p>
<h3>6.2.2.1.2. Anulomaokāsa</h3>
<p><a class="sc" id="11"></a><a class="ms" id="p_34Y6_379"></a><a class="msdiv" id="msdiv81"></a>» Yattha kāyasaṅkhāro nirujjhati tattha vacīsaṅkhāro nirujjhatīti? … pe ….</p>
<h3>6.2.2.1.3. Anu­loma­pug­galokāsa</h3>
<p><a class="sc" id="12"></a><a class="ms" id="p_34Y6_380"></a><a class="msdiv" id="msdiv82"></a>» Yassa yattha kāyasaṅkhāro nirujjhati tassa tattha vacīsaṅkhāro nirujjhatīti? … pe …. (Yassakampi yassa­yattha­kampi sadisaṃ.)</p>
<h3>6.2.2.1.4. Pac­canī­ka­puggala</h3>
<p><a class="sc" id="13"></a><a class="ms" id="p_34Y6_381"></a><a class="msdiv" id="msdiv83"></a>» Yassa kāyasaṅkhāro na nirujjhati tassa vacīsaṅkhāro na nirujjhatīti?</p>
<p><a class="sc" id="14"></a><a class="ms" id="p_34Y6_382"></a>Vinā assāsa­passā­sehi vitak­ka­vicārā­naṃ bhaṅgakkhaṇe tesaṃ kāyasaṅkhāro na nirujjhati, no ca tesaṃ vacīsaṅkhāro na nirujjhati. Sabbesaṃ cittassa uppādakkhaṇe vinā assāsa­passā­sehi avitak­ka­a­vicāra­cittassa bhaṅgakkhaṇe nirodha­samā­pannā­naṃ asaññasattānaṃ tesaṃ kāyasaṅkhāro ca na nirujjhati vacīsaṅkhāro ca na nirujjhati.</p>
<p><a class="sc" id="15"></a><a class="ms" id="p_34Y6_383"></a>« Yassa vā pana vacīsaṅkhāro na nirujjhati tassa kāyasaṅkhāro na nirujjhatīti?</p>
<p><a class="sc" id="16"></a><a class="pts" id="pts1.248"></a><a class="ms" id="p_34Y6_384"></a>Vinā vitak­ka­vi­cārehi assāsa­passā­sā­naṃ bhaṅgakkhaṇe tesaṃ vacīsaṅkhāro na nirujjhati, no ca tesaṃ kāyasaṅkhāro na nirujjhati. Sabbesaṃ cittassa uppādakkhaṇe vinā assāsa­passā­sehi avitak­ka­a­vicāra­cittassa bhaṅgakkhaṇe nirodha­samā­pannā­naṃ asaññasattānaṃ tesaṃ vacīsaṅkhāro ca na nirujjhati kāyasaṅkhāro ca na nirujjhati.</p>
<p><a class="sc" id="17"></a><a class="ms" id="p_34Y6_385"></a>» Yassa kāyasaṅkhāro na nirujjhati tassa cittasaṅkhāro na nirujjhatīti?</p>
<p><a class="sc" id="18"></a><a class="ms" id="p_34Y6_386"></a>Vinā assāsa­passā­sehi cittassa bhaṅgakkhaṇe tesaṃ kāyasaṅkhāro na nirujjhati, no ca tesaṃ cittasaṅkhāro na nirujjhati. Sabbesaṃ cittassa uppādakkhaṇe nirodha­samā­pannā­naṃ asaññasattānaṃ tesaṃ kāyasaṅkhāro ca na nirujjhati cittasaṅkhāro ca na nirujjhati.</p>
<p><a class="sc" id="19"></a><a class="ms" id="p_34Y6_387"></a>« Yassa vā pana … pe … ? Āmantā.</p>
<p><a class="sc" id="20"></a><a class="ms" id="p_34Y6_388"></a><a class="msdiv" id="msdiv84"></a>» Yassa vacīsaṅkhāro na nirujjhati tassa cittasaṅkhāro na nirujjhatīti?</p>
<p><a class="sc" id="21"></a><a class="ms" id="p_34Y6_389"></a>Vinā vitak­ka­vi­cārehi cittassa bhaṅgakkhaṇe tesaṃ vacīsaṅkhāro na nirujjhati, no ca tesaṃ cittasaṅkhāro na nirujjhati. Sabbesaṃ cittassa uppādakkhaṇe nirodha­samā­pannā­naṃ asaññasattānaṃ tesaṃ vacīsaṅkhāro ca na nirujjhati cittasaṅkhāro ca na nirujjhati.</p>
<p><a class="sc" id="22"></a><a class="ms" id="p_34Y6_390"></a>« Yassa vā pana … pe … ? Āmantā.</p>
<h3>6.2.2.1.5. Paccanīkaokāsa</h3>
<p><a class="sc" id="23"></a><a class="ms" id="p_34Y6_391"></a><a class="msdiv" id="msdiv85"></a>» Yattha kāyasaṅkhāro na nirujjhati … pe ….</p>
<h3>6.2.2.1.6. Pac­canī­ka­pug­galokāsa</h3>
<p><a class="sc" id="24"></a><a class="ms" id="p_34Y6_392"></a><a class="msdiv" id="msdiv86"></a>» Yassa yattha kāyasaṅkhāro na nirujjhati tassa tattha vacīsaṅkhāro na nirujjhatīti?</p>
<p><a class="sc" id="25"></a><a class="ms" id="p_34Y6_393"></a>Vinā assāsa­passā­sehi vitak­ka­vicārā­naṃ bhaṅgakkhaṇe tesaṃ tattha kāyasaṅkhāro na nirujjhati, no ca tesaṃ tattha vacīsaṅkhāro na nirujjhati. Sabbesaṃ cittassa uppādakkhaṇe vinā assāsa­passā­sehi avitak­ka­a­vicāra­cittassa bhaṅgakkhaṇe asaññasattānaṃ tesaṃ tattha kāyasaṅkhāro ca na nirujjhati vacīsaṅkhāro ca na nirujjhati.</p>
<p><a class="sc" id="26"></a><a class="ms" id="p_34Y6_394"></a>« Yassa vā pana yattha vacīsaṅkhāro na nirujjhati … pe ….</p>
<p><a class="sc" id="27"></a><a class="ms" id="p_34Y6_395"></a>(Yassakampi yassa­yattha­kampi sadisaṃ vitthāretabbaṃ, yassayatthake nirodha­samā­pannā­nanti na kātabbaṃ.)</p>
<h2>6.2.2.2. Atītavāra</h2>
<h3>6.2.2.2.1. Anulomapuggala</h3>
<p><a class="sc" id="28"></a><a class="ms" id="p_34Y6_396"></a><a class="msdiv" id="msdiv87"></a>» Yassa kāyasaṅkhāro nirujjhittha tassa vacīsaṅkhāro nirujjhitthāti? Āmantā.</p>
<p><a class="sc" id="29"></a><a class="ms" id="p_34Y6_397"></a>« Yassa vā pana … pe … ? Āmantā.</p>
<p><a class="sc" id="30"></a><a class="ms" id="p_34Y6_398"></a>(Yathā uppādavāre atītā pucchā yassakampi yassa­yattha­kampi anulomampi paccanīkampi vibhattaṃ evaṃ nirodhavārepi vibhajitabbaṃ, natthi nānākaraṇaṃ.)</p>
<h2>6.2.2.3. Anāgatavāra</h2>
<h3>6.2.2.3.1. Anulomapuggala</h3>
<p><a class="sc" id="31"></a><a class="ms" id="p_34Y6_399"></a><a class="msdiv" id="msdiv88"></a>» Yassa kāyasaṅkhāro nirujjhissati tassa vacīsaṅkhāro nirujjhis­satīti? Āmantā.</p>
<p><a class="sc" id="32"></a><a class="ms" id="p_34Y6_400"></a>« Yassa vā pana vacīsaṅkhāro nirujjhissati tassa kāyasaṅkhāro nirujjhis­satīti?</p>
<p><a class="sc" id="33"></a><a class="pts" id="pts1.249"></a><a class="ms" id="p_34Y6_401"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchi­ma­bhavi­kānaṃ ye ca rūpāvacaraṃ arūpāvacaraṃ upapajjitvā pari­nib­bā­yis­santi tesaṃ cavantānaṃ tesaṃ vacīsaṅkhāro nirujjhissati, no ca tesaṃ kāyasaṅkhāro nirujjhissati. Itaresaṃ tesaṃ vacīsaṅkhāro ca nirujjhissati kāyasaṅkhāro ca nirujjhissati.</p>
<p><a class="sc" id="34"></a><a class="ms" id="p_34Y6_402"></a>» Yassa kāyasaṅkhāro nirujjhissati tassa cittasaṅkhāro nirujjhis­satīti? Āmantā.</p>
<p><a class="sc" id="35"></a><a class="ms" id="p_34Y6_403"></a>« Yassa vā pana cittasaṅkhāro nirujjhissati tassa kāyasaṅkhāro nirujjhis­satīti?</p>
<p><a class="sc" id="36"></a><a class="ms" id="p_34Y6_404"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchi­ma­bhavi­kānaṃ ye ca rūpāvacaraṃ arūpāvacaraṃ upapajjitvā pari­nib­bā­yis­santi tesaṃ cavantānaṃ tesaṃ cittasaṅkhāro nirujjhissati, no ca tesaṃ kāyasaṅkhāro nirujjhissati. Itaresaṃ tesaṃ cittasaṅkhāro ca nirujjhissati kāyasaṅkhāro ca nirujjhissati.</p>
<p><a class="sc" id="37"></a><a class="ms" id="p_34Y6_405"></a><a class="msdiv" id="msdiv89"></a>» Yassa vacīsaṅkhāro nirujjhissati tassa cittasaṅkhāro nirujjhis­satīti? Āmantā.</p>
<p><a class="sc" id="38"></a><a class="ms" id="p_34Y6_406"></a>« Yassa vā pana cittasaṅkhāro nirujjhissati tassa vacīsaṅkhāro nirujjhis­satīti?</p>
<p><a class="sc" id="39"></a><a class="ms" id="p_34Y6_407"></a>Avitak­ka­avi­cāra­pacchi­ma­cittassa uppādakkhaṇe yassa cittassa anantarā avitak­ka­a­vicāraṃ pacchimacittaṃ uppajjissati tesaṃ cittasaṅkhāro nirujjhissati, no ca tesaṃ vacīsaṅkhāro nirujjhissati. Itaresaṃ tesaṃ cittasaṅkhāro ca nirujjhissati vacīsaṅkhāro ca nirujjhissati.</p>
<h3>6.2.2.3.2. Anulomaokāsa</h3>
<p><a class="sc" id="40"></a><a class="ms" id="p_34Y6_408"></a><a class="msdiv" id="msdiv90"></a>» Yattha kāyasaṅkhāro nirujjhissati … pe ….</p>
<h3>6.2.2.3.3. Anu­loma­pug­galokāsa</h3>
<p><a class="sc" id="41"></a><a class="ms" id="p_34Y6_409"></a><a class="msdiv" id="msdiv91"></a>» Yassa yattha kāyasaṅkhāro nirujjhissati tassa tattha vacīsaṅkhāro nirujjhis­satīti?</p>
<p><a class="sc" id="42"></a><a class="ms" id="p_34Y6_410"></a>Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro nirujjhissati, no ca tesaṃ tattha vacīsaṅkhāro nirujjhissati. Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca nirujjhissati vacīsaṅkhāro ca nirujjhissati.</p>
<p><a class="sc" id="43"></a><a class="ms" id="p_34Y6_411"></a>« Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhis­satīti?</p>
<p><a class="sc" id="44"></a><a class="ms" id="p_34Y6_412"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha vacīsaṅkhāro nirujjhissati, no ca tesaṃ tattha kāyasaṅkhāro nirujjhissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha vacīsaṅkhāro ca nirujjhissati kāyasaṅkhāro ca nirujjhissati.</p>
<p><a class="sc" id="45"></a><a class="ms" id="p_34Y6_413"></a>» Yassa yattha kāyasaṅkhāro nirujjhissati tassa tattha cittasaṅkhāro nirujjhis­satīti? Āmantā.</p>
<p><a class="sc" id="46"></a><a class="ms" id="p_34Y6_414"></a>« Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhis­satīti?</p>
<p><a class="sc" id="47"></a><a class="ms" id="p_34Y6_415"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati catut­thaj­jhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro nirujjhissati, no ca tesaṃ tattha kāyasaṅkhāro nirujjhissati. Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha cittasaṅkhāro ca nirujjhissati kāyasaṅkhāro ca nirujjhissati.</p>
<p><a class="sc" id="48"></a><a class="pts" id="pts1.250"></a><a class="ms" id="p_34Y6_416"></a><a class="msdiv" id="msdiv92"></a>» Yassa yattha vacīsaṅkhāro nirujjhissati tassa tattha cittasaṅkhāro nirujjhis­satīti? Āmantā.</p>
<p><a class="sc" id="49"></a><a class="ms" id="p_34Y6_417"></a>« Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhis­satīti?</p>
<p><a class="sc" id="50"></a><a class="ms" id="p_34Y6_418"></a>Avitak­ka­avi­cāra­pacchi­ma­cittassa uppādakkhaṇe yassa cittassa anantarā avitak­ka­a­vicāraṃ pacchimacittaṃ uppajjissati dutiyajjhānaṃ tatiyajjhānaṃ catut­thaj­jhānaṃ samāpannānaṃ tesaṃ tattha cittasaṅkhāro nirujjhissati, no ca tesaṃ tattha vacīsaṅkhāro nirujjhissati. Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca nirujjhissati vacīsaṅkhāro ca nirujjhissati.</p>
<h3>6.2.2.3.4. Pac­canī­ka­puggala</h3>
<p><a class="sc" id="51"></a><a class="ms" id="p_34Y6_419"></a><a class="msdiv" id="msdiv93"></a>» Yassa kāyasaṅkhāro na nirujjhissati tassa vacīsaṅkhāro na nirujjhis­satīti?</p>
<p><a class="sc" id="52"></a><a class="ms" id="p_34Y6_420"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchi­ma­bhavi­kānaṃ ye ca rūpāvacaraṃ arūpāvacaraṃ upapajjitvā pari­nib­bā­yis­santi tesaṃ cavantānaṃ tesaṃ kāyasaṅkhāro na nirujjhissati, no ca tesaṃ vacīsaṅkhāro na nirujjhissati. Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati tesaṃ kāyasaṅkhāro ca na nirujjhissati vacīsaṅkhāro ca na nirujjhissati.</p>
<p><a class="sc" id="53"></a><a class="ms" id="p_34Y6_421"></a>« Yassa vā pana … pe … ? Āmantā.</p>
<p><a class="sc" id="54"></a><a class="ms" id="p_34Y6_422"></a>» Yassa kāyasaṅkhāro na nirujjhissati tassa cittasaṅkhāro na nirujjhis­satīti?</p>
<p><a class="sc" id="55"></a><a class="ms" id="p_34Y6_423"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchi­ma­bhavi­kānaṃ ye ca rūpāvacaraṃ arūpāvacaraṃ upapajjitvā pari­nib­bā­yis­santi tesaṃ cavantānaṃ tesaṃ kāyasaṅkhāro na nirujjhissati, no ca tesaṃ cittasaṅkhāro na nirujjhissati. Pacchi­ma­cittassa bhaṅgakkhaṇe tesaṃ kāyasaṅkhāro ca na nirujjhissati cittasaṅkhāro ca na nirujjhissati.</p>
<p><a class="sc" id="56"></a><a class="ms" id="p_34Y6_424"></a>« Yassa vā pana … pe … ? Āmantā.</p>
<p><a class="sc" id="57"></a><a class="ms" id="p_34Y6_425"></a><a class="msdiv" id="msdiv94"></a>» Yassa vacīsaṅkhāro na nirujjhissati tassa cittasaṅkhāro na nirujjhis­satīti?</p>
<p><a class="sc" id="58"></a><a class="ms" id="p_34Y6_426"></a>Avitak­ka­avi­cāra­pacchi­ma­cittassa uppādakkhaṇe yassa cittassa anantarā avitak­ka­a­vicāraṃ pacchimacittaṃ uppajjissati tesaṃ vacīsaṅkhāro na nirujjhissati, no ca tesaṃ cittasaṅkhāro na nirujjhissati. Pacchi­ma­cittassa bhaṅgakkhaṇe tesaṃ vacīsaṅkhāro ca na nirujjhissati cittasaṅkhāro ca na nirujjhissati.</p>
<p><a class="sc" id="59"></a><a class="ms" id="p_34Y6_427"></a>« Yassa vā pana … pe … ? Āmantā.</p>
<h3>6.2.2.3.5. Paccanīkaokāsa</h3>
<p><a class="sc" id="60"></a><a class="ms" id="p_34Y6_428"></a><a class="msdiv" id="msdiv95"></a>» Yattha kāyasaṅkhāro na nirujjhissati … pe ….</p>
<h3>6.2.2.3.6. Pac­canī­ka­pug­galokāsa</h3>
<p><a class="sc" id="61"></a><a class="ms" id="p_34Y6_429"></a><a class="msdiv" id="msdiv96"></a>» Yassa yattha kāyasaṅkhāro na nirujjhissati tassa tattha vacīsaṅkhāro na nirujjhis­satīti?</p>
<p><a class="sc" id="62"></a><a class="pts" id="pts1.251"></a><a class="ms" id="p_34Y6_430"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha kāyasaṅkhāro na nirujjhissati, no ca tesaṃ tattha vacīsaṅkhāro na nirujjhissati. Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati catut­thaj­jhānaṃ samāpannānaṃ asaññasattānaṃ tesaṃ tattha kāyasaṅkhāro ca na nirujjhissati vacīsaṅkhāro ca na nirujjhissati.</p>
<p><a class="sc" id="63"></a><a class="ms" id="p_34Y6_431"></a>« Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhis­satīti?</p>
<p><a class="sc" id="64"></a><a class="ms" id="p_34Y6_432"></a>Dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro na nirujjhissati, no ca tesaṃ tattha kāyasaṅkhāro na nirujjhissati. Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati catut­thaj­jhānaṃ samāpannānaṃ asaññasattānaṃ tesaṃ tattha vacīsaṅkhāro ca na nirujjhissati kāyasaṅkhāro ca na nirujjhissati.</p>
<p><a class="sc" id="65"></a><a class="ms" id="p_34Y6_433"></a>» Yassa yattha kāyasaṅkhāro na nirujjhissati tassa tattha cittasaṅkhāro na nirujjhis­satīti?</p>
<p><a class="sc" id="66"></a><a class="ms" id="p_34Y6_434"></a>Kāmāvacarānaṃ pacchi­ma­cittassa uppādakkhaṇe yassa cittassa anantarā kāmāvacarānaṃ pacchimacittaṃ uppajjissati catut­thaj­jhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro na nirujjhissati, no ca tesaṃ tattha cittasaṅkhāro na nirujjhissati. Pacchi­ma­cittassa bhaṅgakkhaṇe asaññasattānaṃ tesaṃ tattha kāyasaṅkhāro ca na nirujjhissati cittasaṅkhāro ca na nirujjhissati.</p>
<p><a class="sc" id="67"></a><a class="ms" id="p_34Y6_435"></a>« Yassa vā pana yattha cittasaṅkhāro na nirujjhissati tassa tattha kāyasaṅkhāro na nirujjhis­satīti? Āmantā.</p>
<p><a class="sc" id="68"></a><a class="ms" id="p_34Y6_436"></a><a class="msdiv" id="msdiv97"></a>» Yassa yattha vacīsaṅkhāro na nirujjhissati tassa tattha cittasaṅkhāro na nirujjhis­satīti?</p>
<p><a class="sc" id="69"></a><a class="ms" id="p_34Y6_437"></a>Avitak­ka­avi­cāra­pacchi­ma­cittassa uppādakkhaṇe yassa cittassa anantarā avitak­ka­a­vicāraṃ pacchimacittaṃ uppajjissati dutiyajjhānaṃ tatiyajjhānaṃ catut­thaj­jhānaṃ samāpannānaṃ tesaṃ tattha vacīsaṅkhāro na nirujjhissati, no ca tesaṃ tattha cittasaṅkhāro na nirujjhissati. Pacchi­ma­cittassa bhaṅgakkhaṇe asaññasattānaṃ tesaṃ tattha vacīsaṅkhāro ca na nirujjhissati cittasaṅkhāro ca na nirujjhissati.</p>
<p><a class="sc" id="70"></a><a class="ms" id="p_34Y6_438"></a>« Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhis­satīti? Āmantā.</p>
<h2>6.2.2.4. ­Pac­cup­pan­nā­tī­tavāra</h2>
<h3>6.2.2.4.1. Anulomapuggala</h3>
<p><a class="sc" id="71"></a><a class="ms" id="p_34Y6_439"></a><a class="msdiv" id="msdiv98"></a>» Yassa kāyasaṅkhāro nirujjhati tassa vacīsaṅkhāro nirujjhitthāti? Āmantā.</p>
<p><a class="sc" id="72"></a><a class="ms" id="p_34Y6_440"></a>« Yassa vā pana vacīsaṅkhāro nirujjhittha tassa kāyasaṅkhāro nirujjhatīti?</p>
<p><a class="sc" id="73"></a><a class="ms" id="p_34Y6_441"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ vacīsaṅkhāro nirujjhittha, no ca tesaṃ kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ vacīsaṅkhāro ca nirujjhittha kāyasaṅkhāro ca nirujjhati.</p>
<p><a class="sc" id="74"></a><a class="pts" id="pts1.252"></a><a class="ms" id="p_34Y6_442"></a>» Yassa kāyasaṅkhāro nirujjhati tassa cittasaṅkhāro nirujjhitthāti? Āmantā.</p>
<p><a class="sc" id="75"></a><a class="ms" id="p_34Y6_443"></a>« Yassa vā pana cittasaṅkhāro nirujjhittha tassa kāyasaṅkhāro nirujjhatīti?</p>
<p><a class="sc" id="76"></a><a class="ms" id="p_34Y6_444"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittasaṅkhāro nirujjhittha, no ca tesaṃ kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ cittasaṅkhāro ca nirujjhittha kāyasaṅkhāro ca nirujjhati.</p>
<p><a class="sc" id="77"></a><a class="ms" id="p_34Y6_445"></a><a class="msdiv" id="msdiv99"></a>» Yassa vacīsaṅkhāro nirujjhati tassa cittasaṅkhāro nirujjhitthāti? Āmantā.</p>
<p><a class="sc" id="78"></a><a class="ms" id="p_34Y6_446"></a>« Yassa vā pana cittasaṅkhāro nirujjhittha tassa vacīsaṅkhāro nirujjhatīti?</p>
<p><a class="sc" id="79"></a><a class="ms" id="p_34Y6_447"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittasaṅkhāro nirujjhittha, no ca tesaṃ vacīsaṅkhāro nirujjhati. Vitak­ka­vicārā­naṃ bhaṅgakkhaṇe tesaṃ cittasaṅkhāro ca nirujjhittha vacīsaṅkhāro ca nirujjhati.</p>
<h3>6.2.2.4.2. Anulomaokāsa</h3>
<p><a class="sc" id="80"></a><a class="ms" id="p_34Y6_448"></a><a class="msdiv" id="msdiv100"></a>» Yattha kāyasaṅkhāro nirujjhati … pe ….</p>
<h3>6.2.2.4.3. Anu­loma­pug­galokāsa</h3>
<p><a class="sc" id="81"></a><a class="ms" id="p_34Y6_449"></a><a class="msdiv" id="msdiv101"></a>» Yassa yattha kāyasaṅkhāro nirujjhati tassa tattha vacīsaṅkhāro nirujjhitthāti?</p>
<p><a class="sc" id="82"></a><a class="ms" id="p_34Y6_450"></a>Dutiyajjhānaṃ tatiyajjhānaṃ samāpannānaṃ assāsa­passā­sā­naṃ bhaṅgakkhaṇe tesaṃ tattha kāyasaṅkhāro nirujjhati, no ca tesaṃ tattha vacīsaṅkhāro nirujjhittha. Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ bhaṅgakkhaṇe tesaṃ tattha kāyasaṅkhāro ca nirujjhati vacīsaṅkhāro ca nirujjhittha.</p>
<p><a class="sc" id="83"></a><a class="ms" id="p_34Y6_451"></a>« Yassa vā pana yattha vacīsaṅkhāro nirujjhittha tassa tattha kāyasaṅkhāro nirujjhatīti?</p>
<p><a class="sc" id="84"></a><a class="ms" id="p_34Y6_452"></a>Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha vacīsaṅkhāro nirujjhittha, no ca tesaṃ tattha kāyasaṅkhāro nirujjhati. Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ bhaṅgakkhaṇe tesaṃ tattha vacīsaṅkhāro ca nirujjhittha kāyasaṅkhāro ca nirujjhati.</p>
<p><a class="sc" id="85"></a><a class="ms" id="p_34Y6_453"></a>» Yassa yattha kāyasaṅkhāro nirujjhati tassa tattha cittasaṅkhāro nirujjhitthāti? Āmantā.</p>
<p><a class="sc" id="86"></a><a class="ms" id="p_34Y6_454"></a>« Yassa vā pana yattha cittasaṅkhāro nirujjhittha tassa tattha kāyasaṅkhāro nirujjhatīti?</p>
<p><a class="sc" id="87"></a><a class="ms" id="p_34Y6_455"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe tesaṃ tattha cittasaṅkhāro nirujjhittha, no ca tesaṃ tattha kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ tattha cittasaṅkhāro ca nirujjhittha kāyasaṅkhāro ca nirujjhati.</p>
<p><a class="sc" id="88"></a><a class="ms" id="p_34Y6_456"></a><a class="msdiv" id="msdiv102"></a>» Yassa yattha vacīsaṅkhāro nirujjhati tassa tattha cittasaṅkhāro nirujjhitthāti? Āmantā.</p>
<p><a class="sc" id="89"></a><a class="ms" id="p_34Y6_457"></a>« Yassa vā pana yattha cittasaṅkhāro nirujjhittha tassa tattha vacīsaṅkhāro nirujjhatīti?</p>
<p><a class="sc" id="90"></a><a class="ms" id="p_34Y6_458"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe tesaṃ tattha cittasaṅkhāro nirujjhittha, no ca tesaṃ tattha vacīsaṅkhāro nirujjhati. Vitak­ka­vicārā­naṃ bhaṅgakkhaṇe tesaṃ tattha cittasaṅkhāro ca nirujjhittha vacīsaṅkhāro ca nirujjhati.</p>
<h3>6.2.2.4.4. Pac­canī­ka­puggala</h3>
<p><a class="sc" id="91"></a><a class="ms" id="p_34Y6_459"></a><a class="msdiv" id="msdiv103"></a>» Yassa kāyasaṅkhāro na nirujjhati tassa vacīsaṅkhāro na nirujjhitthāti? Nirujjhittha.</p>
<p><a class="sc" id="92"></a><a class="ms" id="p_34Y6_460"></a>« Yassa vā pana vacīsaṅkhāro na nirujjhittha tassa kāyasaṅkhāro na nirujjhatīti? Natthi.</p>
<p><a class="sc" id="93"></a><a class="ms" id="p_34Y6_461"></a>» Yassa kāyasaṅkhāro na nirujjhati tassa cittasaṅkhāro na nirujjhitthāti? Nirujjhittha.</p>
<p><a class="sc" id="94"></a><a class="ms" id="p_34Y6_462"></a>« Yassa vā pana cittasaṅkhāro na nirujjhittha tassa kāyasaṅkhāro na nirujjhatīti? Natthi.</p>
<p><a class="sc" id="95"></a><a class="pts" id="pts1.253"></a><a class="ms" id="p_34Y6_463"></a><a class="msdiv" id="msdiv104"></a>» Yassa vacīsaṅkhāro na nirujjhati tassa cittasaṅkhāro na nirujjhitthāti? Nirujjhittha.</p>
<p><a class="sc" id="96"></a><a class="ms" id="p_34Y6_464"></a>« Yassa vā pana cittasaṅkhāro na nirujjhittha tassa vacīsaṅkhāro na nirujjhatīti? Natthi.</p>
<h3>6.2.2.4.5. Paccanīkaokāsa</h3>
<p><a class="sc" id="97"></a><a class="ms" id="p_34Y6_465"></a><a class="msdiv" id="msdiv105"></a>» Yattha kāyasaṅkhāro na nirujjhati … pe ….</p>
<h3>6.2.2.4.6. Pac­canī­ka­pug­galokāsa</h3>
<p><a class="sc" id="98"></a><a class="ms" id="p_34Y6_466"></a><a class="msdiv" id="msdiv106"></a>» Yassa yattha kāyasaṅkhāro na nirujjhati tassa tattha vacīsaṅkhāro na nirujjhitthāti?</p>
<p><a class="sc" id="99"></a><a class="ms" id="p_34Y6_467"></a>Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro na nirujjhati, no ca tesaṃ tattha vacīsaṅkhāro na nirujjhittha. Dutiyajjhānaṃ tatiyajjhānaṃ samāpannānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe catut­thaj­jhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha kāyasaṅkhāro ca na nirujjhati vacīsaṅkhāro ca na nirujjhittha.</p>
<p><a class="sc" id="100"></a><a class="ms" id="p_34Y6_468"></a>« Yassa vā pana yattha vacīsaṅkhāro na nirujjhittha tassa tattha kāyasaṅkhāro na nirujjhatīti?</p>
<p><a class="sc" id="101"></a><a class="ms" id="p_34Y6_469"></a>Dutiyajjhānaṃ tatiyajjhānaṃ samāpannānaṃ assāsa­passā­sā­naṃ bhaṅgakkhaṇe tesaṃ tattha vacīsaṅkhāro na nirujjhittha, no ca tesaṃ tattha kāyasaṅkhāro na nirujjhati. Dutiyajjhānaṃ tatiyajjhānaṃ samāpannānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe catut­thaj­jhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha vacīsaṅkhāro ca na nirujjhittha kāyasaṅkhāro ca na nirujjhati.</p>
<p><a class="sc" id="102"></a><a class="ms" id="p_34Y6_470"></a>» Yassa yattha kāyasaṅkhāro na nirujjhati tassa tattha cittasaṅkhāro na nirujjhitthāti?</p>
<p><a class="sc" id="103"></a><a class="ms" id="p_34Y6_471"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe tesaṃ tattha kāyasaṅkhāro na nirujjhati, no ca tesaṃ tattha cittasaṅkhāro na nirujjhittha. Suddhāvāsaṃ upapajjantānaṃ asaññasattānaṃ tesaṃ tattha kāyasaṅkhāro ca na nirujjhati cittasaṅkhāro ca na nirujjhittha.</p>
<p><a class="sc" id="104"></a><a class="ms" id="p_34Y6_472"></a>« Yassa vā pana yattha cittasaṅkhāro na nirujjhittha tassa tattha kāyasaṅkhāro na nirujjhatīti? Āmantā.</p>
<p><a class="sc" id="105"></a><a class="ms" id="p_34Y6_473"></a><a class="msdiv" id="msdiv107"></a>» Yassa yattha vacīsaṅkhāro na nirujjhati tassa tattha cittasaṅkhāro na nirujjhitthāti?</p>
<p><a class="sc" id="106"></a><a class="ms" id="p_34Y6_474"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe tesaṃ tattha vacīsaṅkhāro na nirujjhati, no ca tesaṃ tattha cittasaṅkhāro na nirujjhittha. Suddhāvāsaṃ upapajjantānaṃ asaññasattānaṃ tesaṃ tattha vacīsaṅkhāro ca na nirujjhati cittasaṅkhāro ca na nirujjhittha.</p>
<p><a class="sc" id="107"></a><a class="ms" id="p_34Y6_475"></a>« Yassa vā pana yattha cittasaṅkhāro na nirujjhittha tassa tattha vacīsaṅkhāro na nirujjhatīti? Āmantā.</p>
<h2>6.2.2.5. ­Pac­cup­pan­nā­nāgata­vāra</h2>
<h3>6.2.2.5.1. Anulomapuggala</h3>
<p><a class="sc" id="108"></a><a class="ms" id="p_34Y6_476"></a><a class="msdiv" id="msdiv108"></a>» Yassa kāyasaṅkhāro nirujjhati tassa vacīsaṅkhāro nirujjhis­satīti? Āmantā.</p>
<p><a class="sc" id="109"></a><a class="ms" id="p_34Y6_477"></a>« Yassa vā pana vacīsaṅkhāro nirujjhissati tassa kāyasaṅkhāro nirujjhatīti?</p>
<p><a class="sc" id="110"></a><a class="pts" id="pts1.254"></a><a class="ms" id="p_34Y6_478"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ vacīsaṅkhāro nirujjhissati, no ca tesaṃ kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ vacīsaṅkhāro ca nirujjhissati kāyasaṅkhāro ca nirujjhati.</p>
<p><a class="sc" id="111"></a><a class="ms" id="p_34Y6_479"></a>» Yassa kāyasaṅkhāro nirujjhati tassa cittasaṅkhāro nirujjhis­satīti? Āmantā.</p>
<p><a class="sc" id="112"></a><a class="ms" id="p_34Y6_480"></a>« Yassa vā pana cittasaṅkhāro nirujjhissati tassa kāyasaṅkhāro nirujjhatīti?</p>
<p><a class="sc" id="113"></a><a class="ms" id="p_34Y6_481"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittasaṅkhāro nirujjhissati, no ca tesaṃ kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ cittasaṅkhāro ca nirujjhissati kāyasaṅkhāro ca nirujjhati.</p>
<p><a class="sc" id="114"></a><a class="ms" id="p_34Y6_482"></a><a class="msdiv" id="msdiv109"></a>» Yassa vacīsaṅkhāro nirujjhati tassa cittasaṅkhāro nirujjhis­satīti?</p>
<p><a class="sc" id="115"></a><a class="ms" id="p_34Y6_483"></a>Savitak­ka­savi­cāra­pacchi­ma­cittassa bhaṅgakkhaṇe tesaṃ vacīsaṅkhāro nirujjhati, no ca tesaṃ cittasaṅkhāro nirujjhissati. Itaresaṃ vitak­ka­vicārā­naṃ bhaṅgakkhaṇe tesaṃ vacīsaṅkhāro ca nirujjhati cittasaṅkhāro ca nirujjhissati.</p>
<p><a class="sc" id="116"></a><a class="ms" id="p_34Y6_484"></a>« Yassa vā pana cittasaṅkhāro nirujjhissati tassa vacīsaṅkhāro nirujjhatīti?</p>
<p><a class="sc" id="117"></a><a class="ms" id="p_34Y6_485"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittasaṅkhāro nirujjhissati, no ca tesaṃ vacīsaṅkhāro nirujjhati. Vitak­ka­vicārā­naṃ bhaṅgakkhaṇe tesaṃ cittasaṅkhāro ca nirujjhissati vacīsaṅkhāro ca nirujjhati.</p>
<h3>6.2.2.5.2. Anulomaokāsa</h3>
<p><a class="sc" id="118"></a><a class="ms" id="p_34Y6_486"></a><a class="msdiv" id="msdiv110"></a>» Yattha kāyasaṅkhāro nirujjhati … pe ….</p>
<h3>6.2.2.5.3. Anu­loma­pug­galokāsa</h3>
<p><a class="sc" id="119"></a><a class="ms" id="p_34Y6_487"></a><a class="msdiv" id="msdiv111"></a>» Yassa yattha kāyasaṅkhāro nirujjhati tassa tattha vacīsaṅkhāro nirujjhis­satīti?</p>
<p><a class="sc" id="120"></a><a class="ms" id="p_34Y6_488"></a>Dutiyajjhānaṃ tatiyajjhānaṃ samāpannānaṃ assāsa­passā­sā­naṃ bhaṅgakkhaṇe tesaṃ tattha kāyasaṅkhāro nirujjhati, no ca tesaṃ tattha vacīsaṅkhāro nirujjhissati. Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ bhaṅgakkhaṇe tesaṃ tattha kāyasaṅkhāro ca nirujjhati vacīsaṅkhāro ca nirujjhissati.</p>
<p><a class="sc" id="121"></a><a class="ms" id="p_34Y6_489"></a>« Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhatīti?</p>
<p><a class="sc" id="122"></a><a class="ms" id="p_34Y6_490"></a>Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha vacīsaṅkhāro nirujjhissati, no ca tesaṃ tattha kāyasaṅkhāro nirujjhati. Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ bhaṅgakkhaṇe tesaṃ tattha vacīsaṅkhāro ca nirujjhissati kāyasaṅkhāro ca nirujjhati.</p>
<p><a class="sc" id="123"></a><a class="ms" id="p_34Y6_491"></a>» Yassa yattha kāyasaṅkhāro nirujjhati tassa tattha cittasaṅkhāro nirujjhis­satīti? Āmantā.</p>
<p><a class="sc" id="124"></a><a class="ms" id="p_34Y6_492"></a>« Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhatīti?</p>
<p><a class="sc" id="125"></a><a class="ms" id="p_34Y6_493"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe tesaṃ tattha cittasaṅkhāro nirujjhissati, no ca tesaṃ tattha kāyasaṅkhāro nirujjhati. Assāsa­passā­sā­naṃ bhaṅgakkhaṇe tesaṃ tattha cittasaṅkhāro ca nirujjhissati kāyasaṅkhāro ca nirujjhati.</p>
<p><a class="sc" id="126"></a><a class="pts" id="pts1.255"></a><a class="ms" id="p_34Y6_494"></a><a class="msdiv" id="msdiv112"></a>» Yassa yattha vacīsaṅkhāro nirujjhati tassa tattha cittasaṅkhāro nirujjhis­satīti?</p>
<p><a class="sc" id="127"></a><a class="ms" id="p_34Y6_495"></a>Savitak­ka­savi­cāra­pacchi­ma­cittassa bhaṅgakkhaṇe tesaṃ tattha vacīsaṅkhāro nirujjhati, no ca tesaṃ tattha cittasaṅkhāro nirujjhissati. Itaresaṃ vitak­ka­vicārā­naṃ bhaṅgakkhaṇe tesaṃ tattha vacīsaṅkhāro ca nirujjhati cittasaṅkhāro ca nirujjhissati.</p>
<p><a class="sc" id="128"></a><a class="ms" id="p_34Y6_496"></a>« Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhatīti?</p>
<p><a class="sc" id="129"></a><a class="ms" id="p_34Y6_497"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe tesaṃ tattha cittasaṅkhāro nirujjhissati, no ca tesaṃ tattha vacīsaṅkhāro nirujjhati. Vitak­ka­vicārā­naṃ bhaṅgakkhaṇe tesaṃ tattha cittasaṅkhāro ca nirujjhissati vacīsaṅkhāro ca nirujjhati.</p>
<h3>6.2.2.5.4. Pac­canī­ka­puggala</h3>
<p><a class="sc" id="130"></a><a class="ms" id="p_34Y6_498"></a><a class="msdiv" id="msdiv113"></a>» Yassa kāyasaṅkhāro na nirujjhati tassa vacīsaṅkhāro na nirujjhis­satīti?</p>
<p><a class="sc" id="131"></a><a class="ms" id="p_34Y6_499"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ kāyasaṅkhāro na nirujjhati, no ca tesaṃ vacīsaṅkhāro na nirujjhissati. Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati tesaṃ kāyasaṅkhāro ca na nirujjhati vacīsaṅkhāro ca na nirujjhissati.</p>
<p><a class="sc" id="132"></a><a class="ms" id="p_34Y6_500"></a>« Yassa vā pana vacīsaṅkhāro na nirujjhissati tassa kāyasaṅkhāro na nirujjhatīti? Āmantā.</p>
<p><a class="sc" id="133"></a><a class="ms" id="p_34Y6_501"></a>» Yassa kāyasaṅkhāro na nirujjhati tassa cittasaṅkhāro na nirujjhis­satīti?</p>
<p><a class="sc" id="134"></a><a class="ms" id="p_34Y6_502"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ kāyasaṅkhāro na nirujjhati, no ca tesaṃ cittasaṅkhāro na nirujjhissati. Pacchi­ma­cittassa bhaṅgakkhaṇe tesaṃ kāyasaṅkhāro ca na nirujjhati cittasaṅkhāro ca na nirujjhissati.</p>
<p><a class="sc" id="135"></a><a class="ms" id="p_34Y6_503"></a>« Yassa vā pana … pe … ? Āmantā.</p>
<p><a class="sc" id="136"></a><a class="ms" id="p_34Y6_504"></a><a class="msdiv" id="msdiv114"></a>» Yassa vacīsaṅkhāro na nirujjhati tassa cittasaṅkhāro na nirujjhis­satīti?</p>
<p><a class="sc" id="137"></a><a class="ms" id="p_34Y6_505"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe nirodha­samā­pannā­naṃ asaññasattānaṃ tesaṃ vacīsaṅkhāro na nirujjhati, no ca tesaṃ cittasaṅkhāro na nirujjhissati. Avitak­ka­avi­cāra­pacchi­ma­cittassa bhaṅgakkhaṇe tesaṃ vacīsaṅkhāro ca na nirujjhati cittasaṅkhāro ca na nirujjhissati.</p>
<p><a class="sc" id="138"></a><a class="ms" id="p_34Y6_506"></a>« Yassa vā pana cittasaṅkhāro na nirujjhissati tassa vacīsaṅkhāro na nirujjhatīti?</p>
<p><a class="sc" id="139"></a><a class="ms" id="p_34Y6_507"></a>Savitak­ka­savi­cāra­pacchi­ma­cittassa bhaṅgakkhaṇe tesaṃ cittasaṅkhāro na nirujjhissati, no ca tesaṃ vacīsaṅkhāro na nirujjhati. Avitak­ka­avi­cāra­pacchi­ma­cittassa bhaṅgakkhaṇe tesaṃ cittasaṅkhāro ca na nirujjhissati vacīsaṅkhāro ca na nirujjhati.</p>
<h3>6.2.2.5.5. Paccanīkaokāsa</h3>
<p><a class="sc" id="140"></a><a class="ms" id="p_34Y6_508"></a><a class="msdiv" id="msdiv115"></a>» Yattha kāyasaṅkhāro na nirujjhati … pe ….</p>
<h3>6.2.2.5.6. Pac­canī­ka­pug­galokāsa</h3>
<p><a class="sc" id="141"></a><a class="ms" id="p_34Y6_509"></a><a class="msdiv" id="msdiv116"></a>» Yassa yattha kāyasaṅkhāro na nirujjhati tassa tattha vacīsaṅkhāro na nirujjhis­satīti?</p>
<p><a class="sc" id="142"></a><a class="pts" id="pts1.256"></a><a class="ms" id="p_34Y6_510"></a>Paṭhamajjhānaṃ samāpannānaṃ kāmāvacarānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro na nirujjhati, no ca tesaṃ tattha vacīsaṅkhāro na nirujjhissati. Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe catut­thaj­jhānaṃ samāpannānaṃ asaññasattānaṃ tesaṃ tattha kāyasaṅkhāro ca na nirujjhati vacīsaṅkhāro ca na nirujjhissati.</p>
<p><a class="sc" id="143"></a><a class="ms" id="p_34Y6_511"></a>« Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhatīti?</p>
<p><a class="sc" id="144"></a><a class="ms" id="p_34Y6_512"></a>Dutiyajjhānaṃ tatiyajjhānaṃ samāpannānaṃ assāsa­passā­sā­naṃ bhaṅgakkhaṇe tesaṃ tattha vacīsaṅkhāro na nirujjhissati, no ca tesaṃ tattha kāyasaṅkhāro na nirujjhati. Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsa­passā­sā­naṃ uppādakkhaṇe tesaṃyeva vinā assāsa­passā­sehi cittassa bhaṅgakkhaṇe catut­thaj­jhānaṃ samāpannānaṃ asaññasattānaṃ tesaṃ tattha vacīsaṅkhāro ca na nirujjhissati kāyasaṅkhāro ca na nirujjhati.</p>
<p><a class="sc" id="145"></a><a class="ms" id="p_34Y6_513"></a>» Yassa yattha kāyasaṅkhāro na nirujjhati tassa tattha cittasaṅkhāro na nirujjhis­satīti?</p>
<p><a class="sc" id="146"></a><a class="ms" id="p_34Y6_514"></a>Sabbesaṃ cittassa uppādakkhaṇe vinā assāsa­passā­sehi cittassa bhaṅgakkhaṇe tesaṃ tattha kāyasaṅkhāro na nirujjhati, no ca tesaṃ tattha cittasaṅkhāro na nirujjhissati. Pacchi­ma­cittassa bhaṅgakkhaṇe asaññasattānaṃ tesaṃ tattha kāyasaṅkhāro ca na nirujjhati cittasaṅkhāro ca na nirujjhissati.</p>
<p><a class="sc" id="147"></a><a class="ms" id="p_34Y6_515"></a>« Yassa vā pana … pe … ? Āmantā.</p>
<p><a class="sc" id="148"></a><a class="ms" id="p_34Y6_516"></a><a class="msdiv" id="msdiv117"></a>» Yassa yattha vacīsaṅkhāro na nirujjhati tassa tattha cittasaṅkhāro na nirujjhis­satīti?</p>
<p><a class="sc" id="149"></a><a class="ms" id="p_34Y6_517"></a>Sabbesaṃ cittassa uppādakkhaṇe vinā vitak­ka­vi­cārehi cittassa bhaṅgakkhaṇe tesaṃ tattha vacīsaṅkhāro na nirujjhati, no ca tesaṃ tattha cittasaṅkhāro na nirujjhissati. Avitak­ka­avi­cāra­pacchi­ma­cittassa bhaṅgakkhaṇe asaññasattānaṃ tesaṃ tattha vacīsaṅkhāro ca na nirujjhati cittasaṅkhāro ca na nirujjhissati.</p>
<p><a class="sc" id="150"></a><a class="ms" id="p_34Y6_518"></a>« Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhatīti?</p>
<p><a class="sc" id="151"></a><a class="ms" id="p_34Y6_519"></a>Savitak­ka­savi­cāra­pacchi­ma­cittassa bhaṅgakkhaṇe tesaṃ tattha cittasaṅkhāro na nirujjhissati, no ca tesaṃ tattha vacīsaṅkhāro na nirujjhati. Avitak­ka­avi­cāra­pacchi­ma­cittassa bhaṅgakkhaṇe asaññasattānaṃ tesaṃ tattha cittasaṅkhāro ca na nirujjhissati vacīsaṅkhāro ca na nirujjhati.</p>
<h2>6.2.2.6. Atī­tā­nāga­ta­vāra</h2>
<h3>6.2.2.6.1. Anulomapuggala</h3>
<p><a class="sc" id="152"></a><a class="ms" id="p_34Y6_520"></a><a class="msdiv" id="msdiv118"></a>» Yassa kāyasaṅkhāro nirujjhittha tassa vacīsaṅkhāro nirujjhis­satīti?</p>
<p><a class="sc" id="153"></a><a class="pts" id="pts1.257"></a><a class="ms" id="p_34Y6_521"></a>Savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati tesaṃ kāyasaṅkhāro nirujjhittha, no ca tesaṃ vacīsaṅkhāro nirujjhissati. Itaresaṃ tesaṃ kāyasaṅkhāro ca nirujjhittha vacīsaṅkhāro ca nirujjhissati.</p>
<p><a class="sc" id="154"></a><a class="ms" id="p_34Y6_522"></a>« Yassa vā pana … pe … ? Āmantā.</p>
<p><a class="sc" id="155"></a><a class="ms" id="p_34Y6_523"></a>» Yassa kāyasaṅkhāro nirujjhittha tassa cittasaṅkhāro nirujjhis­satīti?</p>
<p><a class="sc" id="156"></a><a class="ms" id="p_34Y6_524"></a>Pacchi­ma­cittassa bhaṅgakkhaṇe tesaṃ kāyasaṅkhāro nirujjhittha, no ca tesaṃ cittasaṅkhāro nirujjhissati. Itaresaṃ tesaṃ kāyasaṅkhāro ca nirujjhittha cittasaṅkhāro ca nirujjhissati.</p>
<p><a class="sc" id="157"></a><a class="ms" id="p_34Y6_525"></a>« Yassa vā pana … pe … ? Āmantā.</p>
<p><a class="sc" id="158"></a><a class="ms" id="p_34Y6_526"></a><a class="msdiv" id="msdiv119"></a>» Yassa vacīsaṅkhāro nirujjhittha tassa cittasaṅkhāro nirujjhis­satīti?</p>
<p><a class="sc" id="159"></a><a class="ms" id="p_34Y6_527"></a>Pacchi­ma­cittassa bhaṅgakkhaṇe tesaṃ vacīsaṅkhāro nirujjhittha, no ca tesaṃ cittasaṅkhāro nirujjhissati. Itaresaṃ tesaṃ vacīsaṅkhāro ca nirujjhittha cittasaṅkhāro ca nirujjhissati.</p>
<p><a class="sc" id="160"></a><a class="ms" id="p_34Y6_528"></a>« Yassa vā pana … pe … ? Āmantā.</p>
<h3>6.2.2.6.2. Anulomaokāsa</h3>
<p><a class="sc" id="161"></a><a class="ms" id="p_34Y6_529"></a><a class="msdiv" id="msdiv120"></a>» Yattha kāyasaṅkhāro nirujjhittha … pe ….</p>
<h3>6.2.2.6.3. Anu­loma­pug­galokāsa</h3>
<p><a class="sc" id="162"></a><a class="ms" id="p_34Y6_530"></a><a class="msdiv" id="msdiv121"></a>» Yassa yattha kāyasaṅkhāro nirujjhittha tassa tattha vacīsaṅkhāro nirujjhis­satīti?</p>
<p><a class="sc" id="163"></a><a class="ms" id="p_34Y6_531"></a>Kāmāvacare pacchi­ma­cittassa bhaṅgakkhaṇe dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro nirujjhittha, no ca tesaṃ tattha vacīsaṅkhāro nirujjhissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro na nirujjhittha vacīsaṅkhāro ca nirujjhissati.</p>
<p><a class="sc" id="164"></a><a class="ms" id="p_34Y6_532"></a>« Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhitthāti?</p>
<p><a class="sc" id="165"></a><a class="ms" id="p_34Y6_533"></a>Rūpāvacarānaṃ arūpāvacarānaṃ tesaṃ tattha vacīsaṅkhāro nirujjhissati, no ca tesaṃ tattha kāyasaṅkhāro nirujjhittha. Paṭhamajjhānaṃ samāpannānaṃ kāmāvacarānaṃ tesaṃ tattha vacīsaṅkhāro ca nirujjhissati kāyasaṅkhāro ca nirujjhittha.</p>
<p><a class="sc" id="166"></a><a class="ms" id="p_34Y6_534"></a>» Yassa yattha kāyasaṅkhāro nirujjhittha tassa tattha cittasaṅkhāro nirujjhis­satīti?</p>
<p><a class="sc" id="167"></a><a class="ms" id="p_34Y6_535"></a>Kāmāvacare pacchi­ma­cittassa bhaṅgakkhaṇe tesaṃ tattha kāyasaṅkhāro nirujjhittha, no ca tesaṃ tattha cittasaṅkhāro nirujjhissati. Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro ca nirujjhittha cittasaṅkhāro ca nirujjhissati.</p>
<p><a class="sc" id="168"></a><a class="ms" id="p_34Y6_536"></a>« Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhitthāti?</p>
<p><a class="sc" id="169"></a><a class="ms" id="p_34Y6_537"></a>Catut­thaj­jhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro nirujjhissati, no ca tesaṃ tattha kāyasaṅkhāro nirujjhittha. Paṭhamajjhānaṃ dutiyajjhānaṃ tatiyajjhānaṃ samāpannānaṃ kāmāvacarānaṃ tesaṃ tattha cittasaṅkhāro ca nirujjhissati kāyasaṅkhāro ca nirujjhittha.</p>
<p><a class="sc" id="170"></a><a class="ms" id="p_34Y6_538"></a><a class="msdiv" id="msdiv122"></a>» Yassa yattha vacīsaṅkhāro nirujjhittha tassa tattha cittasaṅkhāro nirujjhis­satīti?</p>
<p><a class="sc" id="171"></a><a class="pts" id="pts1.258"></a><a class="ms" id="p_34Y6_539"></a>Savitak­ka­sa­vicāra­bhūmi­yaṃ pacchi­ma­cittassa bhaṅgakkhaṇe tesaṃ tattha vacīsaṅkhāro nirujjhittha, no ca tesaṃ tattha cittasaṅkhāro nirujjhissati. Itaresaṃ savitak­ka­sa­vicāra­bhūmi­yaṃ tesaṃ tattha vacīsaṅkhāro ca nirujjhittha cittasaṅkhāro ca nirujjhissati.</p>
<p><a class="sc" id="172"></a><a class="ms" id="p_34Y6_540"></a>« Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhitthāti?</p>
<p><a class="sc" id="173"></a><a class="ms" id="p_34Y6_541"></a>Avitak­ka­a­vicāra­bhūmi­yaṃ tesaṃ tattha cittasaṅkhāro nirujjhissati, no ca tesaṃ tattha vacīsaṅkhāro nirujjhittha. Savitak­ka­sa­vicāra­bhūmi­yaṃ tesaṃ tattha cittasaṅkhāro ca nirujjhissati vacīsaṅkhāro ca nirujjhittha.</p>
<h3>6.2.2.6.4. Pac­canī­ka­puggala</h3>
<p><a class="sc" id="174"></a><a class="ms" id="p_34Y6_542"></a><a class="msdiv" id="msdiv123"></a>» Yassa kāyasaṅkhāro na nirujjhittha tassa vacīsaṅkhāro na nirujjhis­satīti? Natthi.</p>
<p><a class="sc" id="175"></a><a class="ms" id="p_34Y6_543"></a>« Yassa vā pana vacīsaṅkhāro na nirujjhissati tassa kāyasaṅkhāro na nirujjhitthāti? Nirujjhittha.</p>
<p><a class="sc" id="176"></a><a class="ms" id="p_34Y6_544"></a>» Yassa kāyasaṅkhāro na nirujjhittha tassa cittasaṅkhāro na nirujjhis­satīti? Natthi.</p>
<p><a class="sc" id="177"></a><a class="ms" id="p_34Y6_545"></a>« Yassa vā pana cittasaṅkhāro na nirujjhissati tassa kāyasaṅkhāro na nirujjhitthāti? Nirujjhittha.</p>
<p><a class="sc" id="178"></a><a class="ms" id="p_34Y6_546"></a><a class="msdiv" id="msdiv124"></a>» Yassa vacīsaṅkhāro na nirujjhittha tassa cittasaṅkhāro na nirujjhis­satīti? Natthi.</p>
<p><a class="sc" id="179"></a><a class="ms" id="p_34Y6_547"></a>« Yassa vā pana cittasaṅkhāro na nirujjhissati tassa vacīsaṅkhāro na nirujjhitthāti? Nirujjhittha.</p>
<h3>6.2.2.6.5. Paccanīkaokāsa</h3>
<p><a class="sc" id="180"></a><a class="ms" id="p_34Y6_548"></a><a class="msdiv" id="msdiv125"></a>» Yattha kāyasaṅkhāro na nirujjhittha … pe ….</p>
<h3>6.2.2.6.6. Pac­canī­ka­pug­galokāsa</h3>
<p><a class="sc" id="181"></a><a class="ms" id="p_34Y6_549"></a><a class="msdiv" id="msdiv126"></a>» Yassa yattha kāyasaṅkhāro na nirujjhittha tassa tattha vacīsaṅkhāro na nirujjhis­satīti?</p>
<p><a class="sc" id="182"></a><a class="ms" id="p_34Y6_550"></a>Rūpāvacarānaṃ arūpāvacarānaṃ tesaṃ tattha kāyasaṅkhāro na nirujjhittha, no ca tesaṃ tattha vacīsaṅkhāro na nirujjhissati. Rūpāvacare arūpāvacare savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati catut­thaj­jhānaṃ samāpannānaṃ asaññasattānaṃ tesaṃ tattha kāyasaṅkhāro ca na nirujjhittha vacīsaṅkhāro ca na nirujjhissati.</p>
<p><a class="sc" id="183"></a><a class="ms" id="p_34Y6_551"></a>« Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhitthāti?</p>
<p><a class="sc" id="184"></a><a class="ms" id="p_34Y6_552"></a>Kāmāvacare pacchi­ma­cittassa bhaṅgakkhaṇe dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro na nirujjhissati, no ca tesaṃ tattha kāyasaṅkhāro na nirujjhittha. Rūpāvacare arūpāvacare savitak­ka­savi­cāra­pacchi­ma­cittassa bhaṅgakkhaṇe avitak­ka­avi­cāra­pacchi­ma­citta­samaṅ­gī­naṃ yassa cittassa anantarā avitak­ka­a­vicāraṃ pacchimacittaṃ uppajjissati catut­thaj­jhānaṃ samāpannānaṃ asaññasattānaṃ tesaṃ tattha vacīsaṅkhāro ca na nirujjhissati kāyasaṅkhāro ca na nirujjhittha.</p>
<p><a class="sc" id="185"></a><a class="ms" id="p_34Y6_553"></a>» Yassa yattha kāyasaṅkhāro na nirujjhittha tassa tattha cittasaṅkhāro na nirujjhis­satīti?</p>
<p><a class="sc" id="186"></a><a class="pts" id="pts1.259"></a><a class="ms" id="p_34Y6_554"></a>Catut­thaj­jhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro na nirujjhittha, no ca tesaṃ tattha cittasaṅkhāro na nirujjhissati. Rūpāvacare arūpāvacare pacchi­ma­cittassa bhaṅgakkhaṇe asaññasattānaṃ tesaṃ tattha kāyasaṅkhāro ca na nirujjhittha cittasaṅkhāro ca na nirujjhissati.</p>
<p><a class="sc" id="187"></a><a class="ms" id="p_34Y6_555"></a>« Yassa vā pana yattha cittasaṅkhāro na nirujjhissati tassa tattha kāyasaṅkhāro na nirujjhitthāti?</p>
<p><a class="sc" id="188"></a><a class="ms" id="p_34Y6_556"></a>Kāmāvacare pacchi­ma­cittassa bhaṅgakkhaṇe tesaṃ tattha cittasaṅkhāro na nirujjhissati, no ca tesaṃ tattha kāyasaṅkhāro na nirujjhittha. Rūpāvacare arūpāvacare pacchi­ma­cittassa bhaṅgakkhaṇe asaññasattānaṃ tesaṃ tattha cittasaṅkhāro ca na nirujjhissati kāyasaṅkhāro ca na nirujjhittha.</p>
<p><a class="sc" id="189"></a><a class="ms" id="p_34Y6_557"></a><a class="msdiv" id="msdiv127"></a>» Yassa yattha vacīsaṅkhāro na nirujjhittha tassa tattha cittasaṅkhāro na nirujjhis­satīti?</p>
<p><a class="sc" id="190"></a><a class="ms" id="p_34Y6_558"></a>Avitak­ka­a­vicāra­bhūmi­yaṃ tesaṃ tattha vacīsaṅkhāro na nirujjhittha, no ca tesaṃ tattha cittasaṅkhāro na nirujjhissati. Avitak­ka­a­vicāra­bhūmi­yaṃ pacchi­ma­cittassa bhaṅgakkhaṇe asaññasattānaṃ tesaṃ tattha vacīsaṅkhāro ca na nirujjhittha cittasaṅkhāro ca na nirujjhissati.</p>
<p><a class="sc" id="191"></a><a class="ms" id="p_34Y6_559"></a>« Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhitthāti?</p>
<p><a class="sc" id="192"></a><a class="ms" id="p_34Y6_560"></a>Savitak­ka­sa­vicāra­bhūmi­yaṃ pacchi­ma­cittassa bhaṅgakkhaṇe tesaṃ tattha cittasaṅkhāro na nirujjhissati, no ca tesaṃ tattha vacīsaṅkhāro na nirujjhittha. Avitak­ka­a­vicāra­bhūmi­yaṃ pacchi­ma­cittassa bhaṅgakkhaṇe asaññasattānaṃ tesaṃ tattha cittasaṅkhāro ca na nirujjhissati vacīsaṅkhāro ca na nirujjhittha.</p>
<p class="endsutta"><a class="sc" id="193"></a><a class="ms" id="p_34Y6_561"></a>Nirodhavāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
