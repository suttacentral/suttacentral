<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya5.2.1">
<article>
<div class="hgroup">
<p class="division">5 Saccayamaka</p>
<p>5.2 Pavattivāra</p>
<h1>5.2.1. Uppādavāra</h1>
</div>
<h2>5.2.1.1. ­Pac­cup­pan­na­vāra</h2>
<h3>5.2.1.1.1. Anulomapuggala</h3>
<p><a class="sc" id="1"></a><a class="ms" id="p_33Y5_220"></a><a class="msdiv" id="msdiv27"></a>» Yassa dukkhasaccaṃ uppajjati tassa samudayasaccaṃ uppajjatīti?</p>
<p><a class="sc" id="2"></a><a class="ms" id="p_33Y5_221"></a>Sabbesaṃ upapajjantānaṃ pavatte taṇhā­vippa­yutta­cittassa uppādakkhaṇe tesaṃ dukkhasaccaṃ uppajjati, no ca tesaṃ samudayasaccaṃ uppajjati. Taṇhāya uppādakkhaṇe tesaṃ dukkhasaccañca uppajjati samuda­ya­saccañca uppajjati.</p>
<p><a class="sc" id="3"></a><a class="ms" id="p_33Y5_222"></a>« Yassa vā pana samudayasaccaṃ uppajjati tassa dukkhasaccaṃ uppajjatīti? Āmantā.</p>
<p><a class="sc" id="4"></a><a class="ms" id="p_33Y5_223"></a>» Yassa dukkhasaccaṃ uppajjati tassa maggasaccaṃ uppajjatīti?</p>
<p><a class="sc" id="5"></a><a class="ms" id="p_33Y5_224"></a>Sabbesaṃ upapajjantānaṃ pavatte magga­vippa­yutta­cittassa uppādakkhaṇe tesaṃ dukkhasaccaṃ uppajjati, no ca tesaṃ maggasaccaṃ uppajjati. Pañcavokāre maggassa uppādakkhaṇe tesaṃ dukkhasaccañca uppajjati maggasaccañca uppajjati.</p>
<p><a class="sc" id="6"></a><a class="ms" id="p_33Y5_225"></a>« Yassa vā pana maggasaccaṃ uppajjati tassa dukkhasaccaṃ uppajjatīti?</p>
<p><a class="sc" id="7"></a><a class="ms" id="p_33Y5_226"></a>Arūpe maggassa uppādakkhaṇe tesaṃ maggasaccaṃ uppajjati, no ca tesaṃ dukkhasaccaṃ uppajjati. Pañcavokāre maggassa uppādakkhaṇe tesaṃ maggasaccañca uppajjati dukkhasaccañca uppajjati.</p>
<p><a class="sc" id="8"></a><a class="ms" id="p_33Y5_227"></a><a class="msdiv" id="msdiv28"></a>» Yassa samudayasaccaṃ uppajjati tassa maggasaccaṃ uppajjatīti? No.</p>
<p><a class="sc" id="9"></a><a class="ms" id="p_33Y5_228"></a>« Yassa vā pana maggasaccaṃ uppajjati tassa samudayasaccaṃ uppajjatīti? No.</p>
<h3>5.2.1.1.2. Anulomaokāsa</h3>
<p><a class="sc" id="10"></a><a class="ms" id="p_33Y5_229"></a><a class="msdiv" id="msdiv29"></a>» Yattha dukkhasaccaṃ uppajjati tattha samudayasaccaṃ uppajjatīti?</p>
<p><a class="sc" id="11"></a><a class="ms" id="p_33Y5_230"></a>Asaññasatte tattha dukkhasaccaṃ uppajjati, no ca tattha samudayasaccaṃ uppajjati. Catuvokāre pañcavokāre tattha dukkhasaccañca uppajjati samuda­ya­saccañca uppajjati.</p>
<p><a class="sc" id="12"></a><a class="ms" id="p_33Y5_231"></a>« Yattha vā pana … pe … ? Āmantā.</p>
<p><a class="sc" id="13"></a><a class="ms" id="p_33Y5_232"></a>» Yattha dukkhasaccaṃ uppajjati tattha maggasaccaṃ uppajjatīti?</p>
<p><a class="sc" id="14"></a><a class="pts" id="pts1.179"></a><a class="ms" id="p_33Y5_233"></a>Apāye asaññasatte tattha dukkhasaccaṃ uppajjati, no ca tattha maggasaccaṃ uppajjati. Avasese catuvokāre pañcavokāre tattha dukkhasaccañca uppajjati maggasaccañca uppajjati.</p>
<p><a class="sc" id="15"></a><a class="ms" id="p_33Y5_234"></a>« Yattha vā pana maggasaccaṃ uppajjati tattha dukkhasaccaṃ uppajjatīti? Āmantā.</p>
<p><a class="sc" id="16"></a><a class="ms" id="p_33Y5_235"></a><a class="msdiv" id="msdiv30"></a>» Yattha samudayasaccaṃ uppajjati tattha maggasaccaṃ uppajjatīti?</p>
<p><a class="sc" id="17"></a><a class="ms" id="p_33Y5_236"></a>Apāye tattha samudayasaccaṃ uppajjati, no ca tattha maggasaccaṃ uppajjati. Avasese catuvokāre pañcavokāre tattha samuda­ya­saccañca uppajjati maggasaccañca uppajjati.</p>
<p><a class="sc" id="18"></a><a class="ms" id="p_33Y5_237"></a>« Yattha vā pana … pe … ? Āmantā.</p>
<h3>5.2.1.1.3. Anu­loma­pug­galokāsa</h3>
<p><a class="sc" id="19"></a><a class="ms" id="p_33Y5_238"></a><a class="msdiv" id="msdiv31"></a>» Yassa yattha dukkhasaccaṃ uppajjati tassa tattha samudayasaccaṃ uppajjatīti? … pe ….</p>
<p class="endsutta"><a class="sc" id="20"></a><a class="ms" id="p_33Y5_239"></a>(Yassakampi yassa­yattha­kampi sadisaṃ vitthāretabbaṃ.)</p>
<h3>5.2.1.1.4. Pac­canī­ka­puggala</h3>
<p><a class="sc" id="21"></a><a class="ms" id="p_33Y5_240"></a><a class="msdiv" id="msdiv32"></a>» Yassa dukkhasaccaṃ nuppajjati tassa samudayasaccaṃ nuppajjatīti? Āmantā.</p>
<p><a class="sc" id="22"></a><a class="ms" id="p_33Y5_241"></a>« Yassa vā pana samudayasaccaṃ nuppajjati tassa dukkhasaccaṃ nuppajjatīti?</p>
<p><a class="sc" id="23"></a><a class="ms" id="p_33Y5_242"></a>Sabbesaṃ upapajjantānaṃ pavatte taṇhā­vippa­yutta­cittassa uppādakkhaṇe tesaṃ samudayasaccaṃ nuppajjati, no ca tesaṃ dukkhasaccaṃ nuppajjati. Sabbesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ samuda­ya­saccañca nuppajjati dukkhasaccañca nuppajjati.</p>
<p><a class="sc" id="24"></a><a class="ms" id="p_33Y5_243"></a>» Yassa dukkhasaccaṃ nuppajjati tassa maggasaccaṃ nuppajjatīti?</p>
<p><a class="sc" id="25"></a><a class="ms" id="p_33Y5_244"></a>Arūpe maggassa uppādakkhaṇe tesaṃ dukkhasaccaṃ nuppajjati, no ca tesaṃ maggasaccaṃ nuppajjati. Sabbesaṃ cavantānaṃ pavatte cittassa bhaṅgakkhaṇe arūpe phalassa uppādakkhaṇe tesaṃ dukkhasaccañca nuppajjati maggasaccañca nuppajjati.</p>
<p><a class="sc" id="26"></a><a class="ms" id="p_33Y5_245"></a>« Yassa vā pana maggasaccaṃ nuppajjati tassa dukkhasaccaṃ nuppajjatīti?</p>
<p><a class="sc" id="27"></a><a class="ms" id="p_33Y5_246"></a>Sabbesaṃ upapajjantānaṃ pavatte magga­vippa­yutta­cittassa uppādakkhaṇe tesaṃ maggasaccaṃ nuppajjati, no ca tesaṃ dukkhasaccaṃ nuppajjati. Sabbesaṃ cavantānaṃ pavatte cittassa bhaṅgakkhaṇe arūpe phalassa uppādakkhaṇe tesaṃ maggasaccañca nuppajjati dukkhasaccañca nuppajjati.</p>
<p><a class="sc" id="28"></a><a class="ms" id="p_33Y5_247"></a><a class="msdiv" id="msdiv33"></a>» Yassa samudayasaccaṃ nuppajjati tassa maggasaccaṃ nuppajjatīti?</p>
<p><a class="sc" id="29"></a><a class="pts" id="pts1.180"></a><a class="ms" id="p_33Y5_248"></a>Maggassa uppādakkhaṇe tesaṃ samudayasaccaṃ nuppajjati, no ca tesaṃ maggasaccaṃ nuppajjati. Sabbesaṃ cittassa bhaṅgakkhaṇe taṇhā­vippa­yutta­magga­vippa­yutta­cittassa uppādakkhaṇe nirodha­samā­pannā­naṃ asaññasattānaṃ tesaṃ samuda­ya­saccañca nuppajjati maggasaccañca nuppajjati.</p>
<p><a class="sc" id="30"></a><a class="ms" id="p_33Y5_249"></a>« Yassa vā pana maggasaccaṃ nuppajjati tassa samudayasaccaṃ nuppajjatīti?</p>
<p><a class="sc" id="31"></a><a class="ms" id="p_33Y5_250"></a>Taṇhāya uppādakkhaṇe tesaṃ maggasaccaṃ nuppajjati, no ca tesaṃ samudayasaccaṃ nuppajjati. Sabbesaṃ cittassa bhaṅgakkhaṇe <span class="var" title="taṇhā­vippa­yutta­magga­vippa­yutta­cittassa (si, pts1)" id="note5">magga­vippa­yutta­taṇhā­vippa­yutta­cittassa</span> uppādakkhaṇe nirodha­samā­pannā­naṃ asaññasattānaṃ tesaṃ maggasaccañca nuppajjati samuda­ya­saccañca nuppajjati.</p>
<h3>5.2.1.1.5. Paccanīkaokāsa</h3>
<p><a class="sc" id="32"></a><a class="ms" id="p_33Y5_251"></a><a class="msdiv" id="msdiv34"></a>» Yattha dukkhasaccaṃ nuppajjati tattha samudayasaccaṃ nuppajjatīti? Natthi.</p>
<p><a class="sc" id="33"></a><a class="ms" id="p_33Y5_252"></a>« Yattha vā pana samudayasaccaṃ nuppajjati tattha dukkhasaccaṃ nuppajjatīti? Uppajjati.</p>
<p><a class="sc" id="34"></a><a class="ms" id="p_33Y5_253"></a>» Yattha dukkhasaccaṃ nuppajjati tattha maggasaccaṃ nuppajjatīti? Natthi.</p>
<p><a class="sc" id="35"></a><a class="ms" id="p_33Y5_254"></a>« Yattha vā pana maggasaccaṃ nuppajjati tattha dukkhasaccaṃ nuppajjatīti? Uppajjati.</p>
<p><a class="sc" id="36"></a><a class="ms" id="p_33Y5_255"></a><a class="msdiv" id="msdiv35"></a>» Yattha samudayasaccaṃ nuppajjati tattha maggasaccaṃ nuppajjatīti? Āmantā.</p>
<p><a class="sc" id="37"></a><a class="ms" id="p_33Y5_256"></a>« Yattha vā pana maggasaccaṃ nuppajjati tattha samudayasaccaṃ nuppajjatīti?</p>
<p><a class="sc" id="38"></a><a class="ms" id="p_33Y5_257"></a>Apāye tattha maggasaccaṃ nuppajjati, no ca tattha samudayasaccaṃ nuppajjati. Asaññasatte tattha maggasaccañca nuppajjati samuda­ya­saccañca nuppajjati.</p>
<h3>5.2.1.1.6. Pac­canī­ka­pug­galokāsa</h3>
<p><a class="sc" id="39"></a><a class="ms" id="p_33Y5_258"></a><a class="msdiv" id="msdiv36"></a>» Yassa yattha dukkhasaccaṃ nuppajjati tassa tattha samudayasaccaṃ nuppajjatīti? Āmantā.</p>
<p><a class="sc" id="40"></a><a class="ms" id="p_33Y5_259"></a>« Yassa vā pana yattha samudayasaccaṃ nuppajjati tassa tattha dukkhasaccaṃ nuppajjatīti?</p>
<p><a class="sc" id="41"></a><a class="ms" id="p_33Y5_260"></a>Sabbesaṃ upapajjantānaṃ pavatte taṇhā­vippa­yutta­cittassa uppādakkhaṇe tesaṃ tattha samudayasaccaṃ nuppajjati, no ca tesaṃ tattha dukkhasaccaṃ nuppajjati. Sabbesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha samuda­ya­saccañca nuppajjati dukkhasaccañca nuppajjati.</p>
<p><a class="sc" id="42"></a><a class="ms" id="p_33Y5_261"></a>» Yassa yattha dukkhasaccaṃ nuppajjati tassa tattha maggasaccaṃ nuppajjatīti?</p>
<p><a class="sc" id="43"></a><a class="ms" id="p_33Y5_262"></a>Arūpe maggassa uppādakkhaṇe tesaṃ tattha dukkhasaccaṃ nuppajjati, no ca tesaṃ tattha maggasaccaṃ nuppajjati. Sabbesaṃ cavantānaṃ pavatte cittassa bhaṅgakkhaṇe arūpe phalassa uppādakkhaṇe tesaṃ tattha dukkhasaccañca nuppajjati maggasaccañca nuppajjati.</p>
<p><a class="sc" id="44"></a><a class="pts" id="pts1.181"></a><a class="ms" id="p_33Y5_263"></a>« Yassa vā pana yattha maggasaccaṃ nuppajjati tassa tattha dukkhasaccaṃ nuppajjatīti?</p>
<p><a class="sc" id="45"></a><a class="ms" id="p_33Y5_264"></a>Sabbesaṃ upapajjantānaṃ pavatte magga­vippa­yutta­cittassa uppādakkhaṇe tesaṃ tattha maggasaccaṃ nuppajjati, no ca tesaṃ tattha dukkhasaccaṃ nuppajjati. Sabbesaṃ cavantānaṃ pavatte cittassa bhaṅgakkhaṇe arūpe phalassa uppādakkhaṇe tesaṃ tattha maggasaccañca nuppajjati dukkhasaccañca nuppajjati.</p>
<p><a class="sc" id="46"></a><a class="ms" id="p_33Y5_265"></a><a class="msdiv" id="msdiv37"></a>» Yassa yattha samudayasaccaṃ nuppajjati tassa tattha maggasaccaṃ nuppajjatīti?</p>
<p><a class="sc" id="47"></a><a class="ms" id="p_33Y5_266"></a>Maggassa uppādakkhaṇe tesaṃ tattha samudayasaccaṃ nuppajjati, no ca tesaṃ tattha maggasaccaṃ nuppajjati. Sabbesaṃ cittassa bhaṅgakkhaṇe taṇhā­vippa­yutta­magga­vippa­yutta­cittassa uppādakkhaṇe asaññasattānaṃ tesaṃ tattha samuda­ya­saccañca nuppajjati maggasaccañca nuppajjati.</p>
<p><a class="sc" id="48"></a><a class="ms" id="p_33Y5_267"></a>« Yassa vā pana yattha maggasaccaṃ nuppajjati tassa tattha samudayasaccaṃ nuppajjatīti?</p>
<p><a class="sc" id="49"></a><a class="ms" id="p_33Y5_268"></a>Taṇhāya uppādakkhaṇe tesaṃ tattha maggasaccaṃ nuppajjati, no ca tesaṃ tattha samudayasaccaṃ nuppajjati. Sabbesaṃ cittassa bhaṅgakkhaṇe magga­vippa­yutta­taṇhā­vippa­yutta­cittassa uppādakkhaṇe asaññasattānaṃ tesaṃ tattha maggasaccañca nuppajjati samuda­ya­saccañca nuppajjati.</p>
<h2>5.2.1.2. Atītavāra</h2>
<h3>5.2.1.2.1. Anulomapuggala</h3>
<p><a class="sc" id="50"></a><a class="ms" id="p_33Y5_269"></a><a class="msdiv" id="msdiv38"></a>» Yassa dukkhasaccaṃ uppajjittha tassa samudayasaccaṃ uppajjitthāti? Āmantā.</p>
<p><a class="sc" id="51"></a><a class="ms" id="p_33Y5_270"></a>« Yassa vā pana samudayasaccaṃ uppajjittha tassa dukkhasaccaṃ uppajjitthāti? Āmantā.</p>
<p><a class="sc" id="52"></a><a class="ms" id="p_33Y5_271"></a>» Yassa dukkhasaccaṃ uppajjittha tassa maggasaccaṃ uppajjitthāti?</p>
<p><a class="sc" id="53"></a><a class="ms" id="p_33Y5_272"></a>Ana­bhisa­metā­vī­naṃ tesaṃ dukkhasaccaṃ uppajjittha, no ca tesaṃ maggasaccaṃ uppajjittha. Abhisa­metā­vī­naṃ tesaṃ dukkhasaccañca uppajjittha maggasaccañca uppajjittha.</p>
<p><a class="sc" id="54"></a><a class="ms" id="p_33Y5_273"></a>« Yassa vā pana … pe … uppajjitthāti? Āmantā.</p>
<p><a class="sc" id="55"></a><a class="ms" id="p_33Y5_274"></a><a class="msdiv" id="msdiv39"></a>» Yassa samudayasaccaṃ uppajjittha tassa maggasaccaṃ uppajjitthāti?</p>
<p><a class="sc" id="56"></a><a class="ms" id="p_33Y5_275"></a>Ana­bhisa­metā­vī­naṃ tesaṃ samudayasaccaṃ uppajjittha, no ca tesaṃ maggasaccaṃ uppajjittha. Abhisa­metā­vī­naṃ tesaṃ samuda­ya­saccañca uppajjittha maggasaccañca uppajjittha.</p>
<p><a class="sc" id="57"></a><a class="ms" id="p_33Y5_276"></a>« Yassa vā pana … pe … uppajjitthāti? Āmantā.</p>
<h3>5.2.1.2.2. Anulomaokāsa</h3>
<p><a class="sc" id="58"></a><a class="ms" id="p_33Y5_277"></a><a class="msdiv" id="msdiv40"></a>» Yattha dukkhasaccaṃ uppajjittha … pe ….</p>
<p><a class="sc" id="59"></a><a class="ms" id="p_33Y5_278"></a>(Yatthakampi sabbattha sadisaṃ. Tanti­nānāka­raṇaṃ heṭṭhā ­yattha­ka­sadisaṃ.)</p>
<h3>5.2.1.2.3. Anu­loma­pug­galokāsa</h3>
<p><a class="sc" id="60"></a><a class="pts" id="pts1.182"></a><a class="ms" id="p_33Y5_279"></a><a class="msdiv" id="msdiv41"></a>» Yassa yattha dukkhasaccaṃ uppajjittha tassa tattha samudayasaccaṃ uppajjitthāti?</p>
<p><a class="sc" id="61"></a><a class="ms" id="p_33Y5_280"></a>Suddhāvāsānaṃ dutiye citte vattamāne asaññasattānaṃ tesaṃ tattha dukkhasaccaṃ uppajjittha, no ca tesaṃ tattha samudayasaccaṃ uppajjittha. Itaresaṃ catuvokārānaṃ pañcavokārānaṃ tesaṃ tattha dukkhasaccañca uppajjittha samuda­ya­saccañca uppajjittha.</p>
<p><a class="sc" id="62"></a><a class="ms" id="p_33Y5_281"></a>« Yassa vā pana yattha … pe … uppajjitthāti? Āmantā.</p>
<p><a class="sc" id="63"></a><a class="ms" id="p_33Y5_282"></a>» Yassa yattha dukkhasaccaṃ uppajjittha tassa tattha maggasaccaṃ uppajjitthāti?</p>
<p><a class="sc" id="64"></a><a class="ms" id="p_33Y5_283"></a>Suddhāvāsānaṃ dutiye citte vattamāne ana­bhisa­metā­vī­naṃ asaññasattānaṃ tesaṃ tattha dukkhasaccaṃ uppajjittha, no ca tesaṃ tattha maggasaccaṃ uppajjittha. Abhisa­metā­vī­naṃ tesaṃ tattha dukkhasaccañca uppajjittha maggasaccañca uppajjittha.</p>
<p><a class="sc" id="65"></a><a class="ms" id="p_33Y5_284"></a>« Yassa vā pana yattha … pe … uppajjitthāti? Āmantā.</p>
<p><a class="sc" id="66"></a><a class="ms" id="p_33Y5_285"></a><a class="msdiv" id="msdiv42"></a>» Yassa yattha samudayasaccaṃ uppajjittha tassa tattha maggasaccaṃ uppajjitthāti?</p>
<p><a class="sc" id="67"></a><a class="ms" id="p_33Y5_286"></a>Suddhāvāsānaṃ dutiye akusale citte vattamāne ana­bhisa­metā­vī­naṃ tesaṃ tattha samudayasaccaṃ uppajjittha, no ca tesaṃ tattha maggasaccaṃ uppajjittha. Abhisa­metā­vī­naṃ tesaṃ tattha samuda­ya­saccañca uppajjittha maggasaccañca uppajjittha.</p>
<p><a class="sc" id="68"></a><a class="ms" id="p_33Y5_287"></a>« Yassa vā pana yattha … pe … uppajjitthāti? Āmantā.</p>
<h3>5.2.1.2.4. Pac­canī­ka­puggala</h3>
<p><a class="sc" id="69"></a><a class="ms" id="p_33Y5_288"></a><a class="msdiv" id="msdiv43"></a>» Yassa dukkhasaccaṃ nuppajjittha tassa samudayasaccaṃ nuppajjitthāti? Natthi.</p>
<p><a class="sc" id="70"></a><a class="ms" id="p_33Y5_289"></a>« Yassa vā pana … pe … nuppajjitthāti? Natthi.</p>
<p><a class="sc" id="71"></a><a class="ms" id="p_33Y5_290"></a>» Yassa dukkhasaccaṃ nuppajjittha tassa maggasaccaṃ nuppajjitthāti? Natthi.</p>
<p><a class="sc" id="72"></a><a class="ms" id="p_33Y5_291"></a>« Yassa vā pana maggasaccaṃ nuppajjittha tassa dukkhasaccaṃ nuppajjitthāti? Uppajjittha.</p>
<p><a class="sc" id="73"></a><a class="ms" id="p_33Y5_292"></a><a class="msdiv" id="msdiv44"></a>» Yassa samudayasaccaṃ nuppajjittha tassa maggasaccaṃ nuppajjitthāti? Natthi.</p>
<p><a class="sc" id="74"></a><a class="ms" id="p_33Y5_293"></a>« Yassa vā pana … pe … nuppajjitthāti? Uppajjittha.</p>
<h3>5.2.1.2.5. Paccanīkaokāsa</h3>
<p><a class="sc" id="75"></a><a class="ms" id="p_33Y5_294"></a><a class="msdiv" id="msdiv45"></a>» Yattha dukkhasaccaṃ nuppajjittha … pe ….</p>
<h3>5.2.1.2.6. Pac­canī­ka­pug­galokāsa</h3>
<p><a class="sc" id="76"></a><a class="ms" id="p_33Y5_295"></a><a class="msdiv" id="msdiv46"></a>» Yassa yattha dukkhasaccaṃ nuppajjittha tassa tattha samudayasaccaṃ nuppajjitthāti? Āmantā.</p>
<p><a class="sc" id="77"></a><a class="pts" id="pts1.183"></a><a class="ms" id="p_33Y5_296"></a>« Yassa vā pana yattha samudayasaccaṃ nuppajjittha tassa tattha dukkhasaccaṃ nuppajjitthāti?</p>
<p><a class="sc" id="78"></a><a class="ms" id="p_33Y5_297"></a>Suddhāvāsānaṃ dutiye citte vattamāne asaññasattānaṃ tesaṃ tattha samudayasaccaṃ nuppajjittha, no ca tesaṃ tattha dukkhasaccaṃ nuppajjittha. Suddhāvāsaṃ upapajjantānaṃ tesaṃ tattha samuda­ya­saccañca nuppajjittha dukkhasaccañca nuppajjittha.</p>
<p><a class="sc" id="79"></a><a class="ms" id="p_33Y5_298"></a>» Yassa yattha dukkhasaccaṃ nuppajjittha tassa tattha maggasaccaṃ nuppajjitthāti? Āmantā.</p>
<p><a class="sc" id="80"></a><a class="ms" id="p_33Y5_299"></a>« Yassa vā pana yattha maggasaccaṃ nuppajjittha tassa tattha dukkhasaccaṃ nuppajjitthāti?</p>
<p><a class="sc" id="81"></a><a class="ms" id="p_33Y5_300"></a>Suddhāvāsānaṃ dutiye citte vattamāne ana­bhisa­metā­vī­naṃ asaññasattānaṃ tesaṃ tattha maggasaccaṃ nuppajjittha, no ca tesaṃ tattha dukkhasaccaṃ nuppajjittha. Suddhāvāsaṃ upapajjantānaṃ tesaṃ tattha maggasaccañca nuppajjittha dukkhasaccañca nuppajjittha.</p>
<p><a class="sc" id="82"></a><a class="ms" id="p_33Y5_301"></a><a class="msdiv" id="msdiv47"></a>» Yassa yattha samudayasaccaṃ nuppajjittha tassa tattha maggasaccaṃ nuppajjitthāti? Āmantā.</p>
<p><a class="sc" id="83"></a><a class="ms" id="p_33Y5_302"></a>« Yassa vā pana yattha maggasaccaṃ nuppajjittha tassa tattha samudayasaccaṃ nuppajjitthāti?</p>
<p><a class="sc" id="84"></a><a class="ms" id="p_33Y5_303"></a>Suddhāvāsānaṃ dutiye akusale citte vattamāne ana­bhisa­metā­vī­naṃ tesaṃ tattha maggasaccaṃ nuppajjittha, no ca tesaṃ tattha samudayasaccaṃ nuppajjittha. Suddhāvāsānaṃ dutiye citte vattamāne asaññasattānaṃ tesaṃ tattha maggasaccañca nuppajjittha samuda­ya­saccañca nuppajjittha.</p>
<h2>5.2.1.3. Anāgatavāra</h2>
<h3>5.2.1.3.1. Anulomapuggala</h3>
<p><a class="sc" id="85"></a><a class="ms" id="p_33Y5_304"></a><a class="msdiv" id="msdiv48"></a>» Yassa dukkhasaccaṃ uppajjissati tassa samudayasaccaṃ uppajjissatīti?</p>
<p><a class="sc" id="86"></a><a class="ms" id="p_33Y5_305"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ dukkhasaccaṃ uppajjissati, no ca tesaṃ samudayasaccaṃ uppajjissati. Itaresaṃ tesaṃ dukkhasaccañca uppajjissati samuda­ya­saccañca uppajjissati.</p>
<p><a class="sc" id="87"></a><a class="ms" id="p_33Y5_306"></a>« Yassa vā pana … pe … ? Āmantā.</p>
<p><a class="sc" id="88"></a><a class="ms" id="p_33Y5_307"></a>» Yassa dukkhasaccaṃ uppajjissati tassa maggasaccaṃ uppajjissatīti?</p>
<p><a class="sc" id="89"></a><a class="pts" id="pts1.184"></a><a class="ms" id="p_33Y5_308"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi tesaṃ dukkhasaccaṃ uppajjissati, no ca tesaṃ maggasaccaṃ uppajjissati. Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ dukkhasaccañca uppajjissati maggasaccañca uppajjissati.</p>
<p><a class="sc" id="90"></a><a class="ms" id="p_33Y5_309"></a>« Yassa vā pana … pe … uppajjissatīti? Āmantā.</p>
<p><a class="sc" id="91"></a><a class="ms" id="p_33Y5_310"></a><a class="msdiv" id="msdiv49"></a>» Yassa samudayasaccaṃ uppajjissati tassa maggasaccaṃ uppajjissatīti?</p>
<p><a class="sc" id="92"></a><a class="ms" id="p_33Y5_311"></a>Ye puthujjanā maggaṃ na paṭi­labhis­santi tesaṃ samudayasaccaṃ uppajjissati, no ca tesaṃ maggasaccaṃ uppajjissati. Ye maggaṃ paṭi­labhis­santi tesaṃ samuda­ya­saccañca uppajjissati maggasaccañca uppajjissati.</p>
<p><a class="sc" id="93"></a><a class="ms" id="p_33Y5_312"></a>« Yassa vā pana maggasaccaṃ uppajjissati tassa samudayasaccaṃ uppajjissatīti?</p>
<p><a class="sc" id="94"></a><a class="ms" id="p_33Y5_313"></a>Yassa cittassa anantarā aggamaggaṃ paṭi­labhis­santi tesaṃ maggasaccaṃ uppajjissati, no ca tesaṃ samudayasaccaṃ uppajjissati. Ye maggaṃ paṭi­labhis­santi tesaṃ maggasaccañca uppajjissati samuda­ya­saccañca uppajjissati.</p>
<h3>5.2.1.3.2. Anulomaokāsa</h3>
<p><a class="sc" id="95"></a><a class="ms" id="p_33Y5_314"></a><a class="msdiv" id="msdiv50"></a>» Yattha dukkhasaccaṃ uppajjissati … pe ….</p>
<h3>5.2.1.3.3. Anu­loma­pug­galokāsa</h3>
<p><a class="sc" id="96"></a><a class="ms" id="p_33Y5_315"></a><a class="msdiv" id="msdiv51"></a>» Yassa yattha dukkhasaccaṃ uppajjissati tassa tattha samudayasaccaṃ uppajjissatīti?</p>
<p><a class="sc" id="97"></a><a class="ms" id="p_33Y5_316"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha dukkhasaccaṃ uppajjissati, no ca tesaṃ tattha samudayasaccaṃ uppajjissati. Itaresaṃ catuvokārānaṃ pañcavokārānaṃ tesaṃ tattha dukkhasaccañca uppajjissati samuda­ya­saccañca uppajjissati.</p>
<p><a class="sc" id="98"></a><a class="ms" id="p_33Y5_317"></a>« Yassa vā pana yattha samudayasaccaṃ uppajjissati … pe … uppajjissatīti? Āmantā.</p>
<p><a class="sc" id="99"></a><a class="ms" id="p_33Y5_318"></a>» Yassa yattha dukkhasaccaṃ uppajjissati tassa tattha maggasaccaṃ uppajjissatīti?</p>
<p><a class="sc" id="100"></a><a class="ms" id="p_33Y5_319"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi āpāyikānaṃ asaññasattānaṃ tesaṃ tattha dukkhasaccaṃ uppajjissati, no ca tesaṃ tattha maggasaccaṃ uppajjissati. Yassa cittassa anantarā aggamaggaṃ paṭi­labhis­santi, ye caññe maggaṃ paṭi­labhis­santi tesaṃ tattha dukkhasaccañca uppajjissati maggasaccañca uppajjissati.</p>
<p><a class="sc" id="101"></a><a class="ms" id="p_33Y5_320"></a>« Yassa vā pana yattha maggasaccaṃ uppajjissati tassa tattha dukkhasaccaṃ uppajjissatīti? Āmantā.</p>
<p><a class="sc" id="102"></a><a class="ms" id="p_33Y5_321"></a><a class="msdiv" id="msdiv52"></a>» Yassa yattha samudayasaccaṃ uppajjissati tassa tattha maggasaccaṃ uppajjissatīti?</p>
<p><a class="sc" id="103"></a><a class="pts" id="pts1.185"></a><a class="ms" id="p_33Y5_322"></a>Āpāyikānaṃ ye ca puthujjanā maggaṃ na paṭi­labhis­santi tesaṃ tattha samudayasaccaṃ uppajjissati, no ca tesaṃ tattha maggasaccaṃ uppajjissati. Ye maggaṃ paṭi­labhis­santi tesaṃ tattha samuda­ya­saccañca uppajjissati maggasaccañca uppajjissati.</p>
<p><a class="sc" id="104"></a><a class="ms" id="p_33Y5_323"></a>« Yassa vā pana yattha maggasaccaṃ uppajjissati tassa tattha samudayasaccaṃ uppajjissatīti?</p>
<p><a class="sc" id="105"></a><a class="ms" id="p_33Y5_324"></a>Yassa cittassa anantarā aggamaggaṃ paṭi­labhis­santi tesaṃ tattha maggasaccaṃ uppajjissati, no ca tesaṃ tattha samudayasaccaṃ uppajjissati. Ye maggaṃ paṭi­labhis­santi tesaṃ tattha maggasaccañca uppajjissati samuda­ya­saccañca uppajjissati.</p>
<h3>5.2.1.3.4. Pac­canī­ka­puggala</h3>
<p><a class="sc" id="106"></a><a class="ms" id="p_33Y5_325"></a><a class="msdiv" id="msdiv53"></a>» Yassa dukkhasaccaṃ nuppajjissati tassa samudayasaccaṃ ­nup­paj­jis­sa­tīti? Āmantā.</p>
<p><a class="sc" id="107"></a><a class="ms" id="p_33Y5_326"></a>« Yassa vā pana samudayasaccaṃ nuppajjissati tassa dukkhasaccaṃ ­nup­paj­jis­sa­tīti?</p>
<p><a class="sc" id="108"></a><a class="ms" id="p_33Y5_327"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ samudayasaccaṃ nuppajjissati, no ca tesaṃ dukkhasaccaṃ nuppajjissati. Pacchi­ma­citta­samaṅ­gī­naṃ tesaṃ samuda­ya­saccañca nuppajjissati dukkhasaccañca nuppajjissati.</p>
<p><a class="sc" id="109"></a><a class="ms" id="p_33Y5_328"></a>» Yassa dukkhasaccaṃ nuppajjissati tassa maggasaccaṃ ­nup­paj­jis­sa­tīti? Āmantā.</p>
<p><a class="sc" id="110"></a><a class="ms" id="p_33Y5_329"></a>« Yassa vā pana maggasaccaṃ nuppajjissati tassa dukkhasaccaṃ ­nup­paj­jis­sa­tīti?</p>
<p><a class="sc" id="111"></a><a class="ms" id="p_33Y5_330"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi tesaṃ maggasaccaṃ nuppajjissati, no ca tesaṃ dukkhasaccaṃ nuppajjissati. Pacchi­ma­citta­samaṅ­gī­naṃ tesaṃ maggasaccañca nuppajjissati dukkhasaccañca nuppajjissati.</p>
<p><a class="sc" id="112"></a><a class="ms" id="p_33Y5_331"></a><a class="msdiv" id="msdiv54"></a>» Yassa samudayasaccaṃ nuppajjissati tassa maggasaccaṃ ­nup­paj­jis­sa­tīti?</p>
<p><a class="sc" id="113"></a><a class="ms" id="p_33Y5_332"></a>Yassa cittassa anantarā aggamaggaṃ paṭi­labhis­santi tesaṃ samudayasaccaṃ nuppajjissati, no ca tesaṃ maggasaccaṃ nuppajjissati. Agga­magga­samaṅ­gī­naṃ arahantānaṃ tesaṃ samuda­ya­saccañca nuppajjissati maggasaccañca nuppajjissati.</p>
<p><a class="sc" id="114"></a><a class="ms" id="p_33Y5_333"></a>« Yassa vā pana maggasaccaṃ nuppajjissati tassa samudayasaccaṃ ­nup­paj­jis­sa­tīti?</p>
<p><a class="sc" id="115"></a><a class="ms" id="p_33Y5_334"></a>Ye puthujjanā maggaṃ na paṭi­labhis­santi tesaṃ maggasaccaṃ nuppajjissati, no ca tesaṃ samudayasaccaṃ nuppajjissati. Agga­magga­samaṅ­gī­naṃ arahantānaṃ tesaṃ maggasaccañca nuppajjissati samuda­ya­saccañca nuppajjissati.</p>
<h3>5.2.1.3.5. Paccanīkaokāsa</h3>
<p><a class="sc" id="116"></a><a class="ms" id="p_33Y5_335"></a><a class="msdiv" id="msdiv55"></a>» Yattha dukkhasaccaṃ nuppajjissati … pe ….</p>
<h3>5.2.1.3.6. Pac­canī­ka­pug­galokāsa</h3>
<p><a class="sc" id="117"></a><a class="ms" id="p_33Y5_336"></a><a class="msdiv" id="msdiv56"></a>» Yassa yattha dukkhasaccaṃ nuppajjissati tassa tattha samudayasaccaṃ ­nup­paj­jis­sa­tīti? Āmantā.</p>
<p><a class="sc" id="118"></a><a class="pts" id="pts1.186"></a><a class="ms" id="p_33Y5_337"></a>« Yassa vā pana yattha samudayasaccaṃ nuppajjissati tassa tattha dukkhasaccaṃ ­nup­paj­jis­sa­tīti?</p>
<p><a class="sc" id="119"></a><a class="ms" id="p_33Y5_338"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha samudayasaccaṃ nuppajjissati, no ca tesaṃ tattha dukkhasaccaṃ nuppajjissati. Pacchi­ma­citta­samaṅ­gī­naṃ tesaṃ tattha samuda­ya­saccañca nuppajjissati dukkhasaccañca nuppajjissati.</p>
<p><a class="sc" id="120"></a><a class="ms" id="p_33Y5_339"></a>» Yassa yattha dukkhasaccaṃ nuppajjissati tassa tattha maggasaccaṃ ­nup­paj­jis­sa­tīti? Āmantā.</p>
<p><a class="sc" id="121"></a><a class="ms" id="p_33Y5_340"></a>« Yassa vā pana yattha maggasaccaṃ nuppajjissati tassa tattha dukkhasaccaṃ ­nup­paj­jis­sa­tīti?</p>
<p><a class="sc" id="122"></a><a class="ms" id="p_33Y5_341"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi āpāyikānaṃ asaññasattānaṃ tesaṃ tattha maggasaccaṃ nuppajjissati, no ca tesaṃ tattha dukkhasaccaṃ nuppajjissati. Pacchi­ma­citta­samaṅ­gī­naṃ tesaṃ tattha maggasaccañca nuppajjissati dukkhasaccañca nuppajjissati.</p>
<p><a class="sc" id="123"></a><a class="ms" id="p_33Y5_342"></a><a class="msdiv" id="msdiv57"></a>» Yassa yattha samudayasaccaṃ nuppajjissati tassa tattha maggasaccaṃ ­nup­paj­jis­sa­tīti?</p>
<p><a class="sc" id="124"></a><a class="ms" id="p_33Y5_343"></a>Yassa cittassa anantarā aggamaggaṃ paṭi­labhis­santi tesaṃ tattha samudayasaccaṃ nuppajjissati, no ca tesaṃ tattha maggasaccaṃ nuppajjissati. Agga­magga­samaṅ­gī­naṃ arahantānaṃ asaññasattānaṃ tesaṃ tattha samuda­ya­saccañca nuppajjissati maggasaccañca nuppajjissati.</p>
<p><a class="sc" id="125"></a><a class="ms" id="p_33Y5_344"></a>« Yassa vā pana yattha maggasaccaṃ nuppajjissati tassa tattha samudayasaccaṃ ­nup­paj­jis­sa­tīti?</p>
<p><a class="sc" id="126"></a><a class="ms" id="p_33Y5_345"></a>Āpāyikānaṃ ye ca puthujjanā maggaṃ na paṭi­labhis­santi tesaṃ tattha maggasaccaṃ nuppajjissati, no ca tesaṃ tattha samudayasaccaṃ nuppajjissati. Agga­magga­samaṅ­gī­naṃ arahantānaṃ asaññasattānaṃ tesaṃ tattha maggasaccañca nuppajjissati samuda­ya­saccañca nuppajjissati.</p>
<h2>5.2.1.4. ­Pac­cup­pan­nā­tī­tavāra</h2>
<h3>5.2.1.4.1. Anulomapuggala</h3>
<p><a class="sc" id="127"></a><a class="ms" id="p_33Y5_346"></a><a class="msdiv" id="msdiv58"></a>» Yassa dukkhasaccaṃ uppajjati tassa samudayasaccaṃ uppajjitthāti? Āmantā.</p>
<p><a class="sc" id="128"></a><a class="ms" id="p_33Y5_347"></a>« Yassa vā pana samudayasaccaṃ uppajjittha tassa dukkhasaccaṃ uppajjatīti?</p>
<p><a class="sc" id="129"></a><a class="ms" id="p_33Y5_348"></a>Sabbesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ samudayasaccaṃ uppajjittha, no ca tesaṃ dukkhasaccaṃ uppajjati. Sabbesaṃ upapajjantānaṃ pavatte cittassa uppādakkhaṇe tesaṃ samuda­ya­saccañca uppajjittha dukkhasaccañca uppajjati.</p>
<p><a class="sc" id="130"></a><a class="pts" id="pts1.187"></a><a class="ms" id="p_33Y5_349"></a>» Yassa dukkhasaccaṃ uppajjati tassa maggasaccaṃ uppajjitthāti? Ana­bhisa­metā­vī­naṃ upapajjantānaṃ pavatte cittassa uppādakkhaṇe tesaṃ dukkhasaccaṃ uppajjati, no ca tesaṃ maggasaccaṃ uppajjittha. Abhisa­metā­vī­naṃ upapajjantānaṃ pavatte cittassa uppādakkhaṇe tesaṃ dukkhasaccañca uppajjati maggasaccañca uppajjittha.</p>
<p><a class="sc" id="131"></a><a class="ms" id="p_33Y5_350"></a>« Yassa vā pana maggasaccaṃ uppajjittha tassa dukkhasaccaṃ uppajjatīti?</p>
<p><a class="sc" id="132"></a><a class="ms" id="p_33Y5_351"></a>Abhisa­metā­vī­naṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ maggasaccaṃ uppajjittha, no ca tesaṃ dukkhasaccaṃ uppajjati. Abhisa­metā­vī­naṃ upapajjantānaṃ pavatte cittassa uppādakkhaṇe tesaṃ maggasaccañca uppajjittha dukkhasaccañca uppajjati.</p>
<p><a class="sc" id="133"></a><a class="ms" id="p_33Y5_352"></a><a class="msdiv" id="msdiv59"></a>» Yassa samudayasaccaṃ uppajjati tassa maggasaccaṃ uppajjitthāti?</p>
<p><a class="sc" id="134"></a><a class="ms" id="p_33Y5_353"></a>Ana­bhisa­metā­vī­naṃ taṇhāya uppādakkhaṇe tesaṃ samudayasaccaṃ uppajjati, no ca tesaṃ maggasaccaṃ uppajjittha. Abhisa­metā­vī­naṃ taṇhāya uppādakkhaṇe tesaṃ samuda­ya­saccañca uppajjati maggasaccañca uppajjittha.</p>
<p><a class="sc" id="135"></a><a class="ms" id="p_33Y5_354"></a>« Yassa vā pana maggasaccaṃ uppajjittha tassa samudayasaccaṃ uppajjatīti?</p>
<p><a class="sc" id="136"></a><a class="ms" id="p_33Y5_355"></a>Abhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne nirodha­samā­pannā­naṃ tesaṃ maggasaccaṃ uppajjittha, no ca tesaṃ samudayasaccaṃ uppajjati. Abhisa­metā­vī­naṃ taṇhāya uppādakkhaṇe tesaṃ maggasaccañca uppajjittha samuda­ya­saccañca uppajjati.</p>
<h3>5.2.1.4.2. Anulomaokāsa</h3>
<p><a class="sc" id="137"></a><a class="ms" id="p_33Y5_356"></a><a class="msdiv" id="msdiv60"></a>» Yattha dukkhasaccaṃ uppajjati … pe … (yatthakā sadisā sabbe.)</p>
<h3>5.2.1.4.3. Anu­loma­pug­galokāsa</h3>
<p><a class="sc" id="138"></a><a class="ms" id="p_33Y5_357"></a><a class="msdiv" id="msdiv61"></a>» Yassa yattha dukkhasaccaṃ uppajjati tassa tattha samudayasaccaṃ uppajjitthāti?</p>
<p><a class="sc" id="139"></a><a class="ms" id="p_33Y5_358"></a>Suddhāvāsānaṃ <span class="var" title="uppat­ti­cittassa (s1-3, pts1)" id="note6">upapat­ti­cittassa</span> uppādakkhaṇe asaññasattaṃ upapajjantānaṃ tesaṃ tattha dukkhasaccaṃ uppajjati, no ca tesaṃ tattha samudayasaccaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha dukkhasaccañca uppajjati samuda­ya­saccañca uppajjittha.</p>
<p><a class="sc" id="140"></a><a class="ms" id="p_33Y5_359"></a>« Yassa vā pana yattha samudayasaccaṃ uppajjittha tassa tattha dukkhasaccaṃ uppajjatīti?</p>
<p><a class="sc" id="141"></a><a class="ms" id="p_33Y5_360"></a>Catuvokārā pañcavokārā cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha samudayasaccaṃ uppajjittha, no ca tesaṃ tattha dukkhasaccaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha samuda­ya­saccañca uppajjittha dukkhasaccañca uppajjati.</p>
<p><a class="sc" id="142"></a><a class="pts" id="pts1.188"></a><a class="ms" id="p_33Y5_361"></a>» Yassa yattha dukkhasaccaṃ uppajjati tassa tattha maggasaccaṃ uppajjitthāti?</p>
<p><a class="sc" id="143"></a><a class="ms" id="p_33Y5_362"></a>Suddhāvāsānaṃ upapat­ti­cittassa uppādakkhaṇe ana­bhisa­metā­vī­naṃ upapajjantānaṃ pavatte cittassa uppādakkhaṇe asaññasattaṃ upapajjantānaṃ tesaṃ tattha dukkhasaccaṃ uppajjati, no ca tesaṃ tattha maggasaccaṃ uppajjittha. Abhisa­metā­vī­naṃ upapajjantānaṃ pavatte cittassa uppādakkhaṇe tesaṃ tattha dukkhasaccañca uppajjati maggasaccañca uppajjittha.</p>
<p><a class="sc" id="144"></a><a class="ms" id="p_33Y5_363"></a>« Yassa vā pana yattha maggasaccaṃ uppajjittha tassa tattha dukkhasaccaṃ uppajjatīti?</p>
<p><a class="sc" id="145"></a><a class="ms" id="p_33Y5_364"></a>Abhisa­metā­vī­naṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha maggasaccaṃ uppajjittha, no ca tesaṃ tattha dukkhasaccaṃ uppajjati. Abhisa­metā­vī­naṃ upapajjantānaṃ pavatte cittassa uppādakkhaṇe tesaṃ tattha maggasaccañca uppajjittha dukkhasaccañca uppajjati.</p>
<p><a class="sc" id="146"></a><a class="ms" id="p_33Y5_365"></a><a class="msdiv" id="msdiv62"></a>» Yassa yattha samudayasaccaṃ uppajjati tassa tattha maggasaccaṃ uppajjitthāti?</p>
<p><a class="sc" id="147"></a><a class="ms" id="p_33Y5_366"></a>Ana­bhisa­metā­vī­naṃ taṇhāya uppādakkhaṇe tesaṃ tattha samudayasaccaṃ uppajjati, no ca tesaṃ tattha maggasaccaṃ uppajjittha. Abhisa­metā­vī­naṃ taṇhāya uppādakkhaṇe tesaṃ tattha samuda­ya­saccañca uppajjati maggasaccañca uppajjittha.</p>
<p><a class="sc" id="148"></a><a class="ms" id="p_33Y5_367"></a>« Yassa vā pana yattha maggasaccaṃ uppajjittha tassa tattha samudayasaccaṃ uppajjatīti?</p>
<p><a class="sc" id="149"></a><a class="ms" id="p_33Y5_368"></a>Abhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne tesaṃ tattha maggasaccaṃ uppajjittha, no ca tesaṃ tattha samudayasaccaṃ uppajjati. Abhisa­metā­vī­naṃ taṇhāya uppādakkhaṇe tesaṃ tattha maggasaccañca uppajjittha samuda­ya­saccañca uppajjati.</p>
<h3>5.2.1.4.4. Pac­canī­ka­puggala</h3>
<p><a class="sc" id="150"></a><a class="ms" id="p_33Y5_369"></a><a class="msdiv" id="msdiv63"></a>» Yassa dukkhasaccaṃ nuppajjati tassa samudayasaccaṃ nuppajjitthāti?</p>
<p><a class="sc" id="151"></a><a class="ms" id="p_33Y5_370"></a>Uppajjittha.</p>
<p><a class="sc" id="152"></a><a class="ms" id="p_33Y5_371"></a>« Yassa vā pana samudayasaccaṃ nuppajjittha tassa dukkhasaccaṃ nuppajjatīti? Natthi.</p>
<p><a class="sc" id="153"></a><a class="ms" id="p_33Y5_372"></a>» Yassa dukkhasaccaṃ nuppajjati tassa maggasaccaṃ nuppajjitthāti?</p>
<p><a class="sc" id="154"></a><a class="ms" id="p_33Y5_373"></a>Abhisa­metā­vī­naṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ dukkhasaccaṃ nuppajjati, no ca tesaṃ maggasaccaṃ nuppajjittha. Ana­bhisa­metā­vī­naṃ cavantānaṃ pavatte cittassa bhaṅgakkhaṇe tesaṃ dukkhasaccañca nuppajjati maggasaccañca nuppajjittha.</p>
<p><a class="sc" id="155"></a><a class="ms" id="p_33Y5_374"></a>« Yassa vā pana maggasaccaṃ nuppajjittha tassa dukkhasaccaṃ nuppajjatīti?</p>
<p><a class="sc" id="156"></a><a class="pts" id="pts1.189"></a><a class="ms" id="p_33Y5_375"></a>Ana­bhisa­metā­vī­naṃ upapajjantānaṃ pavatte cittassa uppādakkhaṇe tesaṃ maggasaccaṃ nuppajjittha, no ca tesaṃ dukkhasaccaṃ nuppajjati. Ana­bhisa­metā­vī­naṃ cavantānaṃ pavatte cittassa bhaṅgakkhaṇe tesaṃ maggasaccañca nuppajjittha dukkhasaccañca nuppajjati.</p>
<p><a class="sc" id="157"></a><a class="ms" id="p_33Y5_376"></a><a class="msdiv" id="msdiv64"></a>» Yassa samudayasaccaṃ nuppajjati tassa maggasaccaṃ nuppajjitthāti?</p>
<p><a class="sc" id="158"></a><a class="ms" id="p_33Y5_377"></a>Abhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne nirodha­samā­pannā­naṃ tesaṃ samudayasaccaṃ nuppajjati, no ca tesaṃ maggasaccaṃ nuppajjittha. Ana­bhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne asaññasattānaṃ tesaṃ samuda­ya­saccañca nuppajjati maggasaccañca nuppajjittha.</p>
<p><a class="sc" id="159"></a><a class="ms" id="p_33Y5_378"></a>« Yassa vā pana maggasaccaṃ nuppajjittha tassa samudayasaccaṃ nuppajjatīti?</p>
<p><a class="sc" id="160"></a><a class="ms" id="p_33Y5_379"></a>Ana­bhisa­metā­vī­naṃ taṇhāya uppādakkhaṇe tesaṃ maggasaccaṃ nuppajjittha, no ca tesaṃ samudayasaccaṃ nuppajjati. Ana­bhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne asaññasattānaṃ tesaṃ maggasaccañca nuppajjittha samuda­ya­saccañca nuppajjati.</p>
<h3>5.2.1.4.5. Paccanīkaokāsa</h3>
<p><a class="sc" id="161"></a><a class="ms" id="p_33Y5_380"></a><a class="msdiv" id="msdiv65"></a>» Yattha dukkhasaccaṃ nuppajjati … pe ….</p>
<h3>5.2.1.4.6. Pac­canī­ka­pug­galokāsa</h3>
<p><a class="sc" id="162"></a><a class="ms" id="p_33Y5_381"></a><a class="msdiv" id="msdiv66"></a>» Yassa yattha dukkhasaccaṃ nuppajjati tassa tattha samudayasaccaṃ nuppajjitthāti?</p>
<p><a class="sc" id="163"></a><a class="ms" id="p_33Y5_382"></a>Catuvokārā pañcavokārā cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha dukkhasaccaṃ nuppajjati, no ca tesaṃ tattha samudayasaccaṃ nuppajjittha. Suddhāvāsānaṃ upapat­ti­cittassa bhaṅgakkhaṇe asaññasattā cavantānaṃ tesaṃ tattha dukkhasaccañca nuppajjati samuda­ya­saccañca nuppajjittha.</p>
<p><a class="sc" id="164"></a><a class="ms" id="p_33Y5_383"></a>« Yassa vā pana yattha samudayasaccaṃ nuppajjittha tassa tattha dukkhasaccaṃ nuppajjatīti?</p>
<p><a class="sc" id="165"></a><a class="ms" id="p_33Y5_384"></a>Suddhāvāsānaṃ upapat­ti­cittassa uppādakkhaṇe asaññasattaṃ upapajjantānaṃ tesaṃ tattha samudayasaccaṃ nuppajjittha, no ca tesaṃ tattha dukkhasaccaṃ nuppajjati. Suddhāvāsānaṃ upapat­ti­cittassa bhaṅgakkhaṇe asaññasattā cavantānaṃ tesaṃ tattha samuda­ya­saccañca nuppajjittha dukkhasaccañca nuppajjati.</p>
<p><a class="sc" id="166"></a><a class="ms" id="p_33Y5_385"></a>» Yassa yattha dukkhasaccaṃ nuppajjati tassa tattha maggasaccaṃ nuppajjitthāti?</p>
<p><a class="sc" id="167"></a><a class="pts" id="pts1.190"></a><a class="ms" id="p_33Y5_386"></a>Abhisa­metā­vī­naṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha dukkhasaccaṃ nuppajjati, no ca tesaṃ tattha maggasaccaṃ nuppajjittha. Suddhāvāsānaṃ upapat­ti­cittassa bhaṅgakkhaṇe ana­bhisa­metā­vī­naṃ cavantānaṃ pavatte cittassa bhaṅgakkhaṇe asaññasattā cavantānaṃ tesaṃ tattha dukkhasaccañca nuppajjati maggasaccañca nuppajjittha.</p>
<p><a class="sc" id="168"></a><a class="ms" id="p_33Y5_387"></a>« Yassa vā pana yattha maggasaccaṃ nuppajjittha tassa tattha dukkhasaccaṃ nuppajjatīti?</p>
<p><a class="sc" id="169"></a><a class="ms" id="p_33Y5_388"></a>Suddhāvāsānaṃ upapat­ti­cittassa uppādakkhaṇe ana­bhisa­metā­vī­naṃ upapajjantānaṃ pavatte cittassa uppādakkhaṇe asaññasattaṃ upapajjantānaṃ tesaṃ tattha maggasaccaṃ nuppajjittha, no ca tesaṃ tattha dukkhasaccaṃ nuppajjati. Suddhāvāsānaṃ upapat­ti­cittassa bhaṅgakkhaṇe ana­bhisa­metā­vī­naṃ cavantānaṃ pavatte cittassa bhaṅgakkhaṇe asaññasattā cavantānaṃ tesaṃ tattha maggasaccañca nuppajjittha dukkhasaccañca nuppajjati.</p>
<p><a class="sc" id="170"></a><a class="ms" id="p_33Y5_389"></a><a class="msdiv" id="msdiv67"></a>» Yassa yattha samudayasaccaṃ nuppajjati tassa tattha maggasaccaṃ nuppajjitthāti?</p>
<p><a class="sc" id="171"></a><a class="ms" id="p_33Y5_390"></a>Abhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne tesaṃ tattha samudayasaccaṃ nuppajjati, no ca tesaṃ tattha maggasaccaṃ nuppajjittha. Suddhāvāsānaṃ dutiye citte vattamāne ana­bhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne asaññasattānaṃ tesaṃ tattha samuda­ya­saccañca nuppajjati maggasaccañca nuppajjittha.</p>
<p><a class="sc" id="172"></a><a class="ms" id="p_33Y5_391"></a>« Yassa vā pana yattha maggasaccaṃ nuppajjittha tassa tattha samudayasaccaṃ nuppajjatīti?</p>
<p><a class="sc" id="173"></a><a class="ms" id="p_33Y5_392"></a>Ana­bhisa­metā­vī­naṃ taṇhāya uppādakkhaṇe tesaṃ tattha maggasaccaṃ nuppajjittha, no ca tesaṃ tattha samudayasaccaṃ nuppajjati. Suddhāvāsānaṃ dutiye citte vattamāne ana­bhisa­metā­vī­naṃ taṇhāya bhaṅgakkhaṇe taṇhā­vippa­yutta­citte vattamāne asaññasattānaṃ tesaṃ tattha maggasaccañca nuppajjittha samuda­ya­saccañca nuppajjati.</p>
<h2>5.2.1.5. ­Pac­cup­pan­nā­nāgata­vāra</h2>
<h3>5.2.1.5.1. Anulomapuggala</h3>
<p><a class="sc" id="174"></a><a class="ms" id="p_33Y5_393"></a><a class="msdiv" id="msdiv68"></a>» Yassa dukkhasaccaṃ uppajjati tassa samudayasaccaṃ uppajjissatīti?</p>
<p><a class="sc" id="175"></a><a class="ms" id="p_33Y5_394"></a>Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe tesaṃ dukkhasaccaṃ uppajjati, no ca tesaṃ samudayasaccaṃ uppajjissati. Itaresaṃ upapajjantānaṃ pavatte cittassa uppādakkhaṇe tesaṃ dukkhasaccañca uppajjati samuda­ya­saccañca uppajjissati.</p>
<p><a class="sc" id="176"></a><a class="ms" id="p_33Y5_395"></a>« Yassa vā pana samudayasaccaṃ uppajjissati tassa dukkhasaccaṃ uppajjatīti?</p>
<p><a class="sc" id="177"></a><a class="pts" id="pts1.191"></a><a class="ms" id="p_33Y5_396"></a>Sabbesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ samudayasaccaṃ uppajjissati, no ca tesaṃ dukkhasaccaṃ uppajjati. Sabbesaṃ upapajjantānaṃ pavatte cittassa uppādakkhaṇe tesaṃ samuda­ya­saccañca uppajjissati dukkhasaccañca uppajjati.</p>
<p><a class="sc" id="178"></a><a class="ms" id="p_33Y5_397"></a>» Yassa dukkhasaccaṃ uppajjati tassa maggasaccaṃ uppajjissatīti?</p>
<p><a class="sc" id="179"></a><a class="ms" id="p_33Y5_398"></a>Aggamaggassa uppādakkhaṇe arahantānaṃ cittassa uppādakkhaṇe ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe tesaṃ dukkhasaccaṃ uppajjati, no ca tesaṃ maggasaccaṃ uppajjissati. Yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe tesaṃ dukkhasaccañca uppajjati maggasaccañca uppajjissati.</p>
<p><a class="sc" id="180"></a><a class="ms" id="p_33Y5_399"></a>« Yassa vā pana maggasaccaṃ uppajjissati tassa dukkhasaccaṃ uppajjatīti?</p>
<p><a class="sc" id="181"></a><a class="ms" id="p_33Y5_400"></a>Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ maggasaccaṃ uppajjissati, no ca tesaṃ dukkhasaccaṃ uppajjati. Yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe tesaṃ maggasaccañca uppajjissati dukkhasaccañca uppajjati.</p>
<p><a class="sc" id="182"></a><a class="ms" id="p_33Y5_401"></a><a class="msdiv" id="msdiv69"></a>» Yassa samudayasaccaṃ uppajjati tassa maggasaccaṃ uppajjissatīti?</p>
<p><a class="sc" id="183"></a><a class="ms" id="p_33Y5_402"></a>Ye puthujjanā maggaṃ na paṭi­labhis­santi tesaṃ taṇhāya uppādakkhaṇe tesaṃ samudayasaccaṃ uppajjati, no ca tesaṃ maggasaccaṃ uppajjissati. Ye maggaṃ paṭi­labhis­santi tesaṃ taṇhāya uppādakkhaṇe tesaṃ samuda­ya­saccañca uppajjati maggasaccañca uppajjissati.</p>
<p><a class="sc" id="184"></a><a class="ms" id="p_33Y5_403"></a>« Yassa vā pana maggasaccaṃ uppajjissati tassa samudayasaccaṃ uppajjatīti?</p>
<p><a class="sc" id="185"></a><a class="ms" id="p_33Y5_404"></a><span class="var" title="paṭi­labhis­santi tassa cittassa uppādakkhaṇe ye (bj, s1-3)" id="note7">Yassa cittassa anantarā aggamaggaṃ paṭi­labhis­santi ye</span> caññe maggaṃ paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne nirodha­samā­pannā­naṃ asaññasattānaṃ tesaṃ maggasaccaṃ uppajjissati, no ca tesaṃ samudayasaccaṃ uppajjati. Ye maggaṃ paṭi­labhis­santi tesaṃ taṇhāya uppādakkhaṇe tesaṃ maggasaccañca uppajjissati samuda­ya­saccañca uppajjati.</p>
<h3>5.2.1.5.2. Anulomaokāsa</h3>
<p><a class="sc" id="186"></a><a class="pts" id="pts1.192"></a><a class="ms" id="p_33Y5_405"></a><a class="msdiv" id="msdiv70"></a>» Yattha dukkhasaccaṃ uppajjati … pe …</p>
<p class="endsutta"><a class="sc" id="187"></a><a class="ms" id="p_33Y5_406"></a>(Yatthakampi yassa­yattha­ka­sadisaṃ kātabbaṃ.)</p>
<h3>5.2.1.5.3. Anu­loma­pug­galokāsa</h3>
<p><a class="sc" id="188"></a><a class="ms" id="p_33Y5_407"></a><a class="msdiv" id="msdiv71"></a>» Yassa yattha dukkhasaccaṃ uppajjati tassa tattha samudayasaccaṃ uppajjissatīti?</p>
<p><a class="sc" id="189"></a><a class="ms" id="p_33Y5_408"></a>Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe asaññasattaṃ upapajjantānaṃ tesaṃ tattha dukkhasaccaṃ uppajjati, no ca tesaṃ tattha samudayasaccaṃ uppajjissati. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha dukkhasaccañca uppajjati samuda­ya­saccañca uppajjissati.</p>
<p><a class="sc" id="190"></a><a class="ms" id="p_33Y5_409"></a>« Yassa vā pana yattha samudayasaccaṃ uppajjissati tassa tattha dukkhasaccaṃ uppajjatīti?</p>
<p><a class="sc" id="191"></a><a class="ms" id="p_33Y5_410"></a>Catuvokārā pañcavokārā cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha samudayasaccaṃ uppajjissati, no ca tesaṃ tattha dukkhasaccaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha samuda­ya­saccañca uppajjissati dukkhasaccañca uppajjati.</p>
<p><a class="sc" id="192"></a><a class="ms" id="p_33Y5_411"></a>» Yassa yattha dukkhasaccaṃ uppajjati tassa tattha maggasaccaṃ uppajjissatīti?</p>
<p><a class="sc" id="193"></a><a class="ms" id="p_33Y5_412"></a>Aggamaggassa uppādakkhaṇe arahantānaṃ cittassa uppādakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe asaññasattaṃ upapajjantānaṃ tesaṃ tattha dukkhasaccaṃ uppajjati, no ca tesaṃ tattha maggasaccaṃ uppajjissati. Yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe tesaṃ tattha dukkhasaccañca uppajjati maggasaccañca uppajjissati.</p>
<p><a class="sc" id="194"></a><a class="ms" id="p_33Y5_413"></a>« Yassa vā pana yattha maggasaccaṃ uppajjissati tassa tattha dukkhasaccaṃ uppajjatīti?</p>
<p><a class="sc" id="195"></a><a class="pts" id="pts1.193"></a><a class="ms" id="p_33Y5_414"></a>Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha maggasaccaṃ uppajjissati, no ca tesaṃ tattha dukkhasaccaṃ uppajjati. Yassa cittassa anantarā aggamaggaṃ paṭi­labhis­santi tassa cittassa uppādakkhaṇe ye caññe maggaṃ paṭi­labhis­santi tesaṃ upapajjantānaṃ pavatte cittassa uppādakkhaṇe tesaṃ tattha maggasaccañca uppajjissati dukkhasaccañca uppajjati.</p>
<p><a class="sc" id="196"></a><a class="ms" id="p_33Y5_415"></a><a class="msdiv" id="msdiv72"></a>» Yassa yattha samudayasaccaṃ uppajjati tassa tattha maggasaccaṃ uppajjissatīti?</p>
<p><a class="sc" id="197"></a><a class="ms" id="p_33Y5_416"></a>Āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya uppādakkhaṇe tesaṃ tattha samudayasaccaṃ uppajjati, no ca tesaṃ tattha maggasaccaṃ uppajjissati. Ye maggaṃ paṭi­labhis­santi tesaṃ taṇhāya uppādakkhaṇe tesaṃ tattha samuda­ya­saccañca uppajjati maggasaccañca uppajjissati.</p>
<p><a class="sc" id="198"></a><a class="ms" id="p_33Y5_417"></a>« Yassa vā pana yattha maggasaccaṃ uppajjissati tassa tattha samudayasaccaṃ uppajjatīti?</p>
<p><a class="sc" id="199"></a><a class="ms" id="p_33Y5_418"></a>Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne tesaṃ tattha maggasaccaṃ uppajjissati, no ca tesaṃ tattha samudayasaccaṃ uppajjati. Ye maggaṃ paṭi­labhis­santi tesaṃ taṇhāya uppādakkhaṇe tesaṃ tattha maggasaccañca uppajjissati samuda­ya­saccañca uppajjati.</p>
<h3>5.2.1.5.4. Pac­canī­ka­puggala</h3>
<p><a class="sc" id="200"></a><a class="ms" id="p_33Y5_419"></a><a class="msdiv" id="msdiv73"></a>» Yassa dukkhasaccaṃ nuppajjati tassa samudayasaccaṃ ­nup­paj­jis­sa­tīti?</p>
<p><a class="sc" id="201"></a><a class="ms" id="p_33Y5_420"></a>Sabbesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ dukkhasaccaṃ nuppajjati, no ca tesaṃ samudayasaccaṃ nuppajjissati. Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṃ dukkhasaccañca nuppajjati samuda­ya­saccañca nuppajjissati.</p>
<p><a class="sc" id="202"></a><a class="ms" id="p_33Y5_421"></a>« Yassa vā pana samudayasaccaṃ nuppajjissati tassa dukkhasaccaṃ nuppajjatīti?</p>
<p><a class="sc" id="203"></a><a class="ms" id="p_33Y5_422"></a>Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe tesaṃ samudayasaccaṃ nuppajjissati, no ca tesaṃ dukkhasaccaṃ nuppajjati. Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṃ samuda­ya­saccañca nuppajjissati dukkhasaccañca nuppajjati.</p>
<p><a class="sc" id="204"></a><a class="pts" id="pts1.194"></a><a class="ms" id="p_33Y5_423"></a>» Yassa dukkhasaccaṃ nuppajjati tassa maggasaccaṃ ­nup­paj­jis­sa­tīti?</p>
<p><a class="sc" id="205"></a><a class="ms" id="p_33Y5_424"></a>Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ dukkhasaccaṃ nuppajjati, no ca tesaṃ maggasaccaṃ nuppajjissati. Aggamaggassa bhaṅgakkhaṇe arahantānaṃ cittassa bhaṅgakkhaṇe ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṃ dukkhasaccañca nuppajjati maggasaccañca nuppajjissati.</p>
<p><a class="sc" id="206"></a><a class="ms" id="p_33Y5_425"></a>« Yassa vā pana maggasaccaṃ nuppajjissati tassa dukkhasaccaṃ nuppajjatīti?</p>
<p><a class="sc" id="207"></a><a class="ms" id="p_33Y5_426"></a>Aggamaggassa uppādakkhaṇe arahantānaṃ cittassa uppādakkhaṇe ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe tesaṃ maggasaccaṃ nuppajjissati, no ca tesaṃ dukkhasaccaṃ nuppajjati. Aggamaggassa bhaṅgakkhaṇe arahantānaṃ cittassa bhaṅgakkhaṇe ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṃ maggasaccañca nuppajjissati dukkhasaccañca nuppajjati.</p>
<p><a class="sc" id="208"></a><a class="ms" id="p_33Y5_427"></a><a class="msdiv" id="msdiv74"></a>» Yassa samudayasaccaṃ nuppajjati tassa maggasaccaṃ ­nup­paj­jis­sa­tīti?</p>
<p><a class="sc" id="209"></a><a class="ms" id="p_33Y5_428"></a>Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne nirodha­samā­pannā­naṃ asaññasattānaṃ tesaṃ samudayasaccaṃ nuppajjati, no ca tesaṃ maggasaccaṃ nuppajjissati. Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne tesaṃ samuda­ya­saccañca nuppajjati maggasaccañca nuppajjissati.</p>
<p><a class="sc" id="210"></a><a class="ms" id="p_33Y5_429"></a>« Yassa vā pana maggasaccaṃ nuppajjissati tassa samudayasaccaṃ nuppajjatīti?</p>
<p><a class="sc" id="211"></a><a class="pts" id="pts1.195"></a><a class="ms" id="p_33Y5_430"></a>Ye puthujjanā maggaṃ na paṭi­labhis­santi tesaṃ taṇhāya uppādakkhaṇe tesaṃ maggasaccaṃ nuppajjissati, no ca tesaṃ samudayasaccaṃ nuppajjati. Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne tesaṃ maggasaccañca nuppajjissati samuda­ya­saccañca nuppajjati.</p>
<h3>5.2.1.5.5. Paccanīkaokāsa</h3>
<p><a class="sc" id="212"></a><a class="ms" id="p_33Y5_431"></a><a class="msdiv" id="msdiv75"></a>» Yattha dukkhasaccaṃ nuppajjati … pe ….</p>
<h3>5.2.1.5.6. Pac­canī­ka­pug­galokāsa</h3>
<p><a class="sc" id="213"></a><a class="ms" id="p_33Y5_432"></a><a class="msdiv" id="msdiv76"></a>» Yassa yattha dukkhasaccaṃ nuppajjati tassa tattha samudayasaccaṃ ­nup­paj­jis­sa­tīti?</p>
<p><a class="sc" id="214"></a><a class="ms" id="p_33Y5_433"></a>Catuvokārā pañcavokārā cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha dukkhasaccaṃ nuppajjati, no ca tesaṃ tattha samudayasaccaṃ nuppajjissati. Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe asaññasattā cavantānaṃ arūpe aggamaggassa ca phalassa ca uppādakkhaṇe tesaṃ tattha dukkhasaccañca nuppajjati samuda­ya­saccañca nuppajjissati.</p>
<p><a class="sc" id="215"></a><a class="ms" id="p_33Y5_434"></a>« Yassa vā pana yattha samudayasaccaṃ nuppajjissati tassa tattha dukkhasaccaṃ nuppajjatīti?</p>
<p><a class="sc" id="216"></a><a class="ms" id="p_33Y5_435"></a>Aggamaggassa uppādakkhaṇe arahantānaṃ cittassa uppādakkhaṇe yassa cittassa anantarā aggamaggaṃ paṭi­labhis­santi tassa cittassa uppādakkhaṇe asaññasattaṃ upapajjantānaṃ tesaṃ tattha samudayasaccaṃ nuppajjissati, no ca tesaṃ tattha dukkhasaccaṃ nuppajjati. Aggamaggassa bhaṅgakkhaṇe arahantānaṃ cittassa bhaṅgakkhaṇe yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṃ tesaṃ tattha samuda­ya­saccañca nuppajjissati dukkhasaccañca nuppajjati.</p>
<p><a class="sc" id="217"></a><a class="ms" id="p_33Y5_436"></a>» Yassa yattha dukkhasaccaṃ nuppajjati tassa tattha maggasaccaṃ ­nup­paj­jis­sa­tīti?</p>
<p><a class="sc" id="218"></a><a class="pts" id="pts1.196"></a><a class="ms" id="p_33Y5_437"></a>Yassa cittassa anantarā aggamaggaṃ paṭi­labhis­santi tassa cittassa bhaṅgakkhaṇe ye caññe maggaṃ paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ tattha dukkhasaccaṃ nuppajjati, no ca tesaṃ tattha maggasaccaṃ nuppajjissati. Aggamaggassa bhaṅgakkhaṇe arahantānaṃ cittassa bhaṅgakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe asaññasattā cavantānaṃ arūpe aggamaggassa ca phalassa ca uppādakkhaṇe tesaṃ tattha dukkhasaccañca nuppajjati maggasaccañca nuppajjissati.</p>
<p><a class="sc" id="219"></a><a class="ms" id="p_33Y5_438"></a>« Yassa vā pana yattha maggasaccaṃ nuppajjissati tassa tattha dukkhasaccaṃ nuppajjatīti?</p>
<p><a class="sc" id="220"></a><a class="ms" id="p_33Y5_439"></a>Aggamaggassa uppādakkhaṇe arahantānaṃ cittassa uppādakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ upapajjantānaṃ pavatte cittassa uppādakkhaṇe asaññasattaṃ upapajjantānaṃ tesaṃ tattha maggasaccaṃ nuppajjissati, no ca tesaṃ tattha dukkhasaccaṃ nuppajjati. Aggamaggassa bhaṅgakkhaṇe arahantānaṃ cittassa bhaṅgakkhaṇe āpāyikānaṃ ye ca puthujjanā maggaṃ na paṭi­labhis­santi tesaṃ cavantānaṃ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṃ tesaṃ tattha maggasaccañca nuppajjissati dukkhasaccañca nuppajjati.</p>
<p><a class="sc" id="221"></a><a class="ms" id="p_33Y5_440"></a><a class="msdiv" id="msdiv77"></a>» Yassa yattha samudayasaccaṃ nuppajjati tassa tattha maggasaccaṃ ­nup­paj­jis­sa­tīti?</p>
<p><a class="sc" id="222"></a><a class="ms" id="p_33Y5_441"></a>Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne tesaṃ tattha samudayasaccaṃ nuppajjati, no ca tesaṃ tattha maggasaccaṃ nuppajjissati. Agga­magga­samaṅ­gī­naṃ arahantānaṃ, āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne asaññasattānaṃ tesaṃ tattha samuda­ya­saccañca nuppajjati maggasaccañca nuppajjissati.</p>
<p><a class="sc" id="223"></a><a class="ms" id="p_33Y5_442"></a>« Yassa vā pana yattha maggasaccaṃ nuppajjissati tassa tattha samudayasaccaṃ nuppajjatīti?</p>
<p><a class="sc" id="224"></a><a class="ms" id="p_33Y5_443"></a>Āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya uppādakkhaṇe tesaṃ tattha maggasaccaṃ nuppajjissati, no ca tesaṃ tattha samudayasaccaṃ nuppajjati. Agga­magga­samaṅ­gī­naṃ arahantānaṃ āpāyikānaṃ ye ca puthujjanā maggaṃ na paṭi­labhis­santi tesaṃ taṇhāya bhaṅgakkhaṇe taṇhā­vippa­yutta­citte vattamāne asaññasattānaṃ tesaṃ tattha maggasaccañca nuppajjissati samuda­ya­saccañca nuppajjati.</p>
<h2>5.2.1.6. Atī­tā­nāga­ta­vāra</h2>
<h3>5.2.1.6.1. Anulomapuggala</h3>
<p><a class="sc" id="225"></a><a class="ms" id="p_33Y5_444"></a><a class="msdiv" id="msdiv78"></a>» Yassa dukkhasaccaṃ uppajjittha tassa samudayasaccaṃ uppajjissatīti?</p>
<p><a class="sc" id="226"></a><a class="ms" id="p_33Y5_445"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi tesaṃ dukkhasaccaṃ uppajjittha, no ca tesaṃ samudayasaccaṃ uppajjissati. Itaresaṃ tesaṃ dukkhasaccañca uppajjittha samuda­ya­saccañca uppajjissati.</p>
<p><a class="sc" id="227"></a><a class="ms" id="p_33Y5_446"></a>« Yassa vā pana samudayasaccaṃ uppajjissati tassa dukkhasaccaṃ uppajjitthāti? Āmantā.</p>
<p><a class="sc" id="228"></a><a class="ms" id="p_33Y5_447"></a>» Yassa dukkhasaccaṃ uppajjittha tassa maggasaccaṃ uppajjissatīti?</p>
<p><a class="sc" id="229"></a><a class="pts" id="pts1.197"></a><a class="ms" id="p_33Y5_448"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi tesaṃ dukkhasaccaṃ uppajjittha, no ca tesaṃ maggasaccaṃ uppajjissati. Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ dukkhasaccañca uppajjittha maggasaccañca uppajjissati.</p>
<p><a class="sc" id="230"></a><a class="ms" id="p_33Y5_449"></a>« Yassa vā pana … pe … ? Āmantā.</p>
<p><a class="sc" id="231"></a><a class="ms" id="p_33Y5_450"></a><a class="msdiv" id="msdiv79"></a>» Yassa samudayasaccaṃ uppajjittha tassa maggasaccaṃ uppajjissatīti? Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi tesaṃ samudayasaccaṃ uppajjittha, no ca tesaṃ maggasaccaṃ uppajjissati. Yassa cittassa anantarā aggamaggaṃ paṭi­labhis­santi, ye caññe maggaṃ paṭi­labhis­santi tesaṃ samuda­ya­saccañca uppajjittha maggasaccañca uppajjissati.</p>
<p><a class="sc" id="232"></a><a class="ms" id="p_33Y5_451"></a>« Yassa vā pana … pe … ? Āmantā.</p>
<h3>5.2.1.6.2. Anulomaokāsa</h3>
<p><a class="sc" id="233"></a><a class="ms" id="p_33Y5_452"></a><a class="msdiv" id="msdiv80"></a>» Yattha dukkhasaccaṃ uppajjittha … pe ….</p>
<h3>5.2.1.6.3. Anu­loma­pug­galokāsa</h3>
<p><a class="sc" id="234"></a><a class="ms" id="p_33Y5_453"></a><a class="msdiv" id="msdiv81"></a>» Yassa yattha dukkhasaccaṃ uppajjittha tassa tattha samudayasaccaṃ uppajjissatīti?</p>
<p><a class="sc" id="235"></a><a class="ms" id="p_33Y5_454"></a>Agga­magga­samaṅ­gī­naṃ arahantānaṃ yassa cittassa anantarā aggamaggaṃ paṭi­labhis­santi asaññasattānaṃ tesaṃ tattha dukkhasaccaṃ uppajjittha, no ca tesaṃ tattha samudayasaccaṃ uppajjissati. Itaresaṃ catuvokārānaṃ pañcavokārānaṃ tesaṃ tattha dukkhasaccañca uppajjittha samuda­ya­saccañca uppajjissati.</p>
<p><a class="sc" id="236"></a><a class="ms" id="p_33Y5_455"></a>« Yassa vā pana yattha samudayasaccaṃ uppajjissati tassa tattha dukkhasaccaṃ uppajjitthāti?</p>
<p><a class="sc" id="237"></a><a class="ms" id="p_33Y5_456"></a>Suddhāvāsaṃ upapajjantānaṃ tesaṃ tattha samudayasaccaṃ uppajjissati, no ca tesaṃ tattha dukkhasaccaṃ uppajjittha. Itaresaṃ catuvokārānaṃ pañcavokārānaṃ tesaṃ tattha samuda­ya­saccañca uppajjissati dukkhasaccañca uppajjittha.</p>
<p><a class="sc" id="238"></a><a class="ms" id="p_33Y5_457"></a>» Yassa yattha dukkhasaccaṃ uppajjittha tassa tattha maggasaccaṃ uppajjissatīti?</p>
<p><a class="sc" id="239"></a><a class="ms" id="p_33Y5_458"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi āpāyikānaṃ asaññasattānaṃ tesaṃ tattha dukkhasaccaṃ uppajjittha, no ca tesaṃ tattha maggasaccaṃ uppajjissati. Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha dukkhasaccañca uppajjittha maggasaccañca uppajjissati.</p>
<p><a class="sc" id="240"></a><a class="ms" id="p_33Y5_459"></a>« Yassa vā pana yattha maggasaccaṃ uppajjissati tassa tattha dukkhasaccaṃ uppajjitthāti?</p>
<p><a class="sc" id="241"></a><a class="ms" id="p_33Y5_460"></a>Suddhāvāsaṃ upapajjantānaṃ tesaṃ tattha maggasaccaṃ uppajjissati, no ca tesaṃ tattha dukkhasaccaṃ uppajjittha. Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha maggasaccañca uppajjissati dukkhasaccañca uppajjittha.</p>
<p><a class="sc" id="242"></a><a class="pts" id="pts1.198"></a><a class="ms" id="p_33Y5_461"></a><a class="msdiv" id="msdiv82"></a>» Yassa yattha samudayasaccaṃ uppajjittha tassa tattha maggasaccaṃ uppajjissatīti?</p>
<p><a class="sc" id="243"></a><a class="ms" id="p_33Y5_462"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi āpāyikānaṃ tesaṃ tattha samudayasaccaṃ uppajjittha, no ca tesaṃ tattha maggasaccaṃ uppajjissati. Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha samuda­ya­saccañca uppajjittha maggasaccañca uppajjissati.</p>
<p><a class="sc" id="244"></a><a class="ms" id="p_33Y5_463"></a>« Yassa vā pana yattha maggasaccaṃ uppajjissati tassa tattha samudayasaccaṃ uppajjitthāti?</p>
<p><a class="sc" id="245"></a><a class="ms" id="p_33Y5_464"></a>Suddhāvāsānaṃ dutiye citte vattamāne tesaṃ tattha maggasaccaṃ uppajjissati, no ca tesaṃ tattha samudayasaccaṃ uppajjittha. Yassa cittassa anantarā aggamaggaṃ paṭi­labhis­santi ye caññe maggaṃ paṭi­labhis­santi tesaṃ tattha maggasaccañca uppajjissati samuda­ya­saccañca uppajjittha.</p>
<h3>5.2.1.6.4. Pac­canī­ka­puggala</h3>
<p><a class="sc" id="246"></a><a class="ms" id="p_33Y5_465"></a><a class="msdiv" id="msdiv83"></a>» Yassa dukkhasaccaṃ nuppajjittha tassa samudayasaccaṃ ­nup­paj­jis­sa­tīti? Natthi.</p>
<p><a class="sc" id="247"></a><a class="ms" id="p_33Y5_466"></a>« Yassa vā pana samudayasaccaṃ nuppajjissati tassa dukkhasaccaṃ nuppajjitthāti? Uppajjittha.</p>
<p><a class="sc" id="248"></a><a class="ms" id="p_33Y5_467"></a>» Yassa dukkhasaccaṃ nuppajjittha tassa maggasaccaṃ ­nup­paj­jis­sa­tīti? Natthi.</p>
<p><a class="sc" id="249"></a><a class="ms" id="p_33Y5_468"></a>« Yassa vā pana maggasaccaṃ nuppajjissati tassa dukkhasaccaṃ nuppajjitthāti? Uppajjittha.</p>
<p><a class="sc" id="250"></a><a class="ms" id="p_33Y5_469"></a><a class="msdiv" id="msdiv84"></a>» Yassa samudayasaccaṃ nuppajjittha tassa maggasaccaṃ ­nup­paj­jis­sa­tīti? Natthi.</p>
<p><a class="sc" id="251"></a><a class="ms" id="p_33Y5_470"></a>« Yassa vā pana maggasaccaṃ nuppajjissati tassa samudayasaccaṃ nuppajjitthāti? Uppajjittha.</p>
<h3>5.2.1.6.5. Paccanīkaokāsa</h3>
<p><a class="sc" id="252"></a><a class="ms" id="p_33Y5_471"></a><a class="msdiv" id="msdiv85"></a>» Yattha dukkhasaccaṃ nuppajjittha … pe ….</p>
<h3>5.2.1.6.6. Pac­canī­ka­pug­galokāsa</h3>
<p><a class="sc" id="253"></a><a class="ms" id="p_33Y5_472"></a><a class="msdiv" id="msdiv86"></a>» Yassa yattha dukkhasaccaṃ nuppajjittha tassa tattha samudayasaccaṃ ­nup­paj­jis­sa­tīti? Uppajjissati.</p>
<p><a class="sc" id="254"></a><a class="ms" id="p_33Y5_473"></a>« Yassa vā pana yattha samudayasaccaṃ nuppajjissati tassa tattha dukkhasaccaṃ nuppajjitthāti? Uppajjittha.</p>
<p><a class="sc" id="255"></a><a class="ms" id="p_33Y5_474"></a>» Yassa yattha dukkhasaccaṃ nuppajjittha tassa tattha maggasaccaṃ ­nup­paj­jis­sa­tīti? Uppajjissati.</p>
<p><a class="sc" id="256"></a><a class="ms" id="p_33Y5_475"></a>« Yassa vā pana yattha maggasaccaṃ nuppajjissati tassa tattha dukkhasaccaṃ nuppajjitthāti? Uppajjittha.</p>
<p><a class="sc" id="257"></a><a class="ms" id="p_33Y5_476"></a><a class="msdiv" id="msdiv87"></a>» Yassa yattha samudayasaccaṃ nuppajjittha tassa tattha maggasaccaṃ ­nup­paj­jis­sa­tīti?</p>
<p><a class="sc" id="258"></a><a class="ms" id="p_33Y5_477"></a>Suddhāvāsānaṃ dutiye citte vattamāne tesaṃ tattha samudayasaccaṃ nuppajjittha, no ca tesaṃ tattha maggasaccaṃ nuppajjissati. Asaññasattānaṃ tesaṃ tattha samuda­ya­saccañca nuppajjittha maggasaccañca nuppajjissati.</p>
<p><a class="sc" id="259"></a><a class="ms" id="p_33Y5_478"></a>« Yassa vā pana yattha maggasaccaṃ nuppajjissati tassa tattha samudayasaccaṃ nuppajjitthāti?</p>
<p><a class="sc" id="260"></a><a class="pts" id="pts1.199"></a><a class="ms" id="p_33Y5_479"></a>Agga­magga­samaṅ­gī­naṃ arahantānaṃ ye ca puthujjanā maggaṃ na paṭi­labhis­santi āpāyikānaṃ tesaṃ tattha maggasaccaṃ nuppajjissati, no ca tesaṃ tattha samudayasaccaṃ nuppajjittha. Asaññasattānaṃ tesaṃ tattha maggasaccañca nuppajjissati samuda­ya­saccañca nuppajjittha.</p>
<p class="endsutta"><a class="sc" id="261"></a><a class="ms" id="p_33Y5_480"></a>Uppādavāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
