<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya7.1">
<article>
<div class="hgroup">
<p class="division">7 Anusayayamaka</p>
<h1>7.1. Uppat­tiṭ­ṭhāna­vāra</h1>
</div>
<p class="namo"><a class="sc" id="1"></a><a class="ms" id="p_34Y7_1"></a>Namo tassa Bhagavato Arahato Sammā­sambud­dhassa.</p>
<p><a class="sc" id="2"></a><a class="pts" id="pts1.268"></a><a class="ms" id="p_34Y7_2"></a><a class="msdiv" id="msdiv1"></a>Sattānusayā—kāmarāgānusayo, paṭighānusayo, mānānusayo, diṭṭhānusayo, vici­kicchā­nusayo, bhava­rāgā­nusayo, avijjānusayo.</p>
<p><a class="sc" id="3"></a><a class="ms" id="p_34Y7_3"></a><a class="msdiv" id="msdiv2"></a>Kattha kāmarāgānusayo anuseti? Kāmadhātuyā dvīsu vedanāsu ettha kāmarāgānusayo anuseti.</p>
<p><a class="sc" id="4"></a><a class="ms" id="p_34Y7_4"></a>Kattha paṭighānusayo anuseti? Dukkhāya vedanāya ettha paṭighānusayo anuseti.</p>
<p><a class="sc" id="5"></a><a class="ms" id="p_34Y7_5"></a>Kattha mānānusayo anuseti? Kāmadhātuyā dvīsu vedanāsu rūpadhātuyā arūpadhātuyā ettha mānānusayo anuseti.</p>
<p><a class="sc" id="6"></a><a class="ms" id="p_34Y7_6"></a>Kattha diṭṭhānusayo anuseti? Sabba­sakkā­ya­pariyā­pan­nesu dhammesu ettha diṭṭhānusayo anuseti.</p>
<p><a class="sc" id="7"></a><a class="ms" id="p_34Y7_7"></a>Kattha vici­kicchā­nusayo anuseti? Sabba­sakkā­ya­pariyā­pan­nesu dhammesu ettha vici­kicchā­nusayo anuseti.</p>
<p><a class="sc" id="8"></a><a class="ms" id="p_34Y7_8"></a>Kattha bhava­rāgā­nusayo anuseti? Rūpadhātuyā arūpadhātuyā ettha bhava­rāgā­nusayo anuseti.</p>
<p><a class="sc" id="9"></a><a class="ms" id="p_34Y7_9"></a>Kattha avijjānusayo anuseti? Sabba­sakkā­ya­pariyā­pan­nesu dhammesu ettha avijjānusayo anuseti.</p>
<p class="endsection"><a class="sc" id="10"></a><a class="ms" id="p_34Y7_10"></a>Uppat­tiṭ­ṭhāna­vāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
