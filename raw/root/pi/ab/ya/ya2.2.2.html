<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya2.2.2">
<article>
<div class="hgroup">
<p class="division">2 Khandhayamaka</p>
<p>2.2 Pavattivāra</p>
<h1>2.2.2. Nirodhavāra</h1>
</div>
<h2>­2.2.2.1 Pac­cup­pan­na­vāra</h2>
<h3>2.2.2.1.1. Anulomapuggala</h3>
<p><a class="sc" id="1"></a><a class="ms" id="p_33Y2_663"></a><a class="msdiv" id="msdiv104"></a>» Yassa rūpakkhandho nirujjhati tassa vedanākkhandho nirujjhatīti?</p>
<p><a class="sc" id="2"></a><a class="pts" id="pts1.31"></a><a class="ms" id="p_33Y2_664"></a>Asaññasattā cavantānaṃ tesaṃ rūpakkhandho nirujjhati, no ca tesaṃ vedanākkhandho nirujjhati. Pañcavokārā cavantānaṃ tesaṃ rūpakkhandho ca nirujjhati vedanākkhandho ca nirujjhati.</p>
<p><a class="sc" id="3"></a><a class="ms" id="p_33Y2_665"></a>« Yassa vā pana vedanākkhandho nirujjhati tassa rūpakkhandho nirujjhatīti?</p>
<p><a class="sc" id="4"></a><a class="ms" id="p_33Y2_666"></a>Arūpā cavantānaṃ tesaṃ vedanākkhandho nirujjhati, no ca tesaṃ rūpakkhandho nirujjhati. Pañcavokārā cavantānaṃ tesaṃ vedanākkhandho ca nirujjhati rūpakkhandho ca nirujjhati.</p>
<h3>2.2.2.1.2. Anulomaokāsa</h3>
<p><a class="sc" id="5"></a><a class="ms" id="p_33Y2_667"></a><a class="msdiv" id="msdiv105"></a>» Yattha rūpakkhandho nirujjhati tattha vedanākkhandho nirujjhatīti?</p>
<p><a class="sc" id="6"></a><a class="ms" id="p_33Y2_668"></a>Asaññasatte tattha rūpakkhandho nirujjhati, no ca tattha vedanākkhandho nirujjhati. Pañcavokāre tattha rūpakkhandho ca nirujjhati vedanākkhandho ca nirujjhati.</p>
<p><a class="sc" id="7"></a><a class="ms" id="p_33Y2_669"></a>« Yattha vā pana vedanākkhandho nirujjhati tattha rūpakkhandho nirujjhatīti?</p>
<p><a class="sc" id="8"></a><a class="ms" id="p_33Y2_670"></a>Arūpe tattha vedanākkhandho nirujjhati, no ca tattha rūpakkhandho nirujjhati. Pañcavokāre tattha vedanākkhandho ca nirujjhati rūpakkhandho ca nirujjhati.</p>
<h3>2.2.2.1.3. Anu­loma­pug­galokāsa</h3>
<p><a class="sc" id="9"></a><a class="ms" id="p_33Y2_671"></a><a class="msdiv" id="msdiv106"></a>» Yassa yattha rūpakkhandho nirujjhati tassa tattha vedanākkhandho nirujjhatīti?</p>
<p><a class="sc" id="10"></a><a class="ms" id="p_33Y2_672"></a>Asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhati. Pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhati.</p>
<p><a class="sc" id="11"></a><a class="ms" id="p_33Y2_673"></a>« Yassa vā pana yattha vedanākkhandho nirujjhati tassa tattha rūpakkhandho nirujjhatīti?</p>
<p><a class="sc" id="12"></a><a class="ms" id="p_33Y2_674"></a>Arūpā cavantānaṃ tesaṃ tattha vedanākkhandho nirujjhati, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhati rūpakkhandho ca nirujjhati.</p>
<h3>2.2.2.1.4. Pac­canī­ka­puggala</h3>
<p><a class="sc" id="13"></a><a class="ms" id="p_33Y2_675"></a><a class="msdiv" id="msdiv107"></a>» Yassa rūpakkhandho na nirujjhati tassa vedanākkhandho na nirujjhatīti?</p>
<p><a class="sc" id="14"></a><a class="ms" id="p_33Y2_676"></a>Arūpā cavantānaṃ tesaṃ rūpakkhandho na nirujjhati, no ca tesaṃ vedanākkhandho na nirujjhati. Sabbesaṃ upapajjantānaṃ tesaṃ rūpakkhandho ca na nirujjhati vedanākkhandho ca na nirujjhati.</p>
<p><a class="sc" id="15"></a><a class="ms" id="p_33Y2_677"></a>« Yassa vā pana vedanākkhandho na nirujjhati tassa rūpakkhandho na nirujjhatīti?</p>
<p><a class="sc" id="16"></a><a class="ms" id="p_33Y2_678"></a>Asaññasattā cavantānaṃ tesaṃ vedanākkhandho na nirujjhati, no ca tesaṃ rūpakkhandho na nirujjhati. Sabbesaṃ upapajjantānaṃ tesaṃ vedanākkhandho ca na nirujjhati rūpakkhandho ca na nirujjhati.</p>
<h3>2.2.2.1.5. Paccanīkaokāsa</h3>
<p><a class="sc" id="17"></a><a class="pts" id="pts1.32"></a><a class="ms" id="p_33Y2_679"></a><a class="msdiv" id="msdiv108"></a>» Yattha rūpakkhandho na nirujjhati tattha vedanākkhandho na nirujjhatīti? Nirujjhati.</p>
<p><a class="sc" id="18"></a><a class="ms" id="p_33Y2_680"></a>« Yattha vā pana vedanākkhandho na nirujjhati tattha rūpakkhandho na nirujjhatīti? Nirujjhati.</p>
<h3>2.2.2.1.6. Pac­canī­ka­pug­galokāsa</h3>
<p><a class="sc" id="19"></a><a class="ms" id="p_33Y2_681"></a><a class="msdiv" id="msdiv109"></a>» Yassa yattha rūpakkhandho na nirujjhati tassa tattha vedanākkhandho na nirujjhatīti?</p>
<p><a class="sc" id="20"></a><a class="ms" id="p_33Y2_682"></a>Arūpā cavantānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhati. Sabbesaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhati.</p>
<p><a class="sc" id="21"></a><a class="ms" id="p_33Y2_683"></a>« Yassa vā pana yattha vedanākkhandho na nirujjhati tassa tattha rūpakkhandho na nirujjhatīti?</p>
<p><a class="sc" id="22"></a><a class="ms" id="p_33Y2_684"></a>Asaññasattā cavantānaṃ tesaṃ tattha vedanākkhandho na nirujjhati, no ca tesaṃ tattha rūpakkhandho na nirujjhati. Sabbesaṃ upapajjantānaṃ tesaṃ tattha vedanākkhandho ca na nirujjhati rūpakkhandho ca na nirujjhati.</p>
<h2>2.2.2.2. Atītavāra</h2>
<h3>2.2.2.2.1. Anulomapuggala</h3>
<p><a class="sc" id="23"></a><a class="ms" id="p_33Y2_685"></a><a class="msdiv" id="msdiv110"></a>» Yassa rūpakkhandho nirujjhittha tassa vedanākkhandho nirujjhitthāti? Āmantā.</p>
<p><a class="sc" id="24"></a><a class="ms" id="p_33Y2_686"></a>« Yassa vā pana vedanākkhandho nirujjhittha tassa rūpakkhandho nirujjhitthāti? Āmantā.</p>
<h3>2.2.2.2.2. Anulomaokāsa</h3>
<p><a class="sc" id="25"></a><a class="ms" id="p_33Y2_687"></a><a class="msdiv" id="msdiv111"></a>» Yattha rūpakkhandho nirujjhittha tattha vedanākkhandho nirujjhitthāti?</p>
<p><a class="sc" id="26"></a><a class="ms" id="p_33Y2_688"></a>Asaññasatte tattha rūpakkhandho nirujjhittha, no ca tattha vedanākkhandho nirujjhittha. Pañcavokāre tattha rūpakkhandho ca nirujjhittha vedanākkhandho ca nirujjhittha.</p>
<p><a class="sc" id="27"></a><a class="ms" id="p_33Y2_689"></a>« Yattha vā pana vedanākkhandho nirujjhittha tattha rūpakkhandho nirujjhitthāti?</p>
<p><a class="sc" id="28"></a><a class="ms" id="p_33Y2_690"></a>Arūpe tattha vedanākkhandho nirujjhittha, no ca tattha rūpakkhandho nirujjhittha. Pañcavokāre tattha vedanākkhandho ca nirujjhittha rūpakkhandho ca nirujjhittha.</p>
<h3>2.2.2.2.3. Anu­loma­pug­galokāsa</h3>
<p><a class="sc" id="29"></a><a class="ms" id="p_33Y2_691"></a><a class="msdiv" id="msdiv112"></a>» Yassa yattha rūpakkhandho nirujjhittha tassa tattha vedanākkhandho nirujjhitthāti?</p>
<p><a class="sc" id="30"></a><a class="ms" id="p_33Y2_692"></a>Asaññasattānaṃ tesaṃ tattha rūpakkhandho nirujjhittha, no ca tesaṃ tattha vedanākkhandho nirujjhittha. Pañcavokārānaṃ tesaṃ tattha rūpakkhandho ca nirujjhittha vedanākkhandho ca nirujjhittha.</p>
<p><a class="sc" id="31"></a><a class="ms" id="p_33Y2_693"></a>« Yassa vā pana yattha vedanākkhandho nirujjhittha tassa tattha rūpakkhandho nirujjhitthāti?</p>
<p><a class="sc" id="32"></a><a class="pts" id="pts1.33"></a><a class="ms" id="p_33Y2_694"></a>Arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho nirujjhittha. Pañcavokārānaṃ tesaṃ tattha vedanākkhandho ca nirujjhittha rūpakkhandho ca nirujjhittha.</p>
<h3>2.2.2.2.4. Pac­canī­ka­puggala</h3>
<p><a class="sc" id="33"></a><a class="ms" id="p_33Y2_695"></a><a class="msdiv" id="msdiv113"></a>» Yassa rūpakkhandho na nirujjhittha tassa vedanākkhandho na nirujjhitthāti? Natthi.</p>
<p><a class="sc" id="34"></a><a class="ms" id="p_33Y2_696"></a>« Yassa vā pana vedanākkhandho na nirujjhittha tassa rūpakkhandho na nirujjhitthāti? Natthi.</p>
<h3>2.2.2.2.5. Paccanīkaokāsa</h3>
<p><a class="sc" id="35"></a><a class="ms" id="p_33Y2_697"></a><a class="msdiv" id="msdiv114"></a>» Yattha rūpakkhandho na nirujjhittha tattha vedanākkhandho na nirujjhitthāti? Nirujjhittha.</p>
<p><a class="sc" id="36"></a><a class="ms" id="p_33Y2_698"></a>« Yattha vā pana vedanākkhandho na nirujjhittha tattha rūpakkhandho na nirujjhitthāti? Nirujjhittha.</p>
<h3>2.2.2.2.6. Pac­canī­ka­pug­galokāsa</h3>
<p><a class="sc" id="37"></a><a class="ms" id="p_33Y2_699"></a><a class="msdiv" id="msdiv115"></a>» Yassa yattha rūpakkhandho na nirujjhittha tassa tattha vedanākkhandho na nirujjhitthāti?</p>
<p><a class="sc" id="38"></a><a class="ms" id="p_33Y2_700"></a>Arūpānaṃ tesaṃ tattha rūpakkhandho na nirujjhittha, no ca tesaṃ tattha vedanākkhandho na nirujjhittha. Suddhāvāsānaṃ tesaṃ tattha rūpakkhandho ca na nirujjhittha vedanākkhandho ca na nirujjhittha.</p>
<p><a class="sc" id="39"></a><a class="ms" id="p_33Y2_701"></a>« Yassa vā pana yattha vedanākkhandho na nirujjhittha tassa tattha rūpakkhandho na nirujjhitthāti?</p>
<p><a class="sc" id="40"></a><a class="ms" id="p_33Y2_702"></a>Asaññasattānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho na nirujjhittha. Suddhāvāsānaṃ tesaṃ tattha vedanākkhandho ca na nirujjhittha rūpakkhandho ca na nirujjhittha.</p>
<h2>2.2.2.3. Anāgatavāra</h2>
<h3>2.2.2.3.1. Anulomapuggala</h3>
<p><a class="sc" id="41"></a><a class="ms" id="p_33Y2_703"></a><a class="msdiv" id="msdiv116"></a>» Yassa rūpakkhandho nirujjhissati tassa vedanākkhandho nirujjhis­satīti? Āmantā.</p>
<p><a class="sc" id="42"></a><a class="ms" id="p_33Y2_704"></a>« Yassa vā pana vedanākkhandho nirujjhissati tassa rūpakkhandho nirujjhis­satīti?</p>
<p><a class="sc" id="43"></a><a class="ms" id="p_33Y2_705"></a>Pacchi­ma­bhavi­kānaṃ arūpaṃ upapajjantānaṃ ye ca arūpaṃ upapajjitvā pari­nib­bā­yis­santi tesaṃ cavantānaṃ tesaṃ vedanākkhandho nirujjhissati, no ca tesaṃ rūpakkhandho nirujjhissati. Itaresaṃ tesaṃ vedanākkhandho ca nirujjhissati rūpakkhandho ca nirujjhissati.</p>
<h3>2.2.2.3.2. Anulomaokāsa</h3>
<p><a class="sc" id="44"></a><a class="ms" id="p_33Y2_706"></a><a class="msdiv" id="msdiv117"></a>» Yattha rūpakkhandho nirujjhissati tattha vedanākkhandho nirujjhis­satīti?</p>
<p><a class="sc" id="45"></a><a class="ms" id="p_33Y2_707"></a>Asaññasatte tattha rūpakkhandho nirujjhissati, no ca tattha vedanākkhandho nirujjhissati. Pañcavokāre tattha rūpakkhandho ca nirujjhissati vedanākkhandho ca nirujjhissati.</p>
<p><a class="sc" id="46"></a><a class="ms" id="p_33Y2_708"></a>« Yattha vā pana vedanākkhandho nirujjhissati tattha rūpakkhandho nirujjhis­satīti?</p>
<p><a class="sc" id="47"></a><a class="ms" id="p_33Y2_709"></a>Arūpe tattha vedanākkhandho nirujjhissati, no ca tattha rūpakkhandho nirujjhissati. Pañcavokāre tattha vedanākkhandho ca nirujjhissati rūpakkhandho ca nirujjhissati.</p>
<h3>2.2.2.3.3. Anu­loma­pug­galokāsa</h3>
<p><a class="sc" id="48"></a><a class="pts" id="pts1.34"></a><a class="ms" id="p_33Y2_710"></a><a class="msdiv" id="msdiv118"></a>» Yassa yattha rūpakkhandho nirujjhissati tassa tattha vedanākkhandho nirujjhis­satīti?</p>
<p><a class="sc" id="49"></a><a class="ms" id="p_33Y2_711"></a>Asaññasattānaṃ tesaṃ tattha rūpakkhandho nirujjhissati, no ca tesaṃ tattha vedanākkhandho nirujjhissati. Pañcavokārānaṃ tesaṃ tattha rūpakkhandho ca nirujjhissati vedanākkhandho ca nirujjhissati.</p>
<p><a class="sc" id="50"></a><a class="ms" id="p_33Y2_712"></a>« Yassa vā pana yattha vedanākkhandho nirujjhissati tassa tattha rūpakkhandho nirujjhis­satīti?</p>
<p><a class="sc" id="51"></a><a class="ms" id="p_33Y2_713"></a>Arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhissati. Pañcavokārānaṃ tesaṃ tattha vedanākkhandho ca nirujjhissati rūpakkhandho ca nirujjhissati.</p>
<h3>2.2.2.3.4. Pac­canī­ka­puggala</h3>
<p><a class="sc" id="52"></a><a class="ms" id="p_33Y2_714"></a><a class="msdiv" id="msdiv119"></a>» Yassa rūpakkhandho na nirujjhissati tassa vedanākkhandho na nirujjhis­satīti?</p>
<p><a class="sc" id="53"></a><a class="ms" id="p_33Y2_715"></a>Pacchi­ma­bhavi­kānaṃ arūpaṃ upapajjantānaṃ ye ca arūpaṃ upapajjitvā pari­nib­bā­yis­santi tesaṃ cavantānaṃ tesaṃ rūpakkhandho na nirujjhissati, no ca tesaṃ vedanākkhandho na nirujjhissati. Pari­nib­bantā­naṃ tesaṃ rūpakkhandho ca na nirujjhissati vedanākkhandho ca na nirujjhissati.</p>
<p><a class="sc" id="54"></a><a class="ms" id="p_33Y2_716"></a>« Yassa vā pana vedanākkhandho na nirujjhissati tassa rūpakkhandho na nirujjhis­satīti? Āmantā.</p>
<h3>2.2.2.3.5. Paccanīkaokāsa</h3>
<p><a class="sc" id="55"></a><a class="ms" id="p_33Y2_717"></a><a class="msdiv" id="msdiv120"></a>» Yattha rūpakkhandho na nirujjhissati tattha vedanākkhandho na nirujjhis­satīti? Nirujjhissati.</p>
<p><a class="sc" id="56"></a><a class="ms" id="p_33Y2_718"></a>« Yattha vā pana vedanākkhandho na nirujjhissati tattha rūpakkhandho na nirujjhis­satīti? Nirujjhissati.</p>
<h3>2.2.2.3.6. Pac­canī­ka­pug­galokāsa</h3>
<p><a class="sc" id="57"></a><a class="ms" id="p_33Y2_719"></a><a class="msdiv" id="msdiv121"></a>» Yassa yattha rūpakkhandho na nirujjhissati tassa tattha vedanākkhandho na nirujjhis­satīti?</p>
<p><a class="sc" id="58"></a><a class="ms" id="p_33Y2_720"></a>Arūpānaṃ tesaṃ tattha rūpakkhandho na nirujjhissati, no ca tesaṃ tattha vedanākkhandho na nirujjhissati. Pari­nib­bantā­naṃ tesaṃ tattha rūpakkhandho ca na nirujjhissati vedanākkhandho ca na nirujjhissati.</p>
<p><a class="sc" id="59"></a><a class="ms" id="p_33Y2_721"></a>« Yassa vā pana yattha vedanākkhandho na nirujjhissati tassa tattha rūpakkhandho na nirujjhis­satīti?</p>
<p><a class="sc" id="60"></a><a class="ms" id="p_33Y2_722"></a>Asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhissati. Pari­nib­bantā­naṃ tesaṃ tattha vedanākkhandho ca na nirujjhissati rūpakkhandho ca na nirujjhissati.</p>
<h2>2.2.2.4. ­Pac­cup­pan­nā­tī­tavāra</h2>
<h3>2.2.2.4.1. Anulomapuggala</h3>
<p><a class="sc" id="61"></a><a class="ms" id="p_33Y2_723"></a><a class="msdiv" id="msdiv122"></a>» Yassa rūpakkhandho nirujjhati tassa vedanākkhandho nirujjhitthāti? Āmantā.</p>
<p><a class="sc" id="62"></a><a class="ms" id="p_33Y2_724"></a>« Yassa vā pana vedanākkhandho nirujjhittha tassa rūpakkhandho nirujjhatīti?</p>
<p><a class="sc" id="63"></a><a class="pts" id="pts1.35"></a><a class="ms" id="p_33Y2_725"></a>Sabbesaṃ upapajjantānaṃ arūpā cavantānaṃ tesaṃ vedanākkhandho nirujjhittha, no ca tesaṃ rūpakkhandho nirujjhati. Pañcavokārā cavantānaṃ asaññasattā cavantānaṃ tesaṃ vedanākkhandho ca nirujjhittha rūpakkhandho ca nirujjhati.</p>
<p><a class="sc" id="64"></a><a class="ms" id="p_33Y2_726"></a><a class="msdiv" id="msdiv123"></a>» Yassa vedanākkhandho nirujjhati tassa saññākkhandho nirujjhitthāti? Āmantā.</p>
<p><a class="sc" id="65"></a><a class="ms" id="p_33Y2_727"></a>« Yassa vā pana saññākkhandho nirujjhittha tassa vedanākkhandho nirujjhatīti?</p>
<p><a class="sc" id="66"></a><a class="ms" id="p_33Y2_728"></a>Sabbesaṃ upapajjantānaṃ asaññasattā cavantānaṃ tesaṃ saññākkhandho nirujjhittha, no ca tesaṃ vedanākkhandho nirujjhati. Catuvokārā pañcavokārā cavantānaṃ tesaṃ saññākkhandho ca nirujjhittha vedanākkhandho ca nirujjhati.</p>
<h3>2.2.2.4.2. Anulomaokāsa</h3>
<p><a class="sc" id="67"></a><a class="ms" id="p_33Y2_729"></a><a class="msdiv" id="msdiv124"></a>» Yattha rūpakkhandho nirujjhati tattha vedanākkhandho nirujjhitthāti?</p>
<p><a class="sc" id="68"></a><a class="ms" id="p_33Y2_730"></a>Asaññasatte tattha rūpakkhandho nirujjhati, no ca tattha vedanākkhandho nirujjhittha. Pañcavokāre tattha rūpakkhandho ca nirujjhati vedanākkhandho ca nirujjhittha.</p>
<p><a class="sc" id="69"></a><a class="ms" id="p_33Y2_731"></a>« Yattha vā pana vedanākkhandho nirujjhittha tattha rūpakkhandho nirujjhatīti?</p>
<p><a class="sc" id="70"></a><a class="ms" id="p_33Y2_732"></a>Arūpe tattha vedanākkhandho nirujjhittha, no ca tattha rūpakkhandho nirujjhati. Pañcavokāre tattha vedanākkhandho ca nirujjhittha rūpakkhandho ca nirujjhati.</p>
<p><a class="sc" id="71"></a><a class="ms" id="p_33Y2_733"></a><a class="msdiv" id="msdiv125"></a>» Yattha vedanākkhandho nirujjhati tattha saññākkhandho nirujjhitthāti? Āmantā.</p>
<p><a class="sc" id="72"></a><a class="ms" id="p_33Y2_734"></a>« Yattha vā pana saññākkhandho nirujjhittha tattha vedanākkhandho nirujjhatīti? Āmantā.</p>
<h3>2.2.2.4.3. Anu­loma­pug­galokāsa</h3>
<p><a class="sc" id="73"></a><a class="ms" id="p_33Y2_735"></a><a class="msdiv" id="msdiv126"></a>» Yassa yattha rūpakkhandho nirujjhati tassa tattha vedanākkhandho nirujjhitthāti?</p>
<p><a class="sc" id="74"></a><a class="ms" id="p_33Y2_736"></a>Suddhāvāse pari­nib­bantā­naṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhittha. Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhittha.</p>
<p><a class="sc" id="75"></a><a class="ms" id="p_33Y2_737"></a>« Yassa vā pana yattha vedanākkhandho nirujjhittha tassa tattha rūpakkhandho nirujjhatīti?</p>
<p><a class="sc" id="76"></a><a class="ms" id="p_33Y2_738"></a>Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhittha rūpakkhandho ca nirujjhati.</p>
<p><a class="sc" id="77"></a><a class="ms" id="p_33Y2_739"></a><a class="msdiv" id="msdiv127"></a>» Yassa yattha vedanākkhandho nirujjhati tassa tattha saññākkhandho nirujjhitthāti?</p>
<p><a class="sc" id="78"></a><a class="ms" id="p_33Y2_740"></a>Suddhāvāse pari­nib­bantā­naṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhittha. Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhittha.</p>
<p><a class="sc" id="79"></a><a class="ms" id="p_33Y2_741"></a>« Yassa vā pana yattha saññākkhandho nirujjhittha tassa tattha vedanākkhandho nirujjhatīti?</p>
<p><a class="sc" id="80"></a><a class="pts" id="pts1.36"></a><a class="ms" id="p_33Y2_742"></a>Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhittha, no ca tesaṃ tattha vedanākkhandho nirujjhati. Catuvokārā pañcavokārā cavantānaṃ tesaṃ tattha saññākkhandho ca nirujjhittha vedanākkhandho ca nirujjhati.</p>
<h3>2.2.2.4.4. Pac­canī­ka­puggala</h3>
<p><a class="sc" id="81"></a><a class="ms" id="p_33Y2_743"></a><a class="msdiv" id="msdiv128"></a>» Yassa rūpakkhandho na nirujjhati tassa vedanākkhandho na nirujjhitthāti? Nirujjhittha.</p>
<p><a class="sc" id="82"></a><a class="ms" id="p_33Y2_744"></a>« Yassa vā pana vedanākkhandho na nirujjhittha tassa rūpakkhandho na nirujjhatīti? Natthi.</p>
<p><a class="sc" id="83"></a><a class="ms" id="p_33Y2_745"></a><a class="msdiv" id="msdiv129"></a>» Yassa vedanākkhandho na nirujjhati tassa saññākkhandho na nirujjhitthāti? Nirujjhittha.</p>
<p><a class="sc" id="84"></a><a class="ms" id="p_33Y2_746"></a>« Yassa vā pana saññākkhandho na nirujjhittha tassa vedanākkhandho na nirujjhatīti? Natthi.</p>
<h3>2.2.2.4.5. Paccanīkaokāsa</h3>
<p><a class="sc" id="85"></a><a class="ms" id="p_33Y2_747"></a><a class="msdiv" id="msdiv130"></a>Yattha rūpakkhandho na nirujjhati (yatthakaṃ paripuṇṇaṃ kātabbaṃ.)</p>
<h3>2.2.2.4.6. Pac­canī­ka­pug­galokāsa</h3>
<p><a class="sc" id="86"></a><a class="ms" id="p_33Y2_748"></a><a class="msdiv" id="msdiv131"></a>» Yassa yattha rūpakkhandho na nirujjhati tassa tattha vedanākkhandho na nirujjhitthāti?</p>
<p><a class="sc" id="87"></a><a class="ms" id="p_33Y2_749"></a>Pañcavokāraṃ upapajjantānaṃ arūpānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhittha. Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhittha.</p>
<p><a class="sc" id="88"></a><a class="ms" id="p_33Y2_750"></a>« Yassa vā pana yattha vedanākkhandho na nirujjhittha tassa tattha rūpakkhandho na nirujjhatīti?</p>
<p><a class="sc" id="89"></a><a class="ms" id="p_33Y2_751"></a>Suddhāvāse pari­nib­bantā­naṃ asaññasattā cavantānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho na nirujjhati. Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha vedanākkhandho ca na nirujjhittha rūpakkhandho ca na nirujjhati.</p>
<p><a class="sc" id="90"></a><a class="ms" id="p_33Y2_752"></a><a class="msdiv" id="msdiv132"></a>» Yassa yattha vedanākkhandho na nirujjhati tassa tattha saññākkhandho na nirujjhitthāti?</p>
<p><a class="sc" id="91"></a><a class="ms" id="p_33Y2_753"></a>Catuvokāraṃ pañcavokāraṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha saññākkhandho na nirujjhittha. Suddhāvāsaṃ upapajjantānaṃ asaññasattānaṃ tesaṃ tattha vedanākkhandho ca na nirujjhati saññākkhandho ca na nirujjhittha.</p>
<p><a class="sc" id="92"></a><a class="ms" id="p_33Y2_754"></a>« Yassa vā pana yattha saññākkhandho na nirujjhittha tassa tattha vedanākkhandho na nirujjhatīti?</p>
<p><a class="sc" id="93"></a><a class="pts" id="pts1.37"></a><a class="ms" id="p_33Y2_755"></a>Suddhāvāse pari­nib­bantā­naṃ tesaṃ tattha saññākkhandho na nirujjhittha, no ca tesaṃ tattha vedanākkhandho na nirujjhati. Suddhāvāsaṃ upapajjantānaṃ asaññasattānaṃ tesaṃ tattha saññākkhandho ca na nirujjhittha vedanākkhandho ca na nirujjhati.</p>
<h2>2.2.2.5. ­Pac­cup­pan­nā­nāgata­vāra</h2>
<h3>2.2.2.5.1. Anulomapuggala</h3>
<p><a class="sc" id="94"></a><a class="ms" id="p_33Y2_756"></a><a class="msdiv" id="msdiv133"></a>» Yassa rūpakkhandho nirujjhati tassa vedanākkhandho nirujjhis­satīti?</p>
<p><a class="sc" id="95"></a><a class="ms" id="p_33Y2_757"></a>Pañcavokāre pari­nib­bantā­naṃ tesaṃ rūpakkhandho nirujjhati, no ca tesaṃ vedanākkhandho nirujjhissati. Itaresaṃ pañcavokārā cavantānaṃ asaññasattā cavantānaṃ tesaṃ rūpakkhandho ca nirujjhati vedanākkhandho ca nirujjhissati.</p>
<p><a class="sc" id="96"></a><a class="ms" id="p_33Y2_758"></a>« Yassa vā pana vedanākkhandho nirujjhissati tassa rūpakkhandho nirujjhatīti?</p>
<p><a class="sc" id="97"></a><a class="ms" id="p_33Y2_759"></a>Sabbesaṃ upapajjantānaṃ arūpā cavantānaṃ tesaṃ vedanākkhandho nirujjhissati, no ca tesaṃ rūpakkhandho nirujjhati. Pañcavokārā cavantānaṃ asaññasattā cavantānaṃ tesaṃ vedanākkhandho ca nirujjhissati rūpakkhandho ca nirujjhati.</p>
<p><a class="sc" id="98"></a><a class="ms" id="p_33Y2_760"></a><a class="msdiv" id="msdiv134"></a>» Yassa vedanākkhandho nirujjhati tassa saññākkhandho nirujjhis­satīti?</p>
<p><a class="sc" id="99"></a><a class="ms" id="p_33Y2_761"></a>Pari­nib­bantā­naṃ tesaṃ vedanākkhandho nirujjhati, no ca tesaṃ saññākkhandho nirujjhissati. Itaresaṃ catuvokārā pañcavokārā cavantānaṃ tesaṃ vedanākkhandho ca nirujjhati saññākkhandho ca nirujjhissati.</p>
<p><a class="sc" id="100"></a><a class="ms" id="p_33Y2_762"></a>« Yassa vā pana saññākkhandho nirujjhissati tassa vedanākkhandho nirujjhatīti?</p>
<p><a class="sc" id="101"></a><a class="ms" id="p_33Y2_763"></a>Sabbesaṃ upapajjantānaṃ asaññasattā cavantānaṃ tesaṃ saññākkhandho nirujjhissati, no ca tesaṃ vedanākkhandho nirujjhati. Catuvokārā pañcavokārā cavantānaṃ tesaṃ saññākkhandho ca nirujjhissati vedanākkhandho ca nirujjhati.</p>
<h3>2.2.2.5.2. Anulomaokāsa</h3>
<p><a class="sc" id="102"></a><a class="ms" id="p_33Y2_764"></a><a class="msdiv" id="msdiv135"></a>» Yattha rūpakkhandho nirujjhati … pe ….</p>
<h3>2.2.2.5.3. Anu­loma­pug­galokāsa</h3>
<p><a class="sc" id="103"></a><a class="ms" id="p_33Y2_765"></a><a class="msdiv" id="msdiv136"></a>» Yassa yattha rūpakkhandho nirujjhati tassa tattha vedanākkhandho nirujjhis­satīti?</p>
<p><a class="sc" id="104"></a><a class="ms" id="p_33Y2_766"></a>Pañcavokāre pari­nib­bantā­naṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhissati. Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhissati.</p>
<p><a class="sc" id="105"></a><a class="ms" id="p_33Y2_767"></a>« Yassa vā pana yattha vedanākkhandho nirujjhissati tassa tattha rūpakkhandho nirujjhatīti?</p>
<p><a class="sc" id="106"></a><a class="ms" id="p_33Y2_768"></a>Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhati. Pañcavokārā cavantānaṃ tesaṃ tattha vedanākkhandho ca nirujjhissati rūpakkhandho ca nirujjhati.</p>
<p><a class="sc" id="107"></a><a class="pts" id="pts1.38"></a><a class="ms" id="p_33Y2_769"></a><a class="msdiv" id="msdiv137"></a>» Yassa yattha vedanākkhandho nirujjhati tassa tattha saññākkhandho nirujjhis­satīti?</p>
<p><a class="sc" id="108"></a><a class="ms" id="p_33Y2_770"></a>Pari­nib­bantā­naṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhissati. Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhissati.</p>
<p><a class="sc" id="109"></a><a class="ms" id="p_33Y2_771"></a>« Yassa vā pana yattha saññākkhandho nirujjhissati tassa tattha vedanākkhandho nirujjhatīti?</p>
<p><a class="sc" id="110"></a><a class="ms" id="p_33Y2_772"></a>Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhati. Catuvokārā pañcavokārā cavantānaṃ tesaṃ tattha saññākkhandho ca nirujjhissati vedanākkhandho ca nirujjhati.</p>
<h3>2.2.2.5.4. Pac­canī­ka­puggala</h3>
<p><a class="sc" id="111"></a><a class="ms" id="p_33Y2_773"></a><a class="msdiv" id="msdiv138"></a>» Yassa rūpakkhandho na nirujjhati tassa vedanākkhandho na nirujjhis­satīti?</p>
<p><a class="sc" id="112"></a><a class="ms" id="p_33Y2_774"></a>Sabbesaṃ upapajjantānaṃ arūpā cavantānaṃ tesaṃ rūpakkhandho na nirujjhati, no ca tesaṃ vedanākkhandho na nirujjhissati. Arūpe pari­nib­bantā­naṃ tesaṃ rūpakkhandho ca na nirujjhati vedanākkhandho ca na nirujjhissati.</p>
<p><a class="sc" id="113"></a><a class="ms" id="p_33Y2_775"></a>« Yassa vā pana vedanākkhandho na nirujjhissati tassa rūpakkhandho na nirujjhatīti?</p>
<p><a class="sc" id="114"></a><a class="ms" id="p_33Y2_776"></a>Pañcavokāre pari­nib­bantā­naṃ tesaṃ vedanākkhandho na nirujjhissati, no ca tesaṃ rūpakkhandho na nirujjhati. Arūpe pari­nib­bantā­naṃ tesaṃ vedanākkhandho ca na nirujjhissati rūpakkhandho ca na nirujjhati.</p>
<p><a class="sc" id="115"></a><a class="ms" id="p_33Y2_777"></a><a class="msdiv" id="msdiv139"></a>» Yassa vedanākkhandho na nirujjhati tassa saññākkhandho na nirujjhis­satīti? Nirujjhissati.</p>
<p><a class="sc" id="116"></a><a class="ms" id="p_33Y2_778"></a>« Yassa vā pana saññākkhandho na nirujjhissati tassa vedanākkhandho na nirujjhatīti? Nirujjhati.</p>
<h3>2.2.2.5.5. Paccanīkaokāsa</h3>
<p><a class="sc" id="117"></a><a class="ms" id="p_33Y2_779"></a><a class="msdiv" id="msdiv140"></a>» Yattha rūpakkhandho na nirujjhati … pe ….</p>
<h3>2.2.2.5.6. Pac­canī­ka­pug­galokāsa</h3>
<p><a class="sc" id="118"></a><a class="ms" id="p_33Y2_780"></a><a class="msdiv" id="msdiv141"></a>» Yassa yattha rūpakkhandho na nirujjhati tassa tattha vedanākkhandho na nirujjhis­satīti?</p>
<p><a class="sc" id="119"></a><a class="ms" id="p_33Y2_781"></a>Pañcavokāraṃ upapajjantānaṃ arūpānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhissati. Arūpe pari­nib­bantā­naṃ asaññasattaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhissati.</p>
<p><a class="sc" id="120"></a><a class="ms" id="p_33Y2_782"></a>« Yassa vā pana yattha vedanākkhandho na nirujjhissati tassa tattha rūpakkhandho na nirujjhatīti?</p>
<p><a class="sc" id="121"></a><a class="ms" id="p_33Y2_783"></a>Pañcavokāre pari­nib­bantā­naṃ asaññasattā cavantānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhati. Arūpe pari­nib­bantā­naṃ asaññasattaṃ upapajjantānaṃ tesaṃ tattha vedanākkhandho ca na nirujjhissati rūpakkhandho ca na nirujjhati.</p>
<p><a class="sc" id="122"></a><a class="ms" id="p_33Y2_784"></a><a class="msdiv" id="msdiv142"></a>» Yassa yattha vedanākkhandho na nirujjhati tassa tattha saññākkhandho na nirujjhis­satīti?</p>
<p><a class="sc" id="123"></a><a class="pts" id="pts1.39"></a><a class="ms" id="p_33Y2_785"></a>Catuvokāraṃ pañcavokāraṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha saññākkhandho na nirujjhissati. Asaññasattānaṃ tesaṃ tattha vedanākkhandho ca na nirujjhati saññākkhandho ca na nirujjhissati.</p>
<p><a class="sc" id="124"></a><a class="ms" id="p_33Y2_786"></a>« Yassa vā pana yattha saññākkhandho na nirujjhissati tassa tattha vedanākkhandho na nirujjhatīti?</p>
<p><a class="sc" id="125"></a><a class="ms" id="p_33Y2_787"></a>Pari­nib­bantā­naṃ tesaṃ tattha saññākkhandho na nirujjhissati, no ca tesaṃ tattha vedanākkhandho na nirujjhati. Asaññasattānaṃ tesaṃ tattha saññākkhandho ca na nirujjhissati vedanākkhandho ca na nirujjhati.</p>
<h2>2.2.2.6. Atī­tā­nāga­ta­vāra</h2>
<h3>2.2.2.6.1. Anulomapuggala</h3>
<p><a class="sc" id="126"></a><a class="ms" id="p_33Y2_788"></a><a class="msdiv" id="msdiv143"></a>» Yassa rūpakkhandho nirujjhittha tassa vedanākkhandho nirujjhis­satīti?</p>
<p><a class="sc" id="127"></a><a class="ms" id="p_33Y2_789"></a>Pari­nib­bantā­naṃ tesaṃ rūpakkhandho nirujjhittha, no ca tesaṃ vedanākkhandho nirujjhissati. Itaresaṃ tesaṃ rūpakkhandho ca nirujjhittha vedanākkhandho ca nirujjhissati.</p>
<p><a class="sc" id="128"></a><a class="ms" id="p_33Y2_790"></a>« Yassa vā pana vedanākkhandho nirujjhissati tassa rūpakkhandho nirujjhitthāti? Āmantā.</p>
<p><a class="sc" id="129"></a><a class="ms" id="p_33Y2_791"></a><a class="msdiv" id="msdiv144"></a>» Yassa vedanākkhandho nirujjhittha tassa saññākkhandho nirujjhis­satīti?</p>
<p><a class="sc" id="130"></a><a class="ms" id="p_33Y2_792"></a>Pari­nib­bantā­naṃ tesaṃ vedanākkhandho nirujjhittha, no ca tesaṃ saññākkhandho nirujjhissati. Itaresaṃ tesaṃ vedanākkhandho ca nirujjhittha saññākkhandho ca nirujjhissati.</p>
<p><a class="sc" id="131"></a><a class="ms" id="p_33Y2_793"></a>« Yassa vā pana saññākkhandho nirujjhissati tassa vedanākkhandho nirujjhitthāti? Āmantā.</p>
<h3>2.2.2.6.2. Anulomaokāsa</h3>
<p><a class="sc" id="132"></a><a class="ms" id="p_33Y2_794"></a><a class="msdiv" id="msdiv145"></a>» Yattha rūpakkhandho nirujjhittha … pe ….</p>
<h3>2.2.2.6.3. Anu­loma­pug­galokāsa</h3>
<p><a class="sc" id="133"></a><a class="ms" id="p_33Y2_795"></a><a class="msdiv" id="msdiv146"></a>» Yassa yattha rūpakkhandho nirujjhittha tassa tattha vedanākkhandho nirujjhis­satīti?</p>
<p><a class="sc" id="134"></a><a class="ms" id="p_33Y2_796"></a>Pañcavokāre pari­nib­bantā­naṃ asaññasattānaṃ tesaṃ tattha rūpakkhandho nirujjhittha, no ca tesaṃ tattha vedanākkhandho nirujjhissati. Itaresaṃ pañcavokārānaṃ tesaṃ tattha rūpakkhandho ca nirujjhittha vedanākkhandho ca nirujjhissati.</p>
<p><a class="sc" id="135"></a><a class="ms" id="p_33Y2_797"></a>« Yassa vā pana yattha vedanākkhandho nirujjhissati tassa tattha rūpakkhandho nirujjhitthāti?</p>
<p><a class="sc" id="136"></a><a class="ms" id="p_33Y2_798"></a>Suddhāvāsaṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhittha. Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca nirujjhittha.</p>
<p><a class="sc" id="137"></a><a class="ms" id="p_33Y2_799"></a><a class="msdiv" id="msdiv147"></a>» Yassa yattha vedanākkhandho nirujjhittha tassa tattha saññākkhandho nirujjhis­satīti?</p>
<p><a class="sc" id="138"></a><a class="pts" id="pts1.40"></a><a class="ms" id="p_33Y2_800"></a>Pari­nib­bantā­naṃ tesaṃ tattha vedanākkhandho nirujjhittha, no ca tesaṃ tattha saññākkhandho nirujjhissati. Itaresaṃ catuvokārānaṃ pañcavokārānaṃ tesaṃ tattha vedanākkhandho ca nirujjhittha saññākkhandho ca nirujjhissati.</p>
<p><a class="sc" id="139"></a><a class="ms" id="p_33Y2_801"></a>« Yassa vā pana yattha saññākkhandho nirujjhissati tassa tattha vedanākkhandho nirujjhitthāti?</p>
<p><a class="sc" id="140"></a><a class="ms" id="p_33Y2_802"></a>Suddhāvāsaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhittha. Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca nirujjhittha.</p>
<h3>2.2.2.6.4. Pac­canī­ka­puggala</h3>
<p><a class="sc" id="141"></a><a class="ms" id="p_33Y2_803"></a><a class="msdiv" id="msdiv148"></a>» Yassa rūpakkhandho na nirujjhittha tassa vedanākkhandho na nirujjhis­satīti? Natthi.</p>
<p><a class="sc" id="142"></a><a class="ms" id="p_33Y2_804"></a>« Yassa vā pana vedanākkhandho na nirujjhissati tassa rūpakkhandho na nirujjhitthāti? Nirujjhittha.</p>
<p><a class="sc" id="143"></a><a class="ms" id="p_33Y2_805"></a><a class="msdiv" id="msdiv149"></a>» Yassa vedanākkhandho na nirujjhittha tassa saññākkhandho na nirujjhis­satīti? Natthi.</p>
<p><a class="sc" id="144"></a><a class="ms" id="p_33Y2_806"></a>« Yassa vā pana saññākkhandho na nirujjhissati tassa vedanākkhandho na nirujjhitthāti? Nirujjhittha.</p>
<h3>2.2.2.6.5. Paccanīkaokāsa</h3>
<p><a class="sc" id="145"></a><a class="ms" id="p_33Y2_807"></a><a class="msdiv" id="msdiv150"></a>» Yattha rūpakkhandho na nirujjhittha … pe ….</p>
<h3>2.2.2.6.6. Pac­canī­ka­pug­galokāsa</h3>
<p><a class="sc" id="146"></a><a class="ms" id="p_33Y2_808"></a><a class="msdiv" id="msdiv151"></a>» Yassa yattha rūpakkhandho na nirujjhittha tassa tattha vedanākkhandho na nirujjhis­satīti?</p>
<p><a class="sc" id="147"></a><a class="ms" id="p_33Y2_809"></a>Suddhāvāsaṃ upapajjantānaṃ arūpānaṃ tesaṃ tattha rūpakkhandho na nirujjhittha, no ca tesaṃ tattha vedanākkhandho na nirujjhissati. Suddhāvāse pari­nib­bantā­naṃ arūpe pari­nib­bantā­naṃ tesaṃ tattha rūpakkhandho ca na nirujjhittha, vedanākkhandho ca na nirujjhissati.</p>
<p><a class="sc" id="148"></a><a class="ms" id="p_33Y2_810"></a>« Yassa vā pana yattha vedanākkhandho na nirujjhissati tassa tattha rūpakkhandho na nirujjhitthāti?</p>
<p><a class="sc" id="149"></a><a class="ms" id="p_33Y2_811"></a>Pañcavokāre pari­nib­bantā­naṃ asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhittha. Suddhāvāse pari­nib­bantā­naṃ arūpe pari­nib­bantā­naṃ tesaṃ tattha vedanākkhandho ca na nirujjhissati rūpakkhandho ca na nirujjhittha.</p>
<p><a class="sc" id="150"></a><a class="ms" id="p_33Y2_812"></a><a class="msdiv" id="msdiv152"></a>» Yassa yattha vedanākkhandho na nirujjhittha tassa tattha saññākkhandho na nirujjhis­satīti?</p>
<p><a class="sc" id="151"></a><a class="ms" id="p_33Y2_813"></a>Suddhāvāsaṃ upapajjantānaṃ tesaṃ tattha vedanākkhandho na nirujjhittha, no ca tesaṃ tattha saññākkhandho na nirujjhissati. Suddhāvāse pari­nib­bantā­naṃ asaññasattānaṃ tesaṃ tattha vedanākkhandho ca na nirujjhittha saññākkhandho ca na nirujjhissati.</p>
<p><a class="sc" id="152"></a><a class="pts" id="pts1.41"></a><a class="ms" id="p_33Y2_814"></a>« Yassa vā pana yattha saññākkhandho na nirujjhissati tassa tattha vedanākkhandho na nirujjhitthāti?</p>
<p><a class="sc" id="153"></a><a class="ms" id="p_33Y2_815"></a><span class="var" title="pañcavokāre pari­nib­bantā­naṃ (bj, s1-3, pts1)" id="note5">Pari­nib­bantā­naṃ</span> tesaṃ tattha saññākkhandho na nirujjhissati, no ca tesaṃ tattha vedanākkhandho na nirujjhittha. Suddhāvāse pari­nib­bantā­naṃ <span class="var" title="idaṃ padaṃ bj potthake" id="note6">asaññasattānaṃ</span> tesaṃ tattha saññākkhandho ca na nirujjhissati vedanākkhandho ca na nirujjhittha.</p>
<p class="endsutta"><a class="sc" id="154"></a><a class="ms" id="p_33Y2_816"></a>Nirodhavāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
