<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya10.3.2">
<article>
<div class="hgroup">
<p class="division">10 Indriyayamaka</p>
<p>10.3 Pariññāvāra</p>
<h1>10.3.2. Atītavāra</h1>
</div>
<h2>10.3.2.1. Anuloma</h2>
<p><a class="sc" id="1"></a><a class="ms" id="p_35Y10_4099"></a><a class="msdiv" id="msdiv443"></a>» Yo cakkhundriyaṃ parijānittha so domanas­sindriyaṃ pajahitthāti? Āmantā.</p>
<p><a class="sc" id="2"></a><a class="ms" id="p_35Y10_4100"></a>« Yo vā pana domanas­sindriyaṃ pajahittha so cakkhundriyaṃ parijānitthāti?</p>
<p><a class="sc" id="3"></a><a class="ms" id="p_35Y10_4101"></a>Dve puggalā domanas­sindriyaṃ pajahittha, no ca cakkhundriyaṃ parijānittha. Arahā domanas­sindriyañca pajahittha cak­khun­dri­yañca parijānittha.</p>
<p><a class="sc" id="4"></a><a class="ms" id="p_35Y10_4102"></a>» Yo cakkhundriyaṃ parijānittha so anaññātañ­ñassā­mī­tindriyaṃ bhāvitthāti? Āmantā.</p>
<p><a class="sc" id="5"></a><a class="ms" id="p_35Y10_4103"></a>« Yo vā pana anaññātañ­ñassā­mī­tindriyaṃ bhāvittha so cakkhundriyaṃ parijānitthāti?</p>
<p><a class="sc" id="6"></a><a class="ms" id="p_35Y10_4104"></a>Cha puggalā anaññātañ­ñassā­mī­tindriyaṃ bhāvittha, no ca cakkhundriyaṃ parijānittha. Arahā anaññātañ­ñassā­mī­tindriyañca bhāvittha cak­khun­dri­yañca parijānittha.</p>
<p><a class="sc" id="7"></a><a class="ms" id="p_35Y10_4105"></a>» Yo cakkhundriyaṃ parijānittha so aññindriyaṃ bhāvitthāti? Āmantā.</p>
<p><a class="sc" id="8"></a><a class="ms" id="p_35Y10_4106"></a>« Yo vā pana aññindriyaṃ bhāvittha so cakkhundriyaṃ parijānitthāti? Āmantā.</p>
<p><a class="sc" id="9"></a><a class="ms" id="p_35Y10_4107"></a>» Yo cakkhundriyaṃ parijānittha so aññātā­vin­dri­yaṃ ­sacchi­karit­thāti?</p>
<p><a class="sc" id="10"></a><a class="ms" id="p_35Y10_4108"></a><span class="var" title=" āmantā (syā1, pā1)" id="note96">Yo aggaphalaṃ sacchikaroti so cakkhundriyaṃ parijānittha, no ca aññātā­vin­dri­yaṃ sacchikarittha. Yo aggaphalaṃ <span class="var" title="sacchikaroti (bj, s2)" id="note97">sacchākāsi</span> so cak­khun­dri­yañca parijānittha aññātā­vin­dri­yañca sacchikarittha</span>.</p>
<p><a class="sc" id="11"></a><a class="ms" id="p_35Y10_4109"></a>« Yo vā pana aññātā­vin­dri­yaṃ sacchikarittha so cakkhundriyaṃ parijānitthāti? Āmantā. (Cak­khun­driya­mūlakaṃ.)</p>
<p><a class="sc" id="12"></a><a class="ms" id="p_35Y10_4110"></a><a class="msdiv" id="msdiv444"></a>» Yo domanas­sindriyaṃ pajahittha so anaññātañ­ñassā­mī­tindriyaṃ bhāvitthāti? Āmantā.</p>
<p><a class="sc" id="13"></a><a class="ms" id="p_35Y10_4111"></a>« Yo vā pana anaññātañ­ñassā­mī­tindriyaṃ bhāvittha so domanas­sindriyaṃ pajahitthāti?</p>
<p><a class="sc" id="14"></a><a class="pts" id="pts2.201"></a><a class="ms" id="p_35Y10_4112"></a>Cattāro puggalā anaññātañ­ñassā­mī­tindriyaṃ bhāvittha, no ca domanas­sindriyaṃ pajahittha. Tayo puggalā anaññātañ­ñassā­mī­tindriyañca bhāvittha domanas­sindriyañca pajahittha.</p>
<p><a class="sc" id="15"></a><a class="ms" id="p_35Y10_4113"></a>» Yo domanas­sindriyaṃ pajahittha so aññindriyaṃ bhāvitthāti?</p>
<p><a class="sc" id="16"></a><a class="ms" id="p_35Y10_4114"></a>Dve puggalā domanas­sindriyaṃ pajahittha, no ca aññindriyaṃ bhāvittha. Arahā domanas­sindriyañca pajahittha aññindriyañca bhāvittha.</p>
<p><a class="sc" id="17"></a><a class="ms" id="p_35Y10_4115"></a>« Yo vā pana aññindriyaṃ bhāvittha so domanas­sindriyaṃ pajahitthāti? Āmantā.</p>
<p><a class="sc" id="18"></a><a class="ms" id="p_35Y10_4116"></a>» Yo domanas­sindriyaṃ pajahittha so aññātā­vin­dri­yaṃ ­sacchi­karit­thāti?</p>
<p><a class="sc" id="19"></a><a class="ms" id="p_35Y10_4117"></a>Tayo puggalā domanas­sindriyaṃ pajahittha, no ca aññātā­vin­dri­yaṃ sacchikarittha. Arahā domanas­sindriyañca pajahittha aññātā­vin­dri­yañca sacchikarittha.</p>
<p><a class="sc" id="20"></a><a class="ms" id="p_35Y10_4118"></a>« Yo vā pana aññātā­vin­dri­yaṃ sacchikarittha so domanas­sindriyaṃ pajahitthāti? Āmantā. (Domanas­sindriya­mūlakaṃ.)</p>
<p><a class="sc" id="21"></a><a class="ms" id="p_35Y10_4119"></a><a class="msdiv" id="msdiv445"></a>» Yo anaññātañ­ñassā­mī­tindriyaṃ bhāvittha so aññindriyaṃ bhāvitthāti?</p>
<p><a class="sc" id="22"></a><a class="ms" id="p_35Y10_4120"></a>Cha puggalā anaññātañ­ñassā­mī­tindriyaṃ bhāvittha, no ca aññindriyaṃ bhāvittha. Arahā anaññātañ­ñassā­mī­tindriyañca bhāvittha aññindriyañca bhāvittha.</p>
<p><a class="sc" id="23"></a><a class="ms" id="p_35Y10_4121"></a>« Yo vā pana aññindriyaṃ bhāvittha so anaññātañ­ñassā­mī­tindriyaṃ bhāvitthāti? Āmantā.</p>
<p><a class="sc" id="24"></a><a class="ms" id="p_35Y10_4122"></a>» Yo anaññātañ­ñassā­mī­tindriyaṃ bhāvittha so aññātā­vin­dri­yaṃ ­sacchi­karit­thāti?</p>
<p><a class="sc" id="25"></a><a class="ms" id="p_35Y10_4123"></a><span class="var" title="cha (si, s1, pts1)" id="note99">Satta</span> puggalā anaññātañ­ñassā­mī­tindriyaṃ bhāvittha, no ca aññātā­vin­dri­yaṃ sacchikarittha. Arahā anaññātañ­ñassā­mī­tindriyañca bhāvittha aññātā­vin­dri­yañca sacchikarittha.</p>
<p><a class="sc" id="26"></a><a class="ms" id="p_35Y10_4124"></a>« Yo vā pana aññātā­vin­dri­yaṃ sacchikarittha so anaññātañ­ñassā­mī­tindriyaṃ bhāvitthāti? Āmantā. (Anaññātañ­ñassā­mī­tindriya­mūlakaṃ.)</p>
<p><a class="sc" id="27"></a><a class="ms" id="p_35Y10_4125"></a><a class="msdiv" id="msdiv446"></a>» Yo aññindriyaṃ bhāvittha so aññātā­vin­dri­yaṃ ­sacchi­karit­thāti?</p>
<p><a class="sc" id="28"></a><a class="ms" id="p_35Y10_4126"></a>Yo aggaphalaṃ sacchikaroti so aññindriyaṃ bhāvittha, no ca aññātā­vin­dri­yaṃ sacchikarittha. Yo aggaphalaṃ sacchākāsi so aññindriyañca bhāvittha aññātā­vin­dri­yañca sacchikarittha.</p>
<p><a class="sc" id="29"></a><a class="ms" id="p_35Y10_4127"></a>« Yo vā pana aññātā­vin­dri­yaṃ sacchikarittha so aññindriyaṃ bhāvitthāti? Āmantā. (Aññindriya­mūlakaṃ.)</p>
<h2>10.3.2.2. Paccanīka</h2>
<p><a class="sc" id="30"></a><a class="ms" id="p_35Y10_4128"></a><a class="msdiv" id="msdiv447"></a>» Yo cakkhundriyaṃ na parijānittha so domanas­sindriyaṃ nap­pajahit­thāti?</p>
<p><a class="sc" id="31"></a><a class="ms" id="p_35Y10_4129"></a>Dve puggalā cakkhundriyaṃ na parijānittha, no ca domanas­sindriyaṃ nappajahittha. Cha puggalā cak­khun­dri­yañca na parijānittha domanas­sindriyañca nappajahittha.</p>
<p><a class="sc" id="32"></a><a class="ms" id="p_35Y10_4130"></a>« Yo vā pana domanas­sindriyaṃ nappajahittha so cakkhundriyaṃ na parijānitthāti? Āmantā.</p>
<p><a class="sc" id="33"></a><a class="ms" id="p_35Y10_4131"></a>» Yo cakkhundriyaṃ na parijānittha so anaññātañ­ñassā­mī­tindriyaṃ na bhāvitthāti?</p>
<p><a class="sc" id="34"></a><a class="pts" id="pts2.202"></a><a class="ms" id="p_35Y10_4132"></a>Cha puggalā cakkhundriyaṃ na parijānittha, no ca anaññātañ­ñassā­mī­tindriyaṃ na bhāvittha. Dve puggalā cak­khun­dri­yañca na parijānittha anaññātañ­ñassā­mī­tindriyañca na bhāvittha.</p>
<p><a class="sc" id="35"></a><a class="ms" id="p_35Y10_4133"></a>« Yo vā pana anaññātañ­ñassā­mī­tindriyaṃ na bhāvittha so cakkhundriyaṃ na parijānitthāti? Āmantā.</p>
<p><a class="sc" id="36"></a><a class="ms" id="p_35Y10_4134"></a>» Yo cakkhundriyaṃ na parijānittha so aññindriyaṃ na bhāvitthāti? Āmantā.</p>
<p><a class="sc" id="37"></a><a class="ms" id="p_35Y10_4135"></a>« Yo vā pana aññindriyaṃ na bhāvittha so cakkhundriyaṃ na parijānitthāti? Āmantā.</p>
<p><a class="sc" id="38"></a><a class="ms" id="p_35Y10_4136"></a>» Yo cakkhundriyaṃ na parijānittha so aññātā­vin­dri­yaṃ na ­sacchi­karit­thāti? Āmantā.</p>
<p><a class="sc" id="39"></a><a class="ms" id="p_35Y10_4137"></a>« Yo vā pana aññātā­vin­dri­yaṃ na sacchikarittha so cakkhundriyaṃ na parijānitthāti?</p>
<p><a class="sc" id="40"></a><a class="ms" id="p_35Y10_4138"></a>Yo aggaphalaṃ sacchikaroti so aññātā­vin­dri­yaṃ na sacchikarittha, no ca cakkhundriyaṃ na parijānittha. Aṭṭha puggalā aññātā­vin­dri­yañca na sacchikarittha cak­khun­dri­yañca na parijānittha. (Cak­khun­driya­mūlakaṃ.)</p>
<p><a class="sc" id="41"></a><a class="ms" id="p_35Y10_4139"></a><a class="msdiv" id="msdiv448"></a>» Yo domanas­sindriyaṃ nappajahittha so anaññātañ­ñassā­mī­tindriyaṃ na bhāvitthāti?</p>
<p><a class="sc" id="42"></a><a class="ms" id="p_35Y10_4140"></a>Cattāro puggalā domanas­sindriyaṃ nappajahittha, no ca anaññātañ­ñassā­mī­tindriyaṃ na bhāvittha. Dve puggalā domanas­sindriyañca nappajahittha anaññātañ­ñassā­mī­tindriyañca na bhāvittha.</p>
<p><a class="sc" id="43"></a><a class="ms" id="p_35Y10_4141"></a>« Yo vā pana anaññātañ­ñassā­mī­tindriyaṃ na bhāvittha so domanas­sindriyaṃ nap­pajahit­thāti? Āmantā.</p>
<p><a class="sc" id="44"></a><a class="ms" id="p_35Y10_4142"></a>» Yo domanas­sindriyaṃ nappajahittha so aññindriyaṃ na bhāvitthāti? Āmantā.</p>
<p><a class="sc" id="45"></a><a class="ms" id="p_35Y10_4143"></a>« Yo vā pana aññindriyaṃ na bhāvittha so domanas­sindriyaṃ nap­pajahit­thāti?</p>
<p><a class="sc" id="46"></a><a class="ms" id="p_35Y10_4144"></a>Dve puggalā aññindriyaṃ na bhāvittha, no ca domanas­sindriyaṃ nappajahittha. Cha puggalā aññindriyañca na bhāvittha domanas­sindriyañca nappajahittha.</p>
<p><a class="sc" id="47"></a><a class="ms" id="p_35Y10_4145"></a>» Yo domanas­sindriyaṃ nappajahittha so aññātā­vin­dri­yaṃ na ­sacchi­karit­thāti? Āmantā.</p>
<p><a class="sc" id="48"></a><a class="ms" id="p_35Y10_4146"></a>« Yo vā pana aññātā­vin­dri­yaṃ na sacchikarittha so domanas­sindriyaṃ nap­pajahit­thāti?</p>
<p><a class="sc" id="49"></a><a class="ms" id="p_35Y10_4147"></a>Tayo puggalā aññātā­vin­dri­yaṃ na sacchikarittha, no ca domanas­sindriyaṃ nappajahittha. Cha puggalā aññātā­vin­dri­yañca na sacchikarittha domanas­sindriyañca nappajahittha. (Domanas­sindriya­mūlakaṃ.)</p>
<p><a class="sc" id="50"></a><a class="ms" id="p_35Y10_4148"></a><a class="msdiv" id="msdiv449"></a>» Yo anaññātañ­ñassā­mī­tindriyaṃ na bhāvittha so aññindriyaṃ na bhāvitthāti? Āmantā.</p>
<p><a class="sc" id="51"></a><a class="ms" id="p_35Y10_4149"></a>« Yo vā pana aññindriyaṃ na bhāvittha so anaññātañ­ñassā­mī­tindriyaṃ na bhāvitthāti?</p>
<p><a class="sc" id="52"></a><a class="ms" id="p_35Y10_4150"></a>Cha puggalā aññindriyaṃ na bhāvittha, no ca anaññātañ­ñassā­mī­tindriyaṃ na bhāvittha. Dve puggalā aññindriyañca na bhāvittha anaññātañ­ñassā­mī­tindriyañca na bhāvittha.</p>
<p><a class="sc" id="53"></a><a class="ms" id="p_35Y10_4151"></a>» Yo anaññātañ­ñassā­mī­tindriyaṃ na bhāvittha so aññātā­vin­dri­yaṃ na ­sacchi­karit­thāti? Āmantā.</p>
<p><a class="sc" id="54"></a><a class="ms" id="p_35Y10_4152"></a>« Yo vā pana aññātā­vin­dri­yaṃ na sacchikarittha so anaññātañ­ñassā­mī­tindriyaṃ na bhāvitthāti?</p>
<p><a class="sc" id="55"></a><a class="pts" id="pts2.203"></a><a class="ms" id="p_35Y10_4153"></a>Satta puggalā aññātā­vin­dri­yaṃ na sacchikarittha, no ca anaññātañ­ñassā­mī­tindriyaṃ na bhāvittha. Dve puggalā aññātā­vin­dri­yañca na sacchikarittha anaññātañ­ñassā­mī­tindriyañca na bhāvittha. (Anaññātañ­ñassā­mī­tindriya­mūlakaṃ.)</p>
<p><a class="sc" id="56"></a><a class="ms" id="p_35Y10_4154"></a><a class="msdiv" id="msdiv450"></a>» Yo aññindriyaṃ na bhāvittha so aññātā­vin­dri­yaṃ na ­sacchi­karit­thāti? Āmantā.</p>
<p><a class="sc" id="57"></a><a class="ms" id="p_35Y10_4155"></a>« Yo vā pana aññātā­vin­dri­yaṃ na sacchikarittha so aññindriyaṃ na bhāvitthāti?</p>
<p><a class="sc" id="58"></a><a class="ms" id="p_35Y10_4156"></a>Yo aggaphalaṃ sacchikaroti so aññātā­vin­dri­yaṃ na sacchikarittha, no ca aññindriyaṃ na bhāvittha. Aṭṭha puggalā aññātā­vin­dri­yañca na sacchikarittha aññindriyañca na bhāvittha. (Aññindriya­mūlakaṃ.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
