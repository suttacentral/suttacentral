<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya8.2.1">
<article>
<div class="hgroup">
<p class="division">8 Cittayamaka</p>
<p>8.2 Niddesa</p>
<h1>8.2.1. Suddha­cit­tasāmañña</h1>
</div>
<h2>8.2.1.1. Puggalavāra</h2>
<h3>8.2.1.1.1. Uppāda­nirodha­kāla­sam­bhe­da­vāra</h3>
<p><a class="sc" id="1"></a><a class="ms" id="p_34Y8_260"></a><a class="msdiv" id="msdiv63"></a>» Yassa cittaṃ uppajjati na nirujjhati tassa cittaṃ nirujjhissati na uppajjissatīti?</p>
<p><a class="sc" id="2"></a><a class="ms" id="p_34Y8_261"></a>Pacchi­ma­cittassa uppādakkhaṇe tesaṃ cittaṃ uppajjati na nirujjhati, nirujjhissati na uppajjissati. Itaresaṃ cittassa uppādakkhaṇe tesaṃ cittaṃ uppajjati na nirujjhati, nirujjhissati ceva uppajjissati ca.</p>
<p><a class="sc" id="3"></a><a class="ms" id="p_34Y8_262"></a>« Yassa vā pana cittaṃ nirujjhissati na uppajjissati tassa cittaṃ uppajjati na nirujjhatīti? Āmantā.</p>
<p><a class="sc" id="4"></a><a class="ms" id="p_34Y8_263"></a>» Yassa cittaṃ na uppajjati nirujjhati tassa cittaṃ na nirujjhissati uppajjissatīti? No.</p>
<p><a class="sc" id="5"></a><a class="ms" id="p_34Y8_264"></a>« Yassa vā pana cittaṃ na nirujjhissati uppajjissati tassa cittaṃ na uppajjati nirujjhatīti? Natthi.</p>
<h3>8.2.1.1.2. Uppā­dup­panna­vāra</h3>
<p><a class="sc" id="6"></a><a class="ms" id="p_34Y8_265"></a><a class="msdiv" id="msdiv64"></a>» Yassa cittaṃ uppajjati tassa cittaṃ uppannanti? Āmantā.</p>
<p><a class="sc" id="7"></a><a class="ms" id="p_34Y8_266"></a>« Yassa vā pana cittaṃ uppannaṃ tassa cittaṃ uppajjatīti?</p>
<p><a class="sc" id="8"></a><a class="ms" id="p_34Y8_267"></a>Cittassa bhaṅgakkhaṇe tesaṃ cittaṃ uppannaṃ, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppannañceva uppajjati ca.</p>
<p><a class="sc" id="9"></a><a class="ms" id="p_34Y8_268"></a>» Yassa cittaṃ na uppajjati tassa cittaṃ na uppannanti?</p>
<p><a class="sc" id="10"></a><a class="pts" id="pts2.10"></a><a class="ms" id="p_34Y8_269"></a>Cittassa bhaṅgakkhaṇe tesaṃ cittaṃ na uppajjati, no ca tesaṃ cittaṃ na uppannaṃ. Nirodha­samā­pannā­naṃ asaññasattānaṃ tesaṃ cittaṃ na ceva uppajjati na ca uppannaṃ.</p>
<p><a class="sc" id="11"></a><a class="ms" id="p_34Y8_270"></a>« Yassa vā pana cittaṃ na uppannaṃ tassa cittaṃ na uppajjatīti? Āmantā.</p>
<h3>8.2.1.1.3. Niro­dhup­pan­na­vāra</h3>
<p><a class="sc" id="12"></a><a class="ms" id="p_34Y8_271"></a><a class="msdiv" id="msdiv65"></a>» Yassa cittaṃ nirujjhati tassa cittaṃ uppannanti? Āmantā.</p>
<p><a class="sc" id="13"></a><a class="ms" id="p_34Y8_272"></a>« Yassa vā pana cittaṃ uppannaṃ tassa cittaṃ nirujjhatīti?</p>
<p><a class="sc" id="14"></a><a class="ms" id="p_34Y8_273"></a>Cittassa uppādakkhaṇe tesaṃ cittaṃ uppannaṃ, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ uppannañceva nirujjhati ca.</p>
<p><a class="sc" id="15"></a><a class="ms" id="p_34Y8_274"></a>» Yassa cittaṃ na nirujjhati tassa cittaṃ na uppannanti?</p>
<p><a class="sc" id="16"></a><a class="ms" id="p_34Y8_275"></a>Cittassa uppādakkhaṇe tesaṃ cittaṃ na nirujjhati, no ca tesaṃ cittaṃ na uppannaṃ. Nirodha­samā­pannā­naṃ asaññasattānaṃ tesaṃ cittaṃ na ceva nirujjhati na ca uppannaṃ.</p>
<p><a class="sc" id="17"></a><a class="ms" id="p_34Y8_276"></a>« Yassa vā pana cittaṃ na uppannaṃ tassa cittaṃ na nirujjhatīti? Āmantā.</p>
<h3>8.2.1.1.4. Uppādavāra</h3>
<p><a class="sc" id="18"></a><a class="ms" id="p_34Y8_277"></a><a class="msdiv" id="msdiv66"></a>» Yassa cittaṃ uppajjati tassa cittaṃ uppajjitthāti? Āmantā.</p>
<p><a class="sc" id="19"></a><a class="ms" id="p_34Y8_278"></a>« Yassa vā pana cittaṃ uppajjittha tassa cittaṃ uppajjatīti?</p>
<p><a class="sc" id="20"></a><a class="ms" id="p_34Y8_279"></a>Cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittaṃ uppajjittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjittha ceva uppajjati ca.</p>
<p><a class="sc" id="21"></a><a class="ms" id="p_34Y8_280"></a>» Yassa cittaṃ na uppajjati tassa cittaṃ na uppajjitthāti? Uppajjittha.</p>
<p><a class="sc" id="22"></a><a class="ms" id="p_34Y8_281"></a>« Yassa vā pana cittaṃ na uppajjittha tassa cittaṃ na uppajjatīti? Natthi.</p>
<p><a class="sc" id="23"></a><a class="ms" id="p_34Y8_282"></a><a class="msdiv" id="msdiv67"></a>» Yassa cittaṃ uppajjati tassa cittaṃ uppajjissatīti?</p>
<p><a class="sc" id="24"></a><a class="ms" id="p_34Y8_283"></a>Pacchi­ma­cittassa uppādakkhaṇe tesaṃ cittaṃ uppajjati, no ca tesaṃ cittaṃ uppajjissati. Itaresaṃ cittassa uppādakkhaṇe tesaṃ cittaṃ uppajjati ceva uppajjissati ca.</p>
<p><a class="sc" id="25"></a><a class="ms" id="p_34Y8_284"></a>« Yassa vā pana cittaṃ uppajjissati tassa cittaṃ uppajjatīti?</p>
<p><a class="sc" id="26"></a><a class="ms" id="p_34Y8_285"></a>Cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittaṃ uppajjissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjissati ceva uppajjati ca.</p>
<p><a class="sc" id="27"></a><a class="ms" id="p_34Y8_286"></a>» Yassa cittaṃ na uppajjati tassa cittaṃ na uppajjissatīti?</p>
<p><a class="sc" id="28"></a><a class="ms" id="p_34Y8_287"></a>Cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittaṃ na uppajjati, no ca tesaṃ cittaṃ na uppajjissati. Pacchi­ma­cittassa bhaṅgakkhaṇe tesaṃ cittaṃ na ceva uppajjati na ca uppajjissati.</p>
<p><a class="sc" id="29"></a><a class="ms" id="p_34Y8_288"></a>« Yassa vā pana cittaṃ na uppajjissati tassa cittaṃ na uppajjatīti?</p>
<p><a class="sc" id="30"></a><a class="ms" id="p_34Y8_289"></a>Pacchi­ma­cittassa uppādakkhaṇe tesaṃ cittaṃ na uppajjissati, no ca tesaṃ cittaṃ na uppajjati. Pacchi­ma­cittassa bhaṅgakkhaṇe tesaṃ cittaṃ na ceva uppajjissati na ca uppajjati.</p>
<p><a class="sc" id="31"></a><a class="ms" id="p_34Y8_290"></a><a class="msdiv" id="msdiv68"></a>» Yassa cittaṃ uppajjittha tassa cittaṃ uppajjissatīti?</p>
<p><a class="sc" id="32"></a><a class="pts" id="pts2.11"></a><a class="ms" id="p_34Y8_291"></a>Pacchi­ma­citta­samaṅ­gī­naṃ tesaṃ cittaṃ uppajjittha, no ca tesaṃ cittaṃ uppajjissati. Itaresaṃ tesaṃ cittaṃ uppajjittha ceva uppajjissati ca.</p>
<p><a class="sc" id="33"></a><a class="ms" id="p_34Y8_292"></a>« Yassa vā pana cittaṃ uppajjissati tassa cittaṃ uppajjitthāti? Āmantā.</p>
<p><a class="sc" id="34"></a><a class="ms" id="p_34Y8_293"></a>» Yassa cittaṃ na uppajjittha tassa cittaṃ na uppajjissatīti? Natthi.</p>
<p><a class="sc" id="35"></a><a class="ms" id="p_34Y8_294"></a>« Yassa vā pana cittaṃ na uppajjissati tassa cittaṃ na uppajjitthāti? Uppajjittha.</p>
<h3>8.2.1.1.5. Nirodhavāra</h3>
<p><a class="sc" id="36"></a><a class="ms" id="p_34Y8_295"></a><a class="msdiv" id="msdiv69"></a>» Yassa cittaṃ nirujjhati tassa cittaṃ nirujjhitthāti? Āmantā.</p>
<p><a class="sc" id="37"></a><a class="ms" id="p_34Y8_296"></a>« Yassa vā pana cittaṃ nirujjhittha tassa cittaṃ nirujjhatīti?</p>
<p><a class="sc" id="38"></a><a class="ms" id="p_34Y8_297"></a>Cittassa uppādakkhaṇe nirodha­samā­pannā­naṃ asaññasattānaṃ tesaṃ cittaṃ nirujjhittha, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhittha ceva nirujjhati ca.</p>
<p><a class="sc" id="39"></a><a class="ms" id="p_34Y8_298"></a>» Yassa cittaṃ na nirujjhati tassa cittaṃ na nirujjhitthāti? Nirujjhittha.</p>
<p><a class="sc" id="40"></a><a class="ms" id="p_34Y8_299"></a>« Yassa vā pana cittaṃ na nirujjhittha tassa cittaṃ na nirujjhatīti? Natthi.</p>
<p><a class="sc" id="41"></a><a class="ms" id="p_34Y8_300"></a><a class="msdiv" id="msdiv70"></a>» Yassa cittaṃ nirujjhati tassa cittaṃ nirujjhis­satīti?</p>
<p><a class="sc" id="42"></a><a class="ms" id="p_34Y8_301"></a>Pacchi­ma­cittassa bhaṅgakkhaṇe tesaṃ cittaṃ nirujjhati, no ca tesaṃ cittaṃ nirujjhissati. Itaresaṃ cittassa bhaṅgakkhaṇe tesaṃ cittaṃ nirujjhati ceva nirujjhissati ca.</p>
<p><a class="sc" id="43"></a><a class="ms" id="p_34Y8_302"></a>« Yassa vā pana cittaṃ nirujjhissati tassa cittaṃ nirujjhatīti?</p>
<p><a class="sc" id="44"></a><a class="ms" id="p_34Y8_303"></a>Cittassa uppādakkhaṇe nirodha­samā­pannā­naṃ asaññasattānaṃ tesaṃ cittaṃ nirujjhissati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhissati ceva nirujjhati ca.</p>
<p><a class="sc" id="45"></a><a class="ms" id="p_34Y8_304"></a>» Yassa cittaṃ na nirujjhati tassa cittaṃ na nirujjhis­satīti? Nirujjhissati.</p>
<p><a class="sc" id="46"></a><a class="ms" id="p_34Y8_305"></a>« Yassa vā pana cittaṃ na nirujjhissati tassa cittaṃ na nirujjhatīti? Nirujjhati.</p>
<p><a class="sc" id="47"></a><a class="ms" id="p_34Y8_306"></a><a class="msdiv" id="msdiv71"></a>» Yassa cittaṃ nirujjhittha tassa cittaṃ nirujjhis­satīti?</p>
<p><a class="sc" id="48"></a><a class="ms" id="p_34Y8_307"></a>Pacchi­ma­cittassa bhaṅgakkhaṇe tesaṃ cittaṃ nirujjhittha, no ca tesaṃ cittaṃ nirujjhissati. Itaresaṃ tesaṃ cittaṃ nirujjhittha ceva nirujjhissati ca.</p>
<p><a class="sc" id="49"></a><a class="ms" id="p_34Y8_308"></a>« Yassa vā pana cittaṃ nirujjhissati tassa cittaṃ nirujjhitthāti? Āmantā.</p>
<p><a class="sc" id="50"></a><a class="ms" id="p_34Y8_309"></a>» Yassa cittaṃ na nirujjhittha tassa cittaṃ na nirujjhis­satīti? Natthi.</p>
<p><a class="sc" id="51"></a><a class="ms" id="p_34Y8_310"></a>« Yassa vā pana cittaṃ na nirujjhissati tassa cittaṃ na nirujjhitthāti? Nirujjhittha.</p>
<h3>8.2.1.1.6. Uppāda­nirodha­vāra</h3>
<p><a class="sc" id="52"></a><a class="ms" id="p_34Y8_311"></a><a class="msdiv" id="msdiv72"></a>» Yassa cittaṃ uppajjati tassa cittaṃ nirujjhitthāti? Āmantā.</p>
<p><a class="sc" id="53"></a><a class="ms" id="p_34Y8_312"></a>« Yassa vā pana cittaṃ nirujjhittha tassa cittaṃ uppajjatīti?</p>
<p><a class="sc" id="54"></a><a class="ms" id="p_34Y8_313"></a>Cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittaṃ nirujjhittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhittha ceva uppajjati ca.</p>
<p><a class="sc" id="55"></a><a class="ms" id="p_34Y8_314"></a>» Yassa cittaṃ na uppajjati tassa cittaṃ na nirujjhitthāti? Nirujjhittha.</p>
<p><a class="sc" id="56"></a><a class="ms" id="p_34Y8_315"></a>« Yassa vā pana cittaṃ na nirujjhittha tassa cittaṃ na uppajjatīti? Natthi.</p>
<p><a class="sc" id="57"></a><a class="ms" id="p_34Y8_316"></a><a class="msdiv" id="msdiv73"></a>» Yassa cittaṃ uppajjati tassa cittaṃ nirujjhis­satīti? Āmantā.</p>
<p><a class="sc" id="58"></a><a class="pts" id="pts2.12"></a><a class="ms" id="p_34Y8_317"></a>« Yassa vā pana cittaṃ nirujjhissati tassa cittaṃ uppajjatīti?</p>
<p><a class="sc" id="59"></a><a class="ms" id="p_34Y8_318"></a>Cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittaṃ nirujjhissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhissati ceva uppajjati ca.</p>
<p><a class="sc" id="60"></a><a class="ms" id="p_34Y8_319"></a>» Yassa cittaṃ na uppajjati tassa cittaṃ na nirujjhis­satīti?</p>
<p><a class="sc" id="61"></a><a class="ms" id="p_34Y8_320"></a>Cittassa bhaṅgakkhaṇe nirodha­samā­pannā­naṃ asaññasattānaṃ tesaṃ cittaṃ na uppajjati, no ca tesaṃ cittaṃ na nirujjhissati. Pacchi­ma­cittassa bhaṅgakkhaṇe tesaṃ cittaṃ na ceva uppajjati na ca nirujjhissati.</p>
<p><a class="sc" id="62"></a><a class="ms" id="p_34Y8_321"></a>« Yassa vā pana cittaṃ na nirujjhissati tassa cittaṃ na uppajjatīti? Āmantā.</p>
<p><a class="sc" id="63"></a><a class="ms" id="p_34Y8_322"></a><a class="msdiv" id="msdiv74"></a>» Yassa cittaṃ uppajjittha tassa cittaṃ nirujjhis­satīti?</p>
<p><a class="sc" id="64"></a><a class="ms" id="p_34Y8_323"></a>Pacchi­ma­cittassa bhaṅgakkhaṇe tesaṃ cittaṃ uppajjittha, no ca tesaṃ cittaṃ nirujjhissati. Itaresaṃ tesaṃ cittaṃ uppajjittha ceva nirujjhissati ca.</p>
<p><a class="sc" id="65"></a><a class="ms" id="p_34Y8_324"></a>« Yassa vā pana cittaṃ nirujjhissati tassa cittaṃ uppajjitthāti? Āmantā.</p>
<p><a class="sc" id="66"></a><a class="ms" id="p_34Y8_325"></a>» Yassa cittaṃ na uppajjittha tassa cittaṃ na nirujjhis­satīti? Natthi.</p>
<p><a class="sc" id="67"></a><a class="ms" id="p_34Y8_326"></a>« Yassa vā pana cittaṃ na nirujjhissati tassa cittaṃ na uppajjitthāti? Uppajjittha.</p>
<h3>8.2.1.1.7. Uppaj­ja­māna­na­nirodha­vāra</h3>
<p><a class="sc" id="68"></a><a class="ms" id="p_34Y8_327"></a><a class="msdiv" id="msdiv75"></a>» Yassa cittaṃ uppajjati tassa cittaṃ na nirujjhatīti? Āmantā.</p>
<p><a class="sc" id="69"></a><a class="ms" id="p_34Y8_328"></a>« Yassa vā pana cittaṃ na nirujjhati tassa cittaṃ uppajjatīti?</p>
<p><a class="sc" id="70"></a><a class="ms" id="p_34Y8_329"></a>Nirodha­samā­pannā­naṃ asaññasattānaṃ tesaṃ cittaṃ na nirujjhati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ na nirujjhati ceva uppajjati ca.</p>
<p><a class="sc" id="71"></a><a class="ms" id="p_34Y8_330"></a>» Yassa cittaṃ na uppajjati tassa cittaṃ nirujjhatīti?</p>
<p><a class="sc" id="72"></a><a class="ms" id="p_34Y8_331"></a>Nirodha­samā­pannā­naṃ asaññasattānaṃ tesaṃ cittaṃ na uppajjati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ na uppajjati ceva nirujjhati ca.</p>
<p><a class="sc" id="73"></a><a class="ms" id="p_34Y8_332"></a>« Yassa vā pana cittaṃ nirujjhati tassa cittaṃ na uppajjatīti? Āmantā.</p>
<h3>8.2.1.1.8. Uppaj­ja­mānup­panna­vāra</h3>
<p><a class="sc" id="74"></a><a class="ms" id="p_34Y8_333"></a><a class="msdiv" id="msdiv76"></a>» Yassa cittaṃ uppajjamānaṃ tassa cittaṃ uppannanti? Āmantā.</p>
<p><a class="sc" id="75"></a><a class="ms" id="p_34Y8_334"></a>« Yassa vā pana cittaṃ uppannaṃ tassa cittaṃ uppajjamānanti?</p>
<p><a class="sc" id="76"></a><a class="ms" id="p_34Y8_335"></a>Cittassa bhaṅgakkhaṇe tesaṃ cittaṃ uppannaṃ, no ca tesaṃ cittaṃ uppajjamānaṃ. Cittassa uppādakkhaṇe tesaṃ cittaṃ uppannañceva uppajjamānañca.</p>
<p><a class="sc" id="77"></a><a class="ms" id="p_34Y8_336"></a>» Yassa cittaṃ na uppajjamānaṃ tassa cittaṃ na uppannanti?</p>
<p><a class="sc" id="78"></a><a class="ms" id="p_34Y8_337"></a>Cittassa bhaṅgakkhaṇe tesaṃ cittaṃ na uppajjamānaṃ, no ca tesaṃ cittaṃ na uppannaṃ. Nirodha­samā­pannā­naṃ asaññasattānaṃ tesaṃ cittaṃ na ceva uppajjamānaṃ na ca uppannaṃ.</p>
<p><a class="sc" id="79"></a><a class="ms" id="p_34Y8_338"></a>« Yassa vā pana cittaṃ na uppannaṃ tassa cittaṃ na uppajjamānanti? Āmantā.</p>
<h3>8.2.1.1.9. Niruj­jha­mānup­panna­vāra</h3>
<p><a class="sc" id="80"></a><a class="ms" id="p_34Y8_339"></a><a class="msdiv" id="msdiv77"></a>» Yassa cittaṃ nirujjhamānaṃ tassa cittaṃ uppannanti? Āmantā.</p>
<p><a class="sc" id="81"></a><a class="ms" id="p_34Y8_340"></a>« Yassa vā pana cittaṃ uppannaṃ tassa cittaṃ niruj­jhamā­nanti?</p>
<p><a class="sc" id="82"></a><a class="ms" id="p_34Y8_341"></a>Cittassa uppādakkhaṇe tesaṃ cittaṃ uppannaṃ, no ca tesaṃ cittaṃ nirujjhamānaṃ. Cittassa bhaṅgakkhaṇe tesaṃ cittaṃ uppannañceva niruj­jhamā­nañca.</p>
<p><a class="sc" id="83"></a><a class="pts" id="pts2.13"></a><a class="ms" id="p_34Y8_342"></a>» Yassa cittaṃ na nirujjhamānaṃ tassa cittaṃ na uppannanti?</p>
<p><a class="sc" id="84"></a><a class="ms" id="p_34Y8_343"></a>Cittassa uppādakkhaṇe tesaṃ cittaṃ na nirujjhamānaṃ, no ca tesaṃ cittaṃ na uppannaṃ. Nirodha­samā­pannā­naṃ asaññasattānaṃ tesaṃ cittaṃ na ceva nirujjhamānaṃ na ca uppannaṃ.</p>
<p><a class="sc" id="85"></a><a class="ms" id="p_34Y8_344"></a>« Yassa vā pana cittaṃ na uppannaṃ tassa cittaṃ na niruj­jhamā­nanti? Āmantā.</p>
<h3>8.2.1.1.10. Uppan­nuppāda­vāra</h3>
<p><a class="sc" id="86"></a><a class="ms" id="p_34Y8_345"></a><a class="msdiv" id="msdiv78"></a>» Yassa cittaṃ uppannaṃ tassa cittaṃ uppajjitthāti? Āmantā.</p>
<p><a class="sc" id="87"></a><a class="ms" id="p_34Y8_346"></a>« Yassa vā pana cittaṃ uppajjittha tassa cittaṃ uppannanti?</p>
<p><a class="sc" id="88"></a><a class="ms" id="p_34Y8_347"></a>Nirodha­samā­pannā­naṃ asaññasattānaṃ tesaṃ cittaṃ uppajjittha, no ca tesaṃ cittaṃ uppannaṃ. Citta­samaṅ­gī­naṃ tesaṃ cittaṃ uppajjittha ceva uppannañca.</p>
<p><a class="sc" id="89"></a><a class="ms" id="p_34Y8_348"></a>» Yassa cittaṃ na uppannaṃ tassa cittaṃ na uppajjitthāti? Uppajjittha.</p>
<p><a class="sc" id="90"></a><a class="ms" id="p_34Y8_349"></a>« Yassa vā pana cittaṃ na uppajjittha tassa cittaṃ na uppannanti? Natthi.</p>
<p><a class="sc" id="91"></a><a class="ms" id="p_34Y8_350"></a><a class="msdiv" id="msdiv79"></a>» Yassa cittaṃ uppannaṃ tassa cittaṃ uppajjissatīti?</p>
<p><a class="sc" id="92"></a><a class="ms" id="p_34Y8_351"></a>Pacchi­ma­citta­samaṅ­gī­naṃ tesaṃ cittaṃ uppannaṃ, no ca tesaṃ cittaṃ uppajjissati. Itaresaṃ citta­samaṅ­gī­naṃ tesaṃ cittaṃ uppannañceva uppajjissati ca.</p>
<p><a class="sc" id="93"></a><a class="ms" id="p_34Y8_352"></a>« Yassa vā pana cittaṃ uppajjissati tassa cittaṃ uppannanti?</p>
<p><a class="sc" id="94"></a><a class="ms" id="p_34Y8_353"></a>Nirodha­samā­pannā­naṃ asaññasattānaṃ tesaṃ cittaṃ uppajjissati, no ca tesaṃ cittaṃ uppannaṃ. Citta­samaṅ­gī­naṃ tesaṃ cittaṃ uppajjissati ceva uppannañca.</p>
<p><a class="sc" id="95"></a><a class="ms" id="p_34Y8_354"></a>» Yassa cittaṃ na uppannaṃ tassa cittaṃ na uppajjissatīti? Uppajjissati.</p>
<p><a class="sc" id="96"></a><a class="ms" id="p_34Y8_355"></a>« Yassa vā pana cittaṃ na uppajjissati tassa cittaṃ na uppannanti? Uppannaṃ.</p>
<h3>8.2.1.1.11. Atī­tā­nāga­ta­vāra</h3>
<p><a class="sc" id="97"></a><a class="ms" id="p_34Y8_356"></a><a class="msdiv" id="msdiv80"></a>» Yassa cittaṃ uppajjittha no ca tassa cittaṃ uppannaṃ, tassa cittaṃ uppajjissatīti? Āmantā.</p>
<p><a class="sc" id="98"></a><a class="ms" id="p_34Y8_357"></a>« Yassa vā pana cittaṃ uppajjissati no ca tassa cittaṃ uppannaṃ, tassa cittaṃ uppajjitthāti? Āmantā.</p>
<p><a class="sc" id="99"></a><a class="ms" id="p_34Y8_358"></a>» Yassa cittaṃ na uppajjittha no ca tassa cittaṃ na uppannaṃ, tassa cittaṃ na uppajjissatīti? Natthi.</p>
<p><a class="sc" id="100"></a><a class="ms" id="p_34Y8_359"></a>« Yassa vā pana cittaṃ na uppajjissati no ca tassa cittaṃ na uppannaṃ, tassa cittaṃ na uppajjitthāti? Uppajjittha.</p>
<h3>8.2.1.1.12. Uppan­nup­paj­ja­māna­vāra</h3>
<p><a class="sc" id="101"></a><a class="ms" id="p_34Y8_360"></a><a class="msdiv" id="msdiv81"></a>» Uppannaṃ uppajjamānanti?</p>
<p><a class="sc" id="102"></a><a class="ms" id="p_34Y8_361"></a>Bhaṅgakkhaṇe uppannaṃ, no ca uppajjamānaṃ. Uppādakkhaṇe uppannañceva uppajjamānañca.</p>
<p><a class="sc" id="103"></a><a class="ms" id="p_34Y8_362"></a>« Uppajjamānaṃ uppannanti? Āmantā.</p>
<p><a class="sc" id="104"></a><a class="ms" id="p_34Y8_363"></a>» Na uppannaṃ na uppajjamānanti? Āmantā.</p>
<p><a class="sc" id="105"></a><a class="ms" id="p_34Y8_364"></a>« Na uppajjamānaṃ na uppannanti?</p>
<p><a class="sc" id="106"></a><a class="ms" id="p_34Y8_365"></a>Bhaṅgakkhaṇe na uppajjamānaṃ, no ca na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.</p>
<h3>8.2.1.1.13. Niruddha­nirujjha­mānavāra</h3>
<p><a class="sc" id="107"></a><a class="ms" id="p_34Y8_366"></a><a class="msdiv" id="msdiv82"></a>» Niruddhaṃ niruj­jhamā­nanti? No.</p>
<p><a class="sc" id="108"></a><a class="ms" id="p_34Y8_367"></a>« Nirujjhamānaṃ niruddhanti? No.</p>
<p><a class="sc" id="109"></a><a class="pts" id="pts2.14"></a><a class="ms" id="p_34Y8_368"></a>» Na niruddhaṃ na niruj­jhamā­nanti?</p>
<p><a class="sc" id="110"></a><a class="ms" id="p_34Y8_369"></a>Bhaṅgakkhaṇe na niruddhaṃ, no ca na nirujjhamānaṃ. Uppādakkhaṇe anāgatañca cittaṃ na ceva niruddhaṃ na ca nirujjhamānaṃ.</p>
<p><a class="sc" id="111"></a><a class="ms" id="p_34Y8_370"></a>« Na nirujjhamānaṃ na niruddhanti?</p>
<p><a class="sc" id="112"></a><a class="ms" id="p_34Y8_371"></a>Atītaṃ cittaṃ na nirujjhamānaṃ, no ca na niruddhaṃ. Uppādakkhaṇe anāgatañca cittaṃ na ceva nirujjhamānaṃ na ca niruddhaṃ.</p>
<h3>8.2.1.1.14. Atik­kanta­kāla­vāra</h3>
<p><a class="sc" id="113"></a><a class="ms" id="p_34Y8_372"></a><a class="msdiv" id="msdiv83"></a>» Yassa cittaṃ uppajjamānaṃ khaṇaṃ khaṇaṃ vītikkantaṃ atikkantakālaṃ, nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class="sc" id="114"></a><a class="ms" id="p_34Y8_373"></a>Bhaṅgakkhaṇe cittaṃ uppādakkhaṇaṃ vītikkantaṃ bhaṅgakkhaṇaṃ avītikkantaṃ, atītaṃ cittaṃ uppā­dak­kha­ṇañca vītikkantaṃ bhaṅ­gak­kha­ṇañca vītikkantaṃ.</p>
<p><a class="sc" id="115"></a><a class="ms" id="p_34Y8_374"></a>« Yassa vā pana cittaṃ nirujjhamānaṃ khaṇaṃ khaṇaṃ vītikkantaṃ atikkantakālaṃ, uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class="sc" id="116"></a><a class="ms" id="p_34Y8_375"></a>Atītaṃ cittaṃ.</p>
<p><a class="sc" id="117"></a><a class="ms" id="p_34Y8_376"></a>» Yassa cittaṃ na uppajjamānaṃ khaṇaṃ khaṇaṃ vītikkantaṃ atikkantakālaṃ, na nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class="sc" id="118"></a><a class="ms" id="p_34Y8_377"></a>Uppādakkhaṇe anāgataṃ cittaṃ.</p>
<p><a class="sc" id="119"></a><a class="ms" id="p_34Y8_378"></a>« Yassa vā pana cittaṃ na nirujjhamānaṃ khaṇaṃ khaṇaṃ vītikkantaṃ atikkantakālaṃ, na uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class="sc" id="120"></a><a class="ms" id="p_34Y8_379"></a>Bhaṅgakkhaṇe cittaṃ bhaṅgakkhaṇaṃ avītikkantaṃ no ca uppādakkhaṇaṃ avītikkantaṃ, uppādakkhaṇe anāgatañca cittaṃ bhaṅ­gak­kha­ṇañca avītikkantaṃ uppā­dak­kha­ṇañca avītikkantaṃ.</p>
<h2>8.2.1.2. Dhammavāra</h2>
<h3>8.2.1.2.1. Uppāda­nirodha­kāla­sam­bhe­da­vāra</h3>
<p><a class="sc" id="121"></a><a class="ms" id="p_34Y8_380"></a><a class="msdiv" id="msdiv84"></a>» Yaṃ cittaṃ uppajjati na nirujjhati taṃ cittaṃ nirujjhissati na uppajjissatīti? Āmantā.</p>
<p><a class="sc" id="122"></a><a class="ms" id="p_34Y8_381"></a>« Yaṃ vā pana cittaṃ nirujjhissati na uppajjissati taṃ cittaṃ uppajjati na nirujjhatīti? Āmantā.</p>
<p><a class="sc" id="123"></a><a class="ms" id="p_34Y8_382"></a>» Yaṃ cittaṃ na uppajjati nirujjhati taṃ cittaṃ na nirujjhissati uppajjissatīti? No.</p>
<p><a class="sc" id="124"></a><a class="ms" id="p_34Y8_383"></a>« Yaṃ vā pana cittaṃ na nirujjhissati uppajjissati taṃ cittaṃ na uppajjati nirujjhatīti? Natthi.</p>
<h3>8.2.1.2.2. Uppā­dup­panna­vāra</h3>
<p><a class="sc" id="125"></a><a class="ms" id="p_34Y8_384"></a><a class="msdiv" id="msdiv85"></a>» Yaṃ cittaṃ uppajjati taṃ cittaṃ uppannanti? Āmantā.</p>
<p><a class="sc" id="126"></a><a class="ms" id="p_34Y8_385"></a>« Yaṃ vā pana cittaṃ uppannaṃ taṃ cittaṃ uppajjatīti?</p>
<p><a class="sc" id="127"></a><a class="ms" id="p_34Y8_386"></a>Bhaṅgakkhaṇe cittaṃ uppannaṃ, no ca taṃ cittaṃ uppajjati. Uppādakkhaṇe cittaṃ uppannañceva uppajjati ca.</p>
<p><a class="sc" id="128"></a><a class="ms" id="p_34Y8_387"></a>» Yaṃ cittaṃ na uppajjati taṃ cittaṃ na uppannanti?</p>
<p><a class="sc" id="129"></a><a class="pts" id="pts2.15"></a><a class="ms" id="p_34Y8_388"></a>Bhaṅgakkhaṇe cittaṃ na uppajjati, no ca taṃ cittaṃ na uppannaṃ. Atītānāgataṃ cittaṃ na ceva uppajjati na ca uppannaṃ.</p>
<p><a class="sc" id="130"></a><a class="ms" id="p_34Y8_389"></a>« Yaṃ vā pana cittaṃ na uppannaṃ taṃ cittaṃ na uppajjatīti? Āmantā.</p>
<h3>8.2.1.2.3. Niro­dhup­pan­na­vāra</h3>
<p><a class="sc" id="131"></a><a class="ms" id="p_34Y8_390"></a><a class="msdiv" id="msdiv86"></a>» Yaṃ cittaṃ nirujjhati taṃ cittaṃ uppannanti? Āmantā.</p>
<p><a class="sc" id="132"></a><a class="ms" id="p_34Y8_391"></a>« Yaṃ vā pana cittaṃ uppannaṃ taṃ cittaṃ nirujjhatīti?</p>
<p><a class="sc" id="133"></a><a class="ms" id="p_34Y8_392"></a>Uppādakkhaṇe cittaṃ uppannaṃ, no ca taṃ cittaṃ nirujjhati. Bhaṅgakkhaṇe cittaṃ uppannañceva nirujjhati ca.</p>
<p><a class="sc" id="134"></a><a class="ms" id="p_34Y8_393"></a>» Yaṃ cittaṃ na nirujjhati taṃ cittaṃ na uppannanti?</p>
<p><a class="sc" id="135"></a><a class="ms" id="p_34Y8_394"></a>Uppādakkhaṇe cittaṃ na nirujjhati, no ca taṃ cittaṃ na uppannaṃ. Atītānāgataṃ cittaṃ na ceva nirujjhati na ca uppannaṃ.</p>
<p><a class="sc" id="136"></a><a class="ms" id="p_34Y8_395"></a>« Yaṃ vā pana cittaṃ na uppannaṃ taṃ cittaṃ na nirujjhatīti? Āmantā.</p>
<h3>8.2.1.2.4. Uppādavāra</h3>
<p><a class="sc" id="137"></a><a class="ms" id="p_34Y8_396"></a><a class="msdiv" id="msdiv87"></a>» Yaṃ cittaṃ uppajjati taṃ cittaṃ uppajjitthāti? No.</p>
<p><a class="sc" id="138"></a><a class="ms" id="p_34Y8_397"></a>« Yaṃ vā pana cittaṃ uppajjittha taṃ cittaṃ uppajjatīti? No.</p>
<p><a class="sc" id="139"></a><a class="ms" id="p_34Y8_398"></a>» Yaṃ cittaṃ na uppajjati taṃ cittaṃ na uppajjitthāti?</p>
<p><a class="sc" id="140"></a><a class="ms" id="p_34Y8_399"></a>Atītaṃ cittaṃ na uppajjati, no ca taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha.</p>
<p><a class="sc" id="141"></a><a class="ms" id="p_34Y8_400"></a>« Yaṃ vā pana cittaṃ na uppajjittha taṃ cittaṃ na uppajjatīti?</p>
<p><a class="sc" id="142"></a><a class="ms" id="p_34Y8_401"></a>Uppādakkhaṇe cittaṃ na uppajjittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati.</p>
<p><a class="sc" id="143"></a><a class="ms" id="p_34Y8_402"></a><a class="msdiv" id="msdiv88"></a>» Yaṃ cittaṃ uppajjati taṃ cittaṃ uppajjissatīti? No.</p>
<p><a class="sc" id="144"></a><a class="ms" id="p_34Y8_403"></a>« Yaṃ vā pana cittaṃ uppajjissati taṃ cittaṃ uppajjatīti? No.</p>
<p><a class="sc" id="145"></a><a class="ms" id="p_34Y8_404"></a>» Yaṃ cittaṃ na uppajjati taṃ cittaṃ na uppajjissatīti?</p>
<p><a class="sc" id="146"></a><a class="ms" id="p_34Y8_405"></a>Anāgataṃ cittaṃ na uppajjati, no ca taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati.</p>
<p><a class="sc" id="147"></a><a class="ms" id="p_34Y8_406"></a>« Yaṃ vā pana cittaṃ na uppajjissati taṃ cittaṃ na uppajjatīti?</p>
<p><a class="sc" id="148"></a><a class="ms" id="p_34Y8_407"></a>Uppādakkhaṇe cittaṃ na uppajjissati, no ca taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati.</p>
<p><a class="sc" id="149"></a><a class="ms" id="p_34Y8_408"></a><a class="msdiv" id="msdiv89"></a>» Yaṃ cittaṃ uppajjittha taṃ cittaṃ uppajjissatīti? No.</p>
<p><a class="sc" id="150"></a><a class="ms" id="p_34Y8_409"></a>« Yaṃ vā pana cittaṃ uppajjissati taṃ cittaṃ uppajjitthāti? No.</p>
<p><a class="sc" id="151"></a><a class="ms" id="p_34Y8_410"></a>» Yaṃ cittaṃ na uppajjittha taṃ cittaṃ na uppajjissatīti?</p>
<p><a class="sc" id="152"></a><a class="ms" id="p_34Y8_411"></a>Anāgataṃ cittaṃ na uppajjittha, no ca taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati.</p>
<p><a class="sc" id="153"></a><a class="ms" id="p_34Y8_412"></a>« Yaṃ vā pana cittaṃ na uppajjissati taṃ cittaṃ na uppajjitthāti?</p>
<p><a class="sc" id="154"></a><a class="ms" id="p_34Y8_413"></a>Atītaṃ cittaṃ na uppajjissati, no ca taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha.</p>
<h3>8.2.1.2.5. Nirodhavāra</h3>
<p><a class="sc" id="155"></a><a class="ms" id="p_34Y8_414"></a><a class="msdiv" id="msdiv90"></a>» Yaṃ cittaṃ nirujjhati taṃ cittaṃ nirujjhitthāti? No.</p>
<p><a class="sc" id="156"></a><a class="ms" id="p_34Y8_415"></a>« Yaṃ vā pana cittaṃ nirujjhittha taṃ cittaṃ nirujjhatīti? No.</p>
<p><a class="sc" id="157"></a><a class="pts" id="pts2.16"></a><a class="ms" id="p_34Y8_416"></a>» Yaṃ cittaṃ na nirujjhati taṃ cittaṃ na nirujjhitthāti?</p>
<p><a class="sc" id="158"></a><a class="ms" id="p_34Y8_417"></a>Atītaṃ cittaṃ na nirujjhati, no ca taṃ cittaṃ na nirujjhittha. Uppādakkhaṇe anāgatañca cittaṃ na ceva nirujjhati na ca nirujjhittha.</p>
<p><a class="sc" id="159"></a><a class="ms" id="p_34Y8_418"></a>« Yaṃ vā pana cittaṃ na nirujjhittha taṃ cittaṃ na nirujjhatīti?</p>
<p><a class="sc" id="160"></a><a class="ms" id="p_34Y8_419"></a>Bhaṅgakkhaṇe cittaṃ na nirujjhittha, no ca taṃ cittaṃ na nirujjhati. Uppādakkhaṇe anāgatañca cittaṃ na ceva nirujjhittha na ca nirujjhati.</p>
<p><a class="sc" id="161"></a><a class="ms" id="p_34Y8_420"></a><a class="msdiv" id="msdiv91"></a>» Yaṃ cittaṃ nirujjhati taṃ cittaṃ nirujjhis­satīti? No.</p>
<p><a class="sc" id="162"></a><a class="ms" id="p_34Y8_421"></a>« Yaṃ vā pana cittaṃ nirujjhissati taṃ cittaṃ nirujjhatīti? No.</p>
<p><a class="sc" id="163"></a><a class="ms" id="p_34Y8_422"></a>» Yaṃ cittaṃ na nirujjhati taṃ cittaṃ na nirujjhis­satīti?</p>
<p><a class="sc" id="164"></a><a class="ms" id="p_34Y8_423"></a>Uppādakkhaṇe anāgatañca cittaṃ na nirujjhati, no ca taṃ cittaṃ na nirujjhissati. Atītaṃ cittaṃ na ceva nirujjhati na ca nirujjhissati.</p>
<p><a class="sc" id="165"></a><a class="ms" id="p_34Y8_424"></a>« Yaṃ vā pana cittaṃ na nirujjhissati taṃ cittaṃ na nirujjhatīti?</p>
<p><a class="sc" id="166"></a><a class="ms" id="p_34Y8_425"></a>Bhaṅgakkhaṇe cittaṃ na nirujjhissati, no ca taṃ cittaṃ na nirujjhati. Atītaṃ cittaṃ na ceva nirujjhissati na ca nirujjhati.</p>
<p><a class="sc" id="167"></a><a class="ms" id="p_34Y8_426"></a><a class="msdiv" id="msdiv92"></a>» Yaṃ cittaṃ nirujjhittha taṃ cittaṃ nirujjhis­satīti? No.</p>
<p><a class="sc" id="168"></a><a class="ms" id="p_34Y8_427"></a>« Yaṃ vā pana cittaṃ nirujjhissati taṃ cittaṃ nirujjhitthāti? No.</p>
<p><a class="sc" id="169"></a><a class="ms" id="p_34Y8_428"></a>» Yaṃ cittaṃ na nirujjhittha taṃ cittaṃ na nirujjhis­satīti?</p>
<p><a class="sc" id="170"></a><a class="ms" id="p_34Y8_429"></a>Uppādakkhaṇe anāgatañca cittaṃ na nirujjhittha, no ca taṃ cittaṃ na nirujjhissati. Bhaṅgakkhaṇe cittaṃ na ceva nirujjhittha na ca nirujjhissati.</p>
<p><a class="sc" id="171"></a><a class="ms" id="p_34Y8_430"></a>« Yaṃ vā pana cittaṃ na nirujjhissati taṃ cittaṃ na nirujjhitthāti?</p>
<p><a class="sc" id="172"></a><a class="ms" id="p_34Y8_431"></a>Atītaṃ cittaṃ na nirujjhissati, no ca taṃ cittaṃ na nirujjhittha. Bhaṅgakkhaṇe cittaṃ na ceva nirujjhissati na ca nirujjhittha.</p>
<h3>8.2.1.2.6. Uppāda­nirodha­vāra</h3>
<p><a class="sc" id="173"></a><a class="ms" id="p_34Y8_432"></a><a class="msdiv" id="msdiv93"></a>» Yaṃ cittaṃ uppajjati taṃ cittaṃ nirujjhitthāti? No.</p>
<p><a class="sc" id="174"></a><a class="ms" id="p_34Y8_433"></a>« Yaṃ vā pana cittaṃ nirujjhittha taṃ cittaṃ uppajjatīti? No.</p>
<p><a class="sc" id="175"></a><a class="ms" id="p_34Y8_434"></a>» Yaṃ cittaṃ na uppajjati taṃ cittaṃ na nirujjhitthāti?</p>
<p><a class="sc" id="176"></a><a class="ms" id="p_34Y8_435"></a>Atītaṃ cittaṃ na uppajjati, no ca taṃ cittaṃ na nirujjhittha. Bhaṅgakkhaṇe anāgatañca cittaṃ na ceva uppajjati na ca nirujjhittha.</p>
<p><a class="sc" id="177"></a><a class="ms" id="p_34Y8_436"></a>« Yaṃ vā pana cittaṃ na nirujjhittha taṃ cittaṃ na uppajjatīti?</p>
<p><a class="sc" id="178"></a><a class="ms" id="p_34Y8_437"></a>Uppādakkhaṇe cittaṃ na nirujjhittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva nirujjhittha na ca uppajjati.</p>
<p><a class="sc" id="179"></a><a class="ms" id="p_34Y8_438"></a><a class="msdiv" id="msdiv94"></a>» Yaṃ cittaṃ uppajjati taṃ cittaṃ nirujjhis­satīti? Āmantā.</p>
<p><a class="sc" id="180"></a><a class="ms" id="p_34Y8_439"></a>« Yaṃ vā pana cittaṃ nirujjhissati taṃ cittaṃ uppajjatīti?</p>
<p><a class="sc" id="181"></a><a class="ms" id="p_34Y8_440"></a>Anāgataṃ cittaṃ nirujjhissati, no ca taṃ cittaṃ uppajjati. Uppādakkhaṇe cittaṃ nirujjhissati ceva uppajjati ca.</p>
<p><a class="sc" id="182"></a><a class="ms" id="p_34Y8_441"></a>» Yaṃ cittaṃ na uppajjati taṃ cittaṃ na nirujjhis­satīti?</p>
<p><a class="sc" id="183"></a><a class="ms" id="p_34Y8_442"></a>Anāgataṃ cittaṃ na uppajjati, no ca taṃ cittaṃ na nirujjhissati. Bhaṅgakkhaṇe atītañca cittaṃ na ceva uppajjati na ca nirujjhissati.</p>
<p><a class="sc" id="184"></a><a class="ms" id="p_34Y8_443"></a>« Yaṃ vā pana cittaṃ na nirujjhissati taṃ cittaṃ na uppajjatīti? Āmantā.</p>
<p><a class="sc" id="185"></a><a class="pts" id="pts2.17"></a><a class="ms" id="p_34Y8_444"></a><a class="msdiv" id="msdiv95"></a>» Yaṃ cittaṃ uppajjittha taṃ cittaṃ nirujjhis­satīti? No.</p>
<p><a class="sc" id="186"></a><a class="ms" id="p_34Y8_445"></a>« Yaṃ vā pana cittaṃ nirujjhissati taṃ cittaṃ uppajjitthāti? No.</p>
<p><a class="sc" id="187"></a><a class="ms" id="p_34Y8_446"></a>» Yaṃ cittaṃ na uppajjittha taṃ cittaṃ na nirujjhis­satīti?</p>
<p><a class="sc" id="188"></a><a class="ms" id="p_34Y8_447"></a>Uppādakkhaṇe anāgatañca cittaṃ na uppajjittha, no ca taṃ cittaṃ na nirujjhissati. Bhaṅgakkhaṇe cittaṃ na ceva uppajjittha na ca nirujjhissati.</p>
<p><a class="sc" id="189"></a><a class="ms" id="p_34Y8_448"></a>« Yaṃ vā pana cittaṃ na nirujjhissati taṃ cittaṃ na uppajjitthāti?</p>
<p><a class="sc" id="190"></a><a class="ms" id="p_34Y8_449"></a>Atītaṃ cittaṃ na nirujjhissati, no ca taṃ cittaṃ na uppajjittha. Bhaṅgakkhaṇe cittaṃ na ceva nirujjhissati na ca uppajjittha.</p>
<h3>8.2.1.2.7. Uppaj­ja­māna­na­nirodha­vāra</h3>
<p><a class="sc" id="191"></a><a class="ms" id="p_34Y8_450"></a><a class="msdiv" id="msdiv96"></a>» Yaṃ cittaṃ uppajjati taṃ cittaṃ na nirujjhatīti? Āmantā.</p>
<p><a class="sc" id="192"></a><a class="ms" id="p_34Y8_451"></a>« Yaṃ vā pana cittaṃ na nirujjhati taṃ cittaṃ uppajjatīti?</p>
<p><a class="sc" id="193"></a><a class="ms" id="p_34Y8_452"></a>Atītānāgataṃ cittaṃ na nirujjhati, no ca taṃ cittaṃ uppajjati. Uppādakkhaṇe cittaṃ na nirujjhati ceva uppajjati ca.</p>
<p><a class="sc" id="194"></a><a class="ms" id="p_34Y8_453"></a>» Yaṃ cittaṃ na uppajjati taṃ cittaṃ nirujjhatīti?</p>
<p><a class="sc" id="195"></a><a class="ms" id="p_34Y8_454"></a>Atītānāgataṃ cittaṃ na uppajjati, no ca taṃ cittaṃ nirujjhati. Bhaṅgakkhaṇe cittaṃ na uppajjati ceva nirujjhati ca.</p>
<p><a class="sc" id="196"></a><a class="ms" id="p_34Y8_455"></a>« Yaṃ vā pana cittaṃ nirujjhati taṃ cittaṃ na uppajjatīti? Āmantā.</p>
<h3>8.2.1.2.8. Uppaj­ja­mānup­panna­vāra</h3>
<p><a class="sc" id="197"></a><a class="ms" id="p_34Y8_456"></a><a class="msdiv" id="msdiv97"></a>» Yaṃ cittaṃ uppajjamānaṃ taṃ cittaṃ uppannanti? Āmantā.</p>
<p><a class="sc" id="198"></a><a class="ms" id="p_34Y8_457"></a>« Yaṃ vā pana cittaṃ uppannaṃ taṃ cittaṃ uppajjamānanti?</p>
<p><a class="sc" id="199"></a><a class="ms" id="p_34Y8_458"></a>Bhaṅgakkhaṇe cittaṃ uppannaṃ, no ca taṃ cittaṃ uppajjamānaṃ. Uppādakkhaṇe cittaṃ uppannañceva uppajjamānañca.</p>
<p><a class="sc" id="200"></a><a class="ms" id="p_34Y8_459"></a>» Yaṃ cittaṃ na uppajjamānaṃ taṃ cittaṃ na uppannanti?</p>
<p><a class="sc" id="201"></a><a class="ms" id="p_34Y8_460"></a>Bhaṅgakkhaṇe cittaṃ na uppajjamānaṃ, no ca taṃ cittaṃ na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.</p>
<p><a class="sc" id="202"></a><a class="ms" id="p_34Y8_461"></a>« Yaṃ vā pana cittaṃ na uppannaṃ taṃ cittaṃ na uppajjamānanti? Āmantā.</p>
<h3>8.2.1.2.9. Niruj­jha­mānup­panna­vāra</h3>
<p><a class="sc" id="203"></a><a class="ms" id="p_34Y8_462"></a><a class="msdiv" id="msdiv98"></a>» Yaṃ cittaṃ nirujjhamānaṃ taṃ cittaṃ uppannanti? Āmantā.</p>
<p><a class="sc" id="204"></a><a class="ms" id="p_34Y8_463"></a>« Yaṃ vā pana cittaṃ uppannaṃ taṃ cittaṃ niruj­jhamā­nanti?</p>
<p><a class="sc" id="205"></a><a class="ms" id="p_34Y8_464"></a>Uppādakkhaṇe cittaṃ uppannaṃ, no ca taṃ cittaṃ nirujjhamānaṃ. Bhaṅgakkhaṇe cittaṃ uppannañceva niruj­jhamā­nañca.</p>
<p><a class="sc" id="206"></a><a class="ms" id="p_34Y8_465"></a>» Yaṃ cittaṃ na nirujjhamānaṃ taṃ cittaṃ na uppannanti?</p>
<p><a class="sc" id="207"></a><a class="ms" id="p_34Y8_466"></a>Uppādakkhaṇe cittaṃ na nirujjhamānaṃ, no ca taṃ cittaṃ na uppannaṃ. Atītānāgataṃ cittaṃ na ceva nirujjhamānaṃ na ca uppannaṃ.</p>
<p><a class="sc" id="208"></a><a class="ms" id="p_34Y8_467"></a>« Yaṃ vā pana cittaṃ na uppannaṃ taṃ cittaṃ na niruj­jhamā­nanti? Āmantā.</p>
<h3>8.2.1.2.10. Uppan­nuppāda­vāra</h3>
<p><a class="sc" id="209"></a><a class="ms" id="p_34Y8_468"></a><a class="msdiv" id="msdiv99"></a>» Yaṃ cittaṃ uppannaṃ taṃ cittaṃ uppajjitthāti? No.</p>
<p><a class="sc" id="210"></a><a class="ms" id="p_34Y8_469"></a>« Yaṃ vā pana cittaṃ uppajjittha taṃ cittaṃ uppannanti? No.</p>
<p><a class="sc" id="211"></a><a class="ms" id="p_34Y8_470"></a>» Yaṃ cittaṃ na uppannaṃ taṃ cittaṃ na uppajjitthāti?</p>
<p><a class="sc" id="212"></a><a class="pts" id="pts2.18"></a><a class="ms" id="p_34Y8_471"></a>Atītaṃ cittaṃ na uppannaṃ, no ca taṃ cittaṃ na uppajjittha. Anāgataṃ cittaṃ na ceva uppannaṃ na ca uppajjittha.</p>
<p><a class="sc" id="213"></a><a class="ms" id="p_34Y8_472"></a>« Yaṃ vā pana cittaṃ na uppajjittha taṃ cittaṃ na uppannanti?</p>
<p><a class="sc" id="214"></a><a class="ms" id="p_34Y8_473"></a>Paccuppannaṃ cittaṃ na uppajjittha, no ca taṃ cittaṃ na uppannaṃ. Anāgataṃ cittaṃ na ceva uppajjittha na ca uppannaṃ.</p>
<p><a class="sc" id="215"></a><a class="ms" id="p_34Y8_474"></a><a class="msdiv" id="msdiv100"></a>» Yaṃ cittaṃ uppannaṃ taṃ cittaṃ uppajjissatīti? No.</p>
<p><a class="sc" id="216"></a><a class="ms" id="p_34Y8_475"></a>« Yaṃ vā pana cittaṃ uppajjissati taṃ cittaṃ uppannanti? No.</p>
<p><a class="sc" id="217"></a><a class="ms" id="p_34Y8_476"></a>» Yaṃ cittaṃ na uppannaṃ taṃ cittaṃ na uppajjissatīti?</p>
<p><a class="sc" id="218"></a><a class="ms" id="p_34Y8_477"></a>Anāgataṃ cittaṃ na uppannaṃ, no ca taṃ cittaṃ na uppajjissati. Atītaṃ cittaṃ na ceva uppannaṃ na ca uppajjissati.</p>
<p><a class="sc" id="219"></a><a class="ms" id="p_34Y8_478"></a>« Yaṃ vā pana cittaṃ na uppajjissati taṃ cittaṃ na uppannanti?</p>
<p><a class="sc" id="220"></a><a class="ms" id="p_34Y8_479"></a>Paccuppannaṃ cittaṃ na uppajjissati, no ca taṃ cittaṃ na uppannaṃ. Atītaṃ cittaṃ na ceva uppajjissati na ca uppannaṃ.</p>
<h3>8.2.1.2.11. Atī­tā­nāga­ta­vāra</h3>
<p><a class="sc" id="221"></a><a class="ms" id="p_34Y8_480"></a><a class="msdiv" id="msdiv101"></a>» Yaṃ cittaṃ uppajjittha no ca taṃ cittaṃ uppannaṃ, taṃ cittaṃ uppajjissatīti? No.</p>
<p><a class="sc" id="222"></a><a class="ms" id="p_34Y8_481"></a>« Yaṃ vā pana cittaṃ uppajjissati no ca taṃ cittaṃ uppannaṃ, taṃ cittaṃ uppajjitthāti? No.</p>
<p><a class="sc" id="223"></a><a class="ms" id="p_34Y8_482"></a>» Yaṃ cittaṃ na uppajjittha no ca taṃ cittaṃ na uppannaṃ, taṃ cittaṃ na uppajjissatīti? Āmantā.</p>
<p><a class="sc" id="224"></a><a class="ms" id="p_34Y8_483"></a>« Yaṃ vā pana cittaṃ na uppajjissati no ca taṃ cittaṃ na uppannaṃ, taṃ cittaṃ na uppajjitthāti? Āmantā.</p>
<h3>8.2.1.2.12. Uppan­nup­paj­ja­māna­vāra</h3>
<p><a class="sc" id="225"></a><a class="ms" id="p_34Y8_484"></a><a class="msdiv" id="msdiv102"></a>» Uppannaṃ uppajjamānanti?</p>
<p><a class="sc" id="226"></a><a class="ms" id="p_34Y8_485"></a>Bhaṅgakkhaṇe uppannaṃ, no ca uppajjamānaṃ. Uppādakkhaṇe uppannañceva uppajjamānañca.</p>
<p><a class="sc" id="227"></a><a class="ms" id="p_34Y8_486"></a>« Uppajjamānaṃ uppannanti? Āmantā.</p>
<p><a class="sc" id="228"></a><a class="ms" id="p_34Y8_487"></a>» Na uppannaṃ na uppajjamānanti? Āmantā.</p>
<p><a class="sc" id="229"></a><a class="ms" id="p_34Y8_488"></a>« Na uppajjamānaṃ na uppannanti?</p>
<p><a class="sc" id="230"></a><a class="ms" id="p_34Y8_489"></a>Bhaṅgakkhaṇe na uppajjamānaṃ, no ca na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.</p>
<h3>8.2.1.2.13. Niruddha­nirujjha­mānavāra</h3>
<p><a class="sc" id="231"></a><a class="ms" id="p_34Y8_490"></a><a class="msdiv" id="msdiv103"></a>» Niruddhaṃ niruj­jhamā­nanti? No.</p>
<p><a class="sc" id="232"></a><a class="ms" id="p_34Y8_491"></a>« Nirujjhamānaṃ niruddhanti? No.</p>
<p><a class="sc" id="233"></a><a class="ms" id="p_34Y8_492"></a>» Na niruddhaṃ na niruj­jhamā­nanti?</p>
<p><a class="sc" id="234"></a><a class="ms" id="p_34Y8_493"></a>Bhaṅgakkhaṇe na niruddhaṃ, no ca na nirujjhamānaṃ. Uppādakkhaṇe anāgatañca cittaṃ na ceva niruddhaṃ na ca nirujjhamānaṃ.</p>
<p><a class="sc" id="235"></a><a class="ms" id="p_34Y8_494"></a>« Na nirujjhamānaṃ na niruddhanti?</p>
<p><a class="sc" id="236"></a><a class="ms" id="p_34Y8_495"></a>Atītaṃ cittaṃ na nirujjhamānaṃ, no ca na niruddhaṃ. Uppādakkhaṇe anāgatañca cittaṃ na ceva nirujjhamānaṃ na ca niruddhaṃ.</p>
<h3>8.2.1.2.14. Atik­kanta­kāla­vāra</h3>
<p><a class="sc" id="237"></a><a class="ms" id="p_34Y8_496"></a><a class="msdiv" id="msdiv104"></a>» Yaṃ cittaṃ uppajjamānaṃ khaṇaṃ khaṇaṃ vītikkantaṃ atikkantakālaṃ, nirujjhamānaṃ khaṇaṃ khaṇaṃ vītikkantaṃ atikkantakālaṃ taṃ cittanti?</p>
<p><a class="sc" id="238"></a><a class="pts" id="pts2.19"></a><a class="ms" id="p_34Y8_497"></a>Bhaṅgakkhaṇe cittaṃ uppādakkhaṇaṃ vītikkantaṃ bhaṅgakkhaṇaṃ avītikkantaṃ, atītaṃ cittaṃ uppā­dak­kha­ṇañca vītikkantaṃ bhaṅ­gak­kha­ṇañca vītikkantaṃ.</p>
<p><a class="sc" id="239"></a><a class="ms" id="p_34Y8_498"></a>« Yaṃ vā pana cittaṃ nirujjhamānaṃ khaṇaṃ khaṇaṃ vītikkantaṃ atikkantakālaṃ, uppajjamānaṃ khaṇaṃ khaṇaṃ vītikkantaṃ atikkantakālaṃ taṃ cittanti? Atītaṃ cittaṃ.</p>
<p><a class="sc" id="240"></a><a class="ms" id="p_34Y8_499"></a>» Yaṃ cittaṃ na uppajjamānaṃ khaṇaṃ khaṇaṃ vītikkantaṃ atikkantakālaṃ, na nirujjhamānaṃ khaṇaṃ khaṇaṃ vītikkantaṃ atikkantakālaṃ taṃ cittanti?</p>
<p><a class="sc" id="241"></a><a class="ms" id="p_34Y8_500"></a>Uppādakkhaṇe anāgataṃ cittaṃ.</p>
<p><a class="sc" id="242"></a><a class="ms" id="p_34Y8_501"></a>« Yaṃ vā pana cittaṃ na nirujjhamānaṃ khaṇaṃ khaṇaṃ vītikkantaṃ atikkantakālaṃ, na uppajjamānaṃ khaṇaṃ khaṇaṃ vītikkantaṃ atikkantakālaṃ taṃ cittanti?</p>
<p><a class="sc" id="243"></a><a class="ms" id="p_34Y8_502"></a>Bhaṅgakkhaṇe cittaṃ bhaṅgakkhaṇaṃ avītikkantaṃ no ca uppādakkhaṇaṃ avītikkantaṃ, uppādakkhaṇe anāgatañca cittaṃ bhaṅ­gak­kha­ṇañca avītikkantaṃ uppā­dak­kha­ṇañca avītikkantaṃ.</p>
<h2>8.2.1.3. ­Pugga­la­dhamma­vāra</h2>
<h3>8.2.1.3.1. Uppāda­nirodha­kāla­sam­bhe­da­vāra</h3>
<p><a class="sc" id="244"></a><a class="ms" id="p_34Y8_503"></a><a class="msdiv" id="msdiv105"></a>» Yassa yaṃ cittaṃ uppajjati na nirujjhati tassa taṃ cittaṃ nirujjhissati na uppajjissatīti? Āmantā.</p>
<p><a class="sc" id="245"></a><a class="ms" id="p_34Y8_504"></a>« Yassa vā pana yaṃ cittaṃ nirujjhissati na uppajjissati tassa taṃ cittaṃ uppajjati na nirujjhatīti? Āmantā.</p>
<p><a class="sc" id="246"></a><a class="ms" id="p_34Y8_505"></a>» Yassa yaṃ cittaṃ na uppajjati nirujjhati tassa taṃ cittaṃ na nirujjhissati uppajjissatīti? No.</p>
<p><a class="sc" id="247"></a><a class="ms" id="p_34Y8_506"></a>« Yassa vā pana yaṃ cittaṃ na nirujjhissati uppajjissati tassa taṃ cittaṃ na uppajjati nirujjhatīti? Natthi.</p>
<h3>8.2.1.3.2. Uppā­dup­panna­vāra</h3>
<p><a class="sc" id="248"></a><a class="ms" id="p_34Y8_507"></a><a class="msdiv" id="msdiv106"></a>» Yassa yaṃ cittaṃ uppajjati tassa taṃ cittaṃ uppannanti? Āmantā.</p>
<p><a class="sc" id="249"></a><a class="ms" id="p_34Y8_508"></a>« Yassa vā pana yaṃ cittaṃ uppannaṃ tassa taṃ cittaṃ uppajjatīti?</p>
<p><a class="sc" id="250"></a><a class="ms" id="p_34Y8_509"></a>Bhaṅgakkhaṇe cittaṃ uppannaṃ, no ca tassa taṃ cittaṃ uppajjati. Uppādakkhaṇe cittaṃ uppannañceva uppajjati ca.</p>
<p><a class="sc" id="251"></a><a class="ms" id="p_34Y8_510"></a>» Yassa yaṃ cittaṃ na uppajjati tassa taṃ cittaṃ na uppannanti?</p>
<p><a class="sc" id="252"></a><a class="ms" id="p_34Y8_511"></a>Bhaṅgakkhaṇe cittaṃ na uppajjati, no ca tassa taṃ cittaṃ na uppannaṃ. Atītānāgataṃ cittaṃ na ceva uppajjati na ca uppannaṃ.</p>
<p><a class="sc" id="253"></a><a class="ms" id="p_34Y8_512"></a>« Yassa vā pana yaṃ cittaṃ na uppannaṃ tassa taṃ cittaṃ na uppajjatīti? Āmantā.</p>
<h3>8.2.1.3.3. Niro­dhup­pan­na­vāra</h3>
<p><a class="sc" id="254"></a><a class="ms" id="p_34Y8_513"></a><a class="msdiv" id="msdiv107"></a>» Yassa yaṃ cittaṃ nirujjhati tassa taṃ cittaṃ uppannanti? Āmantā.</p>
<p><a class="sc" id="255"></a><a class="ms" id="p_34Y8_514"></a>« Yassa vā pana yaṃ cittaṃ uppannaṃ tassa taṃ cittaṃ nirujjhatīti?</p>
<p><a class="sc" id="256"></a><a class="ms" id="p_34Y8_515"></a>Uppādakkhaṇe cittaṃ uppannaṃ, no ca tassa taṃ cittaṃ nirujjhati. Bhaṅgakkhaṇe cittaṃ uppannañceva nirujjhati ca.</p>
<p><a class="sc" id="257"></a><a class="ms" id="p_34Y8_516"></a>» Yassa yaṃ cittaṃ na nirujjhati tassa taṃ cittaṃ na uppannanti?</p>
<p><a class="sc" id="258"></a><a class="pts" id="pts2.20"></a><a class="ms" id="p_34Y8_517"></a>Uppādakkhaṇe cittaṃ na nirujjhati, no ca tassa taṃ cittaṃ na uppannaṃ. Atītānāgataṃ cittaṃ na ceva nirujjhati na ca uppannaṃ.</p>
<p><a class="sc" id="259"></a><a class="ms" id="p_34Y8_518"></a>« Yassa vā pana yaṃ cittaṃ na uppannaṃ tassa taṃ cittaṃ na nirujjhatīti? Āmantā.</p>
<h3>8.2.1.3.4. Uppādavāra</h3>
<p><a class="sc" id="260"></a><a class="ms" id="p_34Y8_519"></a><a class="msdiv" id="msdiv108"></a>» Yassa yaṃ cittaṃ uppajjati tassa taṃ cittaṃ uppajjitthāti? No.</p>
<p><a class="sc" id="261"></a><a class="ms" id="p_34Y8_520"></a>« Yassa vā pana yaṃ cittaṃ uppajjittha tassa taṃ cittaṃ uppajjatīti? No.</p>
<p><a class="sc" id="262"></a><a class="ms" id="p_34Y8_521"></a>» Yassa yaṃ cittaṃ na uppajjati tassa taṃ cittaṃ na uppajjitthāti?</p>
<p><a class="sc" id="263"></a><a class="ms" id="p_34Y8_522"></a>Atītaṃ cittaṃ na uppajjati, no ca tassa taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha.</p>
<p><a class="sc" id="264"></a><a class="ms" id="p_34Y8_523"></a>« Yassa vā pana yaṃ cittaṃ na uppajjittha tassa taṃ cittaṃ na uppajjatīti?</p>
<p><a class="sc" id="265"></a><a class="ms" id="p_34Y8_524"></a>Uppādakkhaṇe cittaṃ na uppajjittha, no ca tassa taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati.</p>
<p><a class="sc" id="266"></a><a class="ms" id="p_34Y8_525"></a><a class="msdiv" id="msdiv109"></a>» Yassa yaṃ cittaṃ uppajjati tassa taṃ cittaṃ uppajjissatīti? No.</p>
<p><a class="sc" id="267"></a><a class="ms" id="p_34Y8_526"></a>« Yassa vā pana yaṃ cittaṃ uppajjissati tassa taṃ cittaṃ uppajjatīti? No.</p>
<p><a class="sc" id="268"></a><a class="ms" id="p_34Y8_527"></a>» Yassa yaṃ cittaṃ na uppajjati tassa taṃ cittaṃ na uppajjissatīti?</p>
<p><a class="sc" id="269"></a><a class="ms" id="p_34Y8_528"></a>Anāgataṃ cittaṃ na uppajjati, no ca tassa taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati.</p>
<p><a class="sc" id="270"></a><a class="ms" id="p_34Y8_529"></a>« Yassa vā pana yaṃ cittaṃ na uppajjissati tassa taṃ cittaṃ na uppajjatīti?</p>
<p><a class="sc" id="271"></a><a class="ms" id="p_34Y8_530"></a>Uppādakkhaṇe cittaṃ na uppajjissati, no ca tassa taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati.</p>
<p><a class="sc" id="272"></a><a class="ms" id="p_34Y8_531"></a><a class="msdiv" id="msdiv110"></a>» Yassa yaṃ cittaṃ uppajjittha tassa taṃ cittaṃ uppajjissatīti? No.</p>
<p><a class="sc" id="273"></a><a class="ms" id="p_34Y8_532"></a>« Yassa vā pana yaṃ cittaṃ uppajjissati tassa taṃ cittaṃ uppajjitthāti? No.</p>
<p><a class="sc" id="274"></a><a class="ms" id="p_34Y8_533"></a>» Yassa yaṃ cittaṃ na uppajjittha tassa taṃ cittaṃ na uppajjissatīti?</p>
<p><a class="sc" id="275"></a><a class="ms" id="p_34Y8_534"></a>Anāgataṃ cittaṃ na uppajjittha, no ca tassa taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati.</p>
<p><a class="sc" id="276"></a><a class="ms" id="p_34Y8_535"></a>« Yassa vā pana yaṃ cittaṃ na uppajjissati tassa taṃ cittaṃ na uppajjitthāti?</p>
<p><a class="sc" id="277"></a><a class="ms" id="p_34Y8_536"></a>Atītaṃ cittaṃ na uppajjissati, no ca tassa taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha.</p>
<h3>8.2.1.3.5. Nirodhavāra</h3>
<p><a class="sc" id="278"></a><a class="ms" id="p_34Y8_537"></a><a class="msdiv" id="msdiv111"></a>» Yassa yaṃ cittaṃ nirujjhati tassa taṃ cittaṃ nirujjhitthāti? No.</p>
<p><a class="sc" id="279"></a><a class="ms" id="p_34Y8_538"></a>« Yassa vā pana yaṃ cittaṃ nirujjhittha tassa taṃ cittaṃ nirujjhatīti? No.</p>
<p><a class="sc" id="280"></a><a class="ms" id="p_34Y8_539"></a>» Yassa yaṃ cittaṃ na nirujjhati tassa taṃ cittaṃ na nirujjhitthāti?</p>
<p><a class="sc" id="281"></a><a class="ms" id="p_34Y8_540"></a>Atītaṃ cittaṃ na nirujjhati, no ca tassa taṃ cittaṃ na nirujjhittha. Uppādakkhaṇe anāgatañca cittaṃ na ceva nirujjhati na ca nirujjhittha.</p>
<p><a class="sc" id="282"></a><a class="ms" id="p_34Y8_541"></a>« Yassa vā pana yaṃ cittaṃ na nirujjhittha tassa taṃ cittaṃ na nirujjhatīti?</p>
<p><a class="sc" id="283"></a><a class="ms" id="p_34Y8_542"></a>Bhaṅgakkhaṇe cittaṃ na nirujjhittha, no ca tassa taṃ cittaṃ na nirujjhati. Uppādakkhaṇe anāgatañca cittaṃ na ceva nirujjhittha na ca nirujjhati.</p>
<p><a class="sc" id="284"></a><a class="pts" id="pts2.21"></a><a class="ms" id="p_34Y8_543"></a><a class="msdiv" id="msdiv112"></a>» Yassa yaṃ cittaṃ nirujjhati tassa taṃ cittaṃ nirujjhis­satīti? No.</p>
<p><a class="sc" id="285"></a><a class="ms" id="p_34Y8_544"></a>« Yassa vā pana yaṃ cittaṃ nirujjhissati tassa taṃ cittaṃ nirujjhatīti? No.</p>
<p><a class="sc" id="286"></a><a class="ms" id="p_34Y8_545"></a>» Yassa yaṃ cittaṃ na nirujjhati tassa taṃ cittaṃ na nirujjhis­satīti?</p>
<p><a class="sc" id="287"></a><a class="ms" id="p_34Y8_546"></a>Uppādakkhaṇe anāgatañca cittaṃ na nirujjhati, no ca tassa taṃ cittaṃ na nirujjhissati. Atītaṃ cittaṃ na ceva nirujjhati na ca nirujjhissati.</p>
<p><a class="sc" id="288"></a><a class="ms" id="p_34Y8_547"></a>« Yassa vā pana yaṃ cittaṃ na nirujjhissati tassa taṃ cittaṃ na nirujjhatīti?</p>
<p><a class="sc" id="289"></a><a class="ms" id="p_34Y8_548"></a>Bhaṅgakkhaṇe cittaṃ na nirujjhissati, no ca tassa taṃ cittaṃ na nirujjhati. Atītaṃ cittaṃ na ceva nirujjhissati na ca nirujjhati.</p>
<p><a class="sc" id="290"></a><a class="ms" id="p_34Y8_549"></a><a class="msdiv" id="msdiv113"></a>» Yassa yaṃ cittaṃ nirujjhittha tassa taṃ cittaṃ nirujjhis­satīti? No.</p>
<p><a class="sc" id="291"></a><a class="ms" id="p_34Y8_550"></a>« Yassa vā pana yaṃ cittaṃ nirujjhissati tassa taṃ cittaṃ nirujjhitthāti? No.</p>
<p><a class="sc" id="292"></a><a class="ms" id="p_34Y8_551"></a>» Yassa yaṃ cittaṃ na nirujjhittha tassa taṃ cittaṃ na nirujjhis­satīti?</p>
<p><a class="sc" id="293"></a><a class="ms" id="p_34Y8_552"></a>Uppādakkhaṇe anāgatañca cittaṃ na nirujjhittha, no ca tassa taṃ cittaṃ na nirujjhissati. Bhaṅgakkhaṇe cittaṃ na ceva nirujjhittha na ca nirujjhissati.</p>
<p><a class="sc" id="294"></a><a class="ms" id="p_34Y8_553"></a>« Yassa vā pana yaṃ cittaṃ na nirujjhissati tassa taṃ cittaṃ na nirujjhitthāti?</p>
<p><a class="sc" id="295"></a><a class="ms" id="p_34Y8_554"></a>Atītaṃ cittaṃ na nirujjhissati, no ca tassa taṃ cittaṃ na nirujjhittha. Bhaṅgakkhaṇe cittaṃ na ceva nirujjhissati na ca nirujjhittha.</p>
<p><a class="sc" id="296"></a><a class="ms" id="p_34Y8_555"></a>(Yassa cittake sakabhāvena niddiṭṭhe, yaṃ cittake ca yassa yaṃ cittake ca ekattena niddiṭṭhe.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
