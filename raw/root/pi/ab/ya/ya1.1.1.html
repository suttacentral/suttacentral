<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ya1.1.1">
<article>
<div class="hgroup">
<p class="division">1 Mūlayamaka</p>
<p>1.1 Uddesa</p>
<h1>1.1.1. Mūlavārauddesa</h1>
</div>
<h2>1.1.1.1. Kusalapada nayacatukka</h2>
<h3>1.1.1.1.1. Mūlanaya</h3>
<p class="namo"><a class="sc" id="1"></a><a class="ms" id="p_33Y1_1"></a>Namo tassa Bhagavato Arahato Sammā­sambud­dhassa.</p>
<p><a class="sc" id="2"></a><a class="pts" id="pts1.1"></a><a class="ms" id="p_33Y1_2"></a><a class="msdiv" id="msdiv1"></a>» Ye keci kusalā dhammā, sabbe te kusalamūlā?</p>
<p><a class="sc" id="3"></a><a class="ms" id="p_33Y1_3"></a>« Ye vā pana kusalamūlā, sabbe te dhammā kusalā?</p>
<p><a class="sc" id="4"></a><a class="ms" id="p_33Y1_4"></a><a class="msdiv" id="msdiv2"></a>» Ye keci kusalā dhammā, sabbe te kusalamūlena ekamūlā?</p>
<p><a class="sc" id="5"></a><a class="ms" id="p_33Y1_5"></a>« Ye vā pana kusalamūlena ekamūlā, sabbe te dhammā kusalā?</p>
<p><a class="sc" id="6"></a><a class="ms" id="p_33Y1_6"></a><a class="msdiv" id="msdiv3"></a>» Ye keci kusalamūlena ekamūlā dhammā, sabbe te kusalamūlena aññamaññamūlā?</p>
<p><a class="sc" id="7"></a><a class="ms" id="p_33Y1_7"></a>« Ye vā pana kusalamūlena aññamaññamūlā, sabbe te dhammā kusalā? (1)</p>
<h3>1.1.1.1.2. Mūlamūlanaya</h3>
<p><a class="sc" id="8"></a><a class="ms" id="p_33Y1_8"></a><a class="msdiv" id="msdiv4"></a>» Ye keci kusalā dhammā, sabbe te kusalamūlamūlā?</p>
<p><a class="sc" id="9"></a><a class="ms" id="p_33Y1_9"></a>« Ye vā pana kusalamūlamūlā, sabbe te dhammā kusalā?</p>
<p><a class="sc" id="10"></a><a class="ms" id="p_33Y1_10"></a><a class="msdiv" id="msdiv5"></a>» Ye keci kusalā dhammā, sabbe te kusalamūlena ekamūlamūlā?</p>
<p><a class="sc" id="11"></a><a class="ms" id="p_33Y1_11"></a>« Ye vā pana kusalamūlena ekamūlamūlā, sabbe te dhammā kusalā?</p>
<p><a class="sc" id="12"></a><a class="ms" id="p_33Y1_12"></a><a class="msdiv" id="msdiv6"></a>» Ye keci kusalamūlena ekamūlamūlā dhammā, sabbe te kusalamūlena añña­mañña­mū­lamūlā?</p>
<p><a class="sc" id="13"></a><a class="ms" id="p_33Y1_13"></a>« Ye vā pana kusalamūlena añña­mañña­mū­lamūlā, sabbe te dhammā kusalā? (2)</p>
<h3>1.1.1.1.3. Mūlakanaya</h3>
<p><a class="sc" id="14"></a><a class="ms" id="p_33Y1_14"></a><a class="msdiv" id="msdiv7"></a>» Ye keci kusalā dhammā, sabbe te kusalamūlakā?</p>
<p><a class="sc" id="15"></a><a class="ms" id="p_33Y1_15"></a>« Ye vā pana kusalamūlakā, sabbe te dhammā kusalā?</p>
<p><a class="sc" id="16"></a><a class="ms" id="p_33Y1_16"></a><a class="msdiv" id="msdiv8"></a>» Ye keci kusalā dhammā, sabbe te kusalamūlena ekamūlakā?</p>
<p><a class="sc" id="17"></a><a class="ms" id="p_33Y1_17"></a>« Ye vā pana kusalamūlena ekamūlakā, sabbe te dhammā kusalā?</p>
<p><a class="sc" id="18"></a><a class="ms" id="p_33Y1_18"></a><a class="msdiv" id="msdiv9"></a>» Ye keci kusalamūlena ekamūlakā dhammā, sabbe te kusalamūlena añña­mañña­mūlakā?</p>
<p><a class="sc" id="19"></a><a class="ms" id="p_33Y1_19"></a>« Ye vā pana kusalamūlena añña­mañña­mūlakā, sabbe te dhammā kusalā? (3)</p>
<h3>1.1.1.1.4. Mūlamūlakanaya</h3>
<p><a class="sc" id="20"></a><a class="pts" id="pts1.2"></a><a class="ms" id="p_33Y1_20"></a><a class="msdiv" id="msdiv10"></a>» Ye keci kusalā dhammā, sabbe te kusala­mūla­mūlakā?</p>
<p><a class="sc" id="21"></a><a class="ms" id="p_33Y1_21"></a>« Ye vā pana kusala­mūla­mūlakā, sabbe te dhammā kusalā?</p>
<p><a class="sc" id="22"></a><a class="ms" id="p_33Y1_22"></a><a class="msdiv" id="msdiv11"></a>» Ye keci kusalā dhammā, sabbe te kusalamūlena ekamūlamūlakā?</p>
<p><a class="sc" id="23"></a><a class="ms" id="p_33Y1_23"></a>« Ye vā pana kusalamūlena ekamūlamūlakā, sabbe te dhammā kusalā?</p>
<p><a class="sc" id="24"></a><a class="ms" id="p_33Y1_24"></a><a class="msdiv" id="msdiv12"></a>» Ye keci kusalamūlena ekamūlamūlakā dhammā, sabbe te kusalamūlena añña­mañña­mūla­mūlakā?</p>
<p><a class="sc" id="25"></a><a class="ms" id="p_33Y1_25"></a>« Ye vā pana kusalamūlena añña­mañña­mūla­mūlakā, sabbe te dhammā kusalā? (4)</p>
<h2>1.1.1.2. Akusalapada nayacatukka</h2>
<h3>1.1.1.2.1. Mūlanaya</h3>
<p><a class="sc" id="26"></a><a class="ms" id="p_33Y1_26"></a><a class="msdiv" id="msdiv13"></a>» Ye keci akusalā dhammā, sabbe te akusalamūlā?</p>
<p><a class="sc" id="27"></a><a class="ms" id="p_33Y1_27"></a>« Ye vā pana akusalamūlā, sabbe te dhammā akusalā?</p>
<p><a class="sc" id="28"></a><a class="ms" id="p_33Y1_28"></a><a class="msdiv" id="msdiv14"></a>» Ye keci akusalā dhammā, sabbe te akusalamūlena ekamūlā?</p>
<p><a class="sc" id="29"></a><a class="ms" id="p_33Y1_29"></a>« Ye vā pana akusalamūlena ekamūlā, sabbe te dhammā akusalā?</p>
<p><a class="sc" id="30"></a><a class="ms" id="p_33Y1_30"></a><a class="msdiv" id="msdiv15"></a>» Ye keci akusalamūlena ekamūlā dhammā, sabbe te akusalamūlena aññamaññamūlā?</p>
<p><a class="sc" id="31"></a><a class="ms" id="p_33Y1_31"></a>« Ye vā pana akusalamūlena aññamaññamūlā, sabbe te dhammā akusalā? (1)</p>
<h3>1.1.1.2.2. Mūlamūlanaya</h3>
<p><a class="sc" id="32"></a><a class="ms" id="p_33Y1_32"></a><a class="msdiv" id="msdiv16"></a>» Ye keci akusalā dhammā, sabbe te akusa­la­mūla­mūlā?</p>
<p><a class="sc" id="33"></a><a class="ms" id="p_33Y1_33"></a>« Ye vā pana akusa­la­mūla­mūlā, sabbe te dhammā akusalā?</p>
<p><a class="sc" id="34"></a><a class="ms" id="p_33Y1_34"></a><a class="msdiv" id="msdiv17"></a>» Ye keci akusalā dhammā, sabbe te akusalamūlena ekamūlamūlā?</p>
<p><a class="sc" id="35"></a><a class="ms" id="p_33Y1_35"></a>« Ye vā pana akusalamūlena ekamūlamūlā, sabbe te dhammā akusalā?</p>
<p><a class="sc" id="36"></a><a class="ms" id="p_33Y1_36"></a><a class="msdiv" id="msdiv18"></a>» Ye keci akusalamūlena ekamūlamūlā dhammā, sabbe te akusalamūlena añña­mañña­mū­lamūlā?</p>
<p><a class="sc" id="37"></a><a class="ms" id="p_33Y1_37"></a>« Ye vā pana akusalamūlena añña­mañña­mū­lamūlā, sabbe te dhammā akusalā? (2)</p>
<h3>1.1.1.2.3. Mūlakanaya</h3>
<p><a class="sc" id="38"></a><a class="ms" id="p_33Y1_38"></a><a class="msdiv" id="msdiv19"></a>» Ye keci akusalā dhammā, sabbe te akusalamūlakā?</p>
<p><a class="sc" id="39"></a><a class="ms" id="p_33Y1_39"></a>« Ye vā pana akusalamūlakā, sabbe te dhammā akusalā?</p>
<p><a class="sc" id="40"></a><a class="ms" id="p_33Y1_40"></a><a class="msdiv" id="msdiv20"></a>» Ye keci akusalā dhammā, sabbe te akusalamūlena ekamūlakā?</p>
<p><a class="sc" id="41"></a><a class="ms" id="p_33Y1_41"></a>« Ye vā pana akusalamūlena ekamūlakā, sabbe te dhammā akusalā?</p>
<p><a class="sc" id="42"></a><a class="ms" id="p_33Y1_42"></a><a class="msdiv" id="msdiv21"></a>» Ye keci akusalamūlena ekamūlakā dhammā, sabbe te akusalamūlena añña­mañña­mūlakā?</p>
<p><a class="sc" id="43"></a><a class="ms" id="p_33Y1_43"></a>« Ye vā pana akusalamūlena añña­mañña­mūlakā, sabbe te dhammā akusalā? (3)</p>
<h3>1.1.1.2.4. Mūlamūlakanaya</h3>
<p><a class="sc" id="44"></a><a class="ms" id="p_33Y1_44"></a><a class="msdiv" id="msdiv22"></a>» Ye keci akusalā dhammā, sabbe te akusa­la­mūla­mūlakā?</p>
<p><a class="sc" id="45"></a><a class="ms" id="p_33Y1_45"></a>« Ye vā pana akusa­la­mūla­mūlakā, sabbe te dhammā akusalā?</p>
<p><a class="sc" id="46"></a><a class="ms" id="p_33Y1_46"></a><a class="msdiv" id="msdiv23"></a>» Ye keci akusalā dhammā, sabbe te akusalamūlena ekamūlamūlakā?</p>
<p><a class="sc" id="47"></a><a class="ms" id="p_33Y1_47"></a>« Ye vā pana akusalamūlena ekamūlamūlakā, sabbe te dhammā akusalā?</p>
<p><a class="sc" id="48"></a><a class="ms" id="p_33Y1_48"></a><a class="msdiv" id="msdiv24"></a>» Ye keci akusalamūlena ekamūlamūlakā dhammā, sabbe te akusalamūlena añña­mañña­mūla­mūlakā?</p>
<p><a class="sc" id="49"></a><a class="ms" id="p_33Y1_49"></a>« Ye vā pana akusalamūlena añña­mañña­mūla­mūlakā, sabbe te dhammā akusalā? (4)</p>
<h2>1.1.1.3. Abyākatapada nayacatukka</h2>
<h3>1.1.1.3.1. Mūlanaya</h3>
<p><a class="sc" id="50"></a><a class="ms" id="p_33Y1_50"></a><a class="msdiv" id="msdiv25"></a>» Ye keci abyākatā dhammā, sabbe te abyākatamūlā?</p>
<p><a class="sc" id="51"></a><a class="ms" id="p_33Y1_51"></a>« Ye vā pana abyākatamūlā, sabbe te dhammā abyākatā?</p>
<p><a class="sc" id="52"></a><a class="ms" id="p_33Y1_52"></a><a class="msdiv" id="msdiv26"></a>» Ye keci abyākatā dhammā, sabbe te abyākatamūlena ekamūlā?</p>
<p><a class="sc" id="53"></a><a class="ms" id="p_33Y1_53"></a>« Ye vā pana abyākatamūlena ekamūlā, sabbe te dhammā abyākatā?</p>
<p><a class="sc" id="54"></a><a class="ms" id="p_33Y1_54"></a><a class="msdiv" id="msdiv27"></a>» Ye keci abyākatamūlena ekamūlā dhammā, sabbe te abyākatamūlena aññamaññamūlā?</p>
<p><a class="sc" id="55"></a><a class="ms" id="p_33Y1_55"></a>« Ye vā pana abyākatamūlena aññamaññamūlā, sabbe te dhammā abyākatā? (1)</p>
<h3>1.1.1.3.2. Mūlamūlanaya</h3>
<p><a class="sc" id="56"></a><a class="ms" id="p_33Y1_56"></a><a class="msdiv" id="msdiv28"></a>» Ye keci abyākatā dhammā, sabbe te abyāka­ta­mūla­mūlā?</p>
<p><a class="sc" id="57"></a><a class="ms" id="p_33Y1_57"></a>« Ye vā pana abyāka­ta­mūla­mūlā, sabbe te dhammā abyākatā?</p>
<p><a class="sc" id="58"></a><a class="ms" id="p_33Y1_58"></a><a class="msdiv" id="msdiv29"></a>» Ye keci abyākatā dhammā, sabbe te abyākatamūlena ekamūlamūlā?</p>
<p><a class="sc" id="59"></a><a class="ms" id="p_33Y1_59"></a>« Ye vā pana abyākatamūlena ekamūlamūlā, sabbe te dhammā abyākatā?</p>
<p><a class="sc" id="60"></a><a class="ms" id="p_33Y1_60"></a><a class="msdiv" id="msdiv30"></a>» Ye keci abyākatamūlena ekamūlamūlā dhammā, sabbe te abyākatamūlena añña­mañña­mū­lamūlā?</p>
<p><a class="sc" id="61"></a><a class="ms" id="p_33Y1_61"></a>« Ye vā pana abyākatamūlena añña­mañña­mū­lamūlā, sabbe te dhammā abyākatā? (2)</p>
<h3>1.1.1.3.3. Mūlakanaya</h3>
<p><a class="sc" id="62"></a><a class="ms" id="p_33Y1_62"></a><a class="msdiv" id="msdiv31"></a>» Ye keci abyākatā dhammā, sabbe te abyākatamūlakā?</p>
<p><a class="sc" id="63"></a><a class="ms" id="p_33Y1_63"></a>« Ye vā pana abyākatamūlakā, sabbe te dhammā abyākatā?</p>
<p><a class="sc" id="64"></a><a class="ms" id="p_33Y1_64"></a><a class="msdiv" id="msdiv32"></a>» Ye keci abyākatā dhammā, sabbe te abyākatamūlena ekamūlakā?</p>
<p><a class="sc" id="65"></a><a class="ms" id="p_33Y1_65"></a>« Ye vā pana abyākatamūlena ekamūlakā, sabbe te dhammā abyākatā?</p>
<p><a class="sc" id="66"></a><a class="ms" id="p_33Y1_66"></a><a class="msdiv" id="msdiv33"></a>» Ye keci abyākatamūlena ekamūlakā dhammā, sabbe te abyākatamūlena añña­mañña­mūlakā?</p>
<p><a class="sc" id="67"></a><a class="ms" id="p_33Y1_67"></a>« Ye vā pana abyākatamūlena añña­mañña­mūlakā, sabbe te dhammā abyākatā? (3)</p>
<h3>1.1.1.3.4. Mūlamūlakanaya</h3>
<p><a class="sc" id="68"></a><a class="ms" id="p_33Y1_68"></a><a class="msdiv" id="msdiv34"></a>» Ye keci abyākatā dhammā, sabbe te abyāka­ta­mūla­mūlakā?</p>
<p><a class="sc" id="69"></a><a class="ms" id="p_33Y1_69"></a>« Ye vā pana abyāka­ta­mūla­mūlakā, sabbe te dhammā abyākatā?</p>
<p><a class="sc" id="70"></a><a class="ms" id="p_33Y1_70"></a><a class="msdiv" id="msdiv35"></a>» Ye keci abyākatā dhammā, sabbe te abyākatamūlena ekamūlamūlakā?</p>
<p><a class="sc" id="71"></a><a class="ms" id="p_33Y1_71"></a>« Ye vā pana abyākatamūlena ekamūlamūlakā, sabbe te dhammā abyākatā?</p>
<p><a class="sc" id="72"></a><a class="ms" id="p_33Y1_72"></a><a class="msdiv" id="msdiv36"></a>» Ye keci abyākatamūlena ekamūlamūlakā dhammā, sabbe te abyākatamūlena añña­mañña­mūla­mūlakā?</p>
<p><a class="sc" id="73"></a><a class="ms" id="p_33Y1_73"></a>« Ye vā pana abyākatamūlena añña­mañña­mūla­mūlakā, sabbe te dhammā abyākatā? (4)</p>
<h2>1.1.1.4. Nāmapada nayacatukka</h2>
<h3>1.1.1.3.1. Mūlanaya</h3>
<p><a class="sc" id="74"></a><a class="ms" id="p_33Y1_74"></a><a class="msdiv" id="msdiv37"></a>» Ye keci nāmā dhammā, sabbe te nāmamūlā?</p>
<p><a class="sc" id="75"></a><a class="ms" id="p_33Y1_75"></a>« Ye vā pana nāmamūlā, sabbe te dhammā nāmā?</p>
<p><a class="sc" id="76"></a><a class="ms" id="p_33Y1_76"></a><a class="msdiv" id="msdiv38"></a>» Ye keci nāmā dhammā, sabbe te nāmamūlena ekamūlā?</p>
<p><a class="sc" id="77"></a><a class="ms" id="p_33Y1_77"></a>« Ye vā pana nāmamūlena ekamūlā, sabbe te dhammā nāmā?</p>
<p><a class="sc" id="78"></a><a class="ms" id="p_33Y1_78"></a><a class="msdiv" id="msdiv39"></a>» Ye keci nāmamūlena ekamūlā dhammā, sabbe te nāmamūlena aññamaññamūlā?</p>
<p><a class="sc" id="79"></a><a class="ms" id="p_33Y1_79"></a>« Ye vā pana nāmamūlena aññamaññamūlā, sabbe te dhammā nāmā? (1)</p>
<h3>1.1.1.3.2. Mūlamūlanaya</h3>
<p><a class="sc" id="80"></a><a class="ms" id="p_33Y1_80"></a><a class="msdiv" id="msdiv40"></a>» Ye keci nāmā dhammā, sabbe te nāmamūlamūlā?</p>
<p><a class="sc" id="81"></a><a class="ms" id="p_33Y1_81"></a>« Ye vā pana nāmamūlamūlā, sabbe te dhammā nāmā?</p>
<p><a class="sc" id="82"></a><a class="ms" id="p_33Y1_82"></a><a class="msdiv" id="msdiv41"></a>» Ye keci nāmā dhammā, sabbe te nāmamūlena ekamūlamūlā?</p>
<p><a class="sc" id="83"></a><a class="ms" id="p_33Y1_83"></a>« Ye vā pana nāmamūlena ekamūlamūlā, sabbe te dhammā nāmā?</p>
<p><a class="sc" id="84"></a><a class="ms" id="p_33Y1_84"></a><a class="msdiv" id="msdiv42"></a>» Ye keci nāmamūlena ekamūlamūlā dhammā, sabbe te nāmamūlena añña­mañña­mū­lamūlā?</p>
<p><a class="sc" id="85"></a><a class="ms" id="p_33Y1_85"></a>« Ye vā pana nāmamūlena añña­mañña­mū­lamūlā, sabbe te dhammā nāmā? (2)</p>
<h3>1.1.1.3.3. Mūlakanaya</h3>
<p><a class="sc" id="86"></a><a class="ms" id="p_33Y1_86"></a><a class="msdiv" id="msdiv43"></a>» Ye keci nāmā dhammā, sabbe te nāmamūlakā?</p>
<p><a class="sc" id="87"></a><a class="ms" id="p_33Y1_87"></a>« Ye vā pana nāmamūlakā, sabbe te dhammā nāmā?</p>
<p><a class="sc" id="88"></a><a class="ms" id="p_33Y1_88"></a><a class="msdiv" id="msdiv44"></a>» Ye keci nāmā dhammā, sabbe te nāmamūlena ekamūlakā?</p>
<p><a class="sc" id="89"></a><a class="ms" id="p_33Y1_89"></a>« Ye vā pana nāmamūlena ekamūlakā, sabbe te dhammā nāmā?</p>
<p><a class="sc" id="90"></a><a class="ms" id="p_33Y1_90"></a><a class="msdiv" id="msdiv45"></a>» Ye keci nāmamūlena ekamūlakā dhammā, sabbe te nāmamūlena añña­mañña­mūlakā?</p>
<p><a class="sc" id="91"></a><a class="ms" id="p_33Y1_91"></a>« Ye vā pana nāmamūlena añña­mañña­mūlakā, sabbe te dhammā nāmā? (3)</p>
<h3>1.1.1.3.4. Mūlamūlakanaya</h3>
<p><a class="sc" id="92"></a><a class="ms" id="p_33Y1_92"></a><a class="msdiv" id="msdiv46"></a>» Ye keci nāmā dhammā, sabbe te nāmamūlamūlakā?</p>
<p><a class="sc" id="93"></a><a class="ms" id="p_33Y1_93"></a>« Ye vā pana nāmamūlamūlakā, sabbe te dhammā nāmā?</p>
<p><a class="sc" id="94"></a><a class="ms" id="p_33Y1_94"></a><a class="msdiv" id="msdiv47"></a>» Ye keci nāmā dhammā, sabbe te nāmamūlena ekamūlamūlakā?</p>
<p><a class="sc" id="95"></a><a class="ms" id="p_33Y1_95"></a>« Ye vā pana nāmamūlena ekamūlamūlakā, sabbe te dhammā nāmā?</p>
<p><a class="sc" id="96"></a><a class="ms" id="p_33Y1_96"></a><a class="msdiv" id="msdiv48"></a>» Ye keci nāmamūlena ekamūlamūlakā dhammā, sabbe te nāmamūlena añña­mañña­mūla­mūlakā?</p>
<p><a class="sc" id="97"></a><a class="ms" id="p_33Y1_97"></a>« Ye vā pana nāmamūlena añña­mañña­mūla­mūlakā, sabbe te dhammā nāmā? (4)</p>
<p class="endsutta"><a class="sc" id="98"></a><a class="ms" id="p_33Y1_98"></a>Mūlavārauddeso.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
