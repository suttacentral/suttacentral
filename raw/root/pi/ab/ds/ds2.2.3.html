<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ds2.2.3">
<article>
<div class="hgroup">
<p class="division">Dhammasaṅgaṇī</p>
<p>2 Niddesa</p>
<p>2.2 Rūpakaṇḍa</p>
<h1>2.2.3. Rūpavibhatti</h1>
</div>
<h2>2.2.3.1. Ekakaniddesa</h2>
<p><a class="sc" id="1"></a><a class="ms" id="p_29Dhs_1234"></a><a class="msdiv" id="msdiv594"></a>Sabbaṃ rūpaṃ na hetumeva, ahetukameva, hetu­vippa­yutta­meva, sappaccayameva, saṅkhatameva, <span class="var" title="rūpimeva (bj) | rūpiyameva (si)" id="note71">rūpameva</span>, lokiyameva, sāsavameva, sañño­janiya­meva, ganthaniyameva, oghaniyameva, yoganiyameva, nīvaraṇiyameva, parāmaṭṭhameva, upādāniyameva, saṃki­lesika­meva, abyākatameva, anārammaṇameva, acetasikameva, citta­vippa­yutta­meva, neva­vipāka­navi­pā­ka­dham­ma­dhamma­meva, asaṃ­kiliṭ­ṭha­saṃki­lesika­meva, na savitak­ka­sa­vicāra­meva, na avitak­ka­vicāra­matta­meva, avitak­ka­a­vicāra­meva, na pīti­saha­gata­meva, na sukha­saha­gata­meva, na upekkhā­saha­gata­meva, neva dassanena na bhāvanāya pahātabbameva, neva dassanena na bhāvanāya pahātab­ba­hetuka­meva, neva ācayagāmi na apa­caya­gāmi­meva, neva­sekkha­nā­sekkha­meva, parittameva, kāmāvacarameva, na rūpāvacarameva, na arūpā­vacara­meva, ­pariyā­panna­meva, no apariyā­panna­meva, aniyatameva, aniyyānikameva, uppannaṃ chahi viññāṇehi viññeyyameva, aniccameva, jarā­bhi­bhū­ta­meva.</p>
<p class="endsutta"><a class="ms" id="p_29Dhs_1235"></a>Evaṃ ekavidhena rūpasaṅgaho.<br>
Ekakaniddeso.</p>
<h2>2.2.3.2. Duka­niddesa­u­pādā­bhājanīya</h2>
<p><a class="sc" id="2"></a><a class="pts" id="pts134"></a><a class="ms" id="p_29Dhs_1236"></a><a class="msdiv" id="msdiv595"></a>Katamaṃ taṃ rūpaṃ upādā? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, rūpāyatanaṃ, saddāyatanaṃ, gandhāyatanaṃ, rasāyatanaṃ, itthindriyaṃ, purisindriyaṃ, jīvitindriyaṃ, kāyaviññatti, vacīviññatti, ākāsadhātu, rūpassa lahutā, rūpassa mudutā, rūpassa kammaññatā, rūpassa upacayo, rūpassa santati, rūpassa jaratā, rūpassa aniccatā, kabaḷīkāro āhāro.</p>
<p><a class="sc" id="3"></a><a class="ms" id="p_29Dhs_1237"></a><a class="msdiv" id="msdiv596"></a>Katamaṃ taṃ rūpaṃ cakkhāyatanaṃ? Yaṃ <span class="var" title="cakkhuṃ (bj, s1-3, pts1)" id="note72">cakkhu</span> catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yena cakkhunā anidassanena sappaṭighena rūpaṃ sanidassanaṃ sappaṭighaṃ passi vā passati vā passissati vā passe vā, cakkhumpetaṃ ­cak­khā­ya­tanam­petaṃ cak­khu­dhātu­pesā cak­khun­dri­yaṃ­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class="sc" id="4"></a><a class="ms" id="p_29Dhs_1238"></a><a class="msdiv" id="msdiv597"></a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yamhi cakkhumhi anidassanamhi sappaṭighamhi rūpaṃ sanidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, cakkhumpetaṃ ­cak­khā­ya­tanam­petaṃ cak­khu­dhātu­pesā cak­khun­dri­yaṃ­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class="sc" id="5"></a><a class="ms" id="p_29Dhs_1239"></a><a class="msdiv" id="msdiv598"></a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ cakkhu anidassanaṃ sappaṭighaṃ rūpamhi sanidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, cakkhumpetaṃ ­cak­khā­ya­tanam­petaṃ cak­khu­dhātu­pesā cak­khun­dri­yaṃ­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class="sc" id="6"></a><a class="pts" id="pts135"></a><a class="ms" id="p_29Dhs_1240"></a><a class="msdiv" id="msdiv599"></a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ cakkhuṃ nissāya rūpaṃ ārabbha cak­khu­samphasso uppajji vā uppajjati vā uppajjissati vā uppajje vā … pe … yaṃ cakkhuṃ nissāya rūpaṃ ārabbha cak­khu­samphas­sajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā … pe … yaṃ cakkhuṃ nissāya rūpārammaṇo cak­khu­samphasso uppajji vā uppajjati vā uppajjissati vā uppajje vā … pe … yaṃ cakkhuṃ nissāya rūpārammaṇā cak­khu­samphas­sajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā, cakkhumpetaṃ ­cak­khā­ya­tanam­petaṃ cak­khu­dhātu­pesā cak­khun­dri­yaṃ­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class="sc" id="7"></a><a class="ms" id="p_29Dhs_1241"></a><a class="msdiv" id="msdiv600"></a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yena sotena anidassanena sappaṭighena saddaṃ anidassanaṃ sappaṭighaṃ suṇi vā suṇāti vā suṇissati vā suṇe vā, sotaṃpetaṃ sotāyata­nam­petaṃ sotadhātupesā sotin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class="sc" id="8"></a><a class="ms" id="p_29Dhs_1242"></a><a class="msdiv" id="msdiv601"></a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yamhi sotamhi anidassanamhi sappaṭighamhi saddo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, sotaṃpetaṃ sotāyata­nam­petaṃ sotadhātupesā sotin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class="sc" id="9"></a><a class="ms" id="p_29Dhs_1243"></a><a class="msdiv" id="msdiv602"></a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ sotaṃ anidassanaṃ sappaṭighaṃ saddamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, sotaṃpetaṃ sotāyata­nam­petaṃ sotadhātupesā sotin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class="sc" id="10"></a><a class="pts" id="pts136"></a><a class="ms" id="p_29Dhs_1244"></a><a class="msdiv" id="msdiv603"></a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ sotaṃ nissāya saddaṃ ārabbha sotasamphasso uppajji vā uppajjati vā uppajjissati vā uppajje vā … pe … yaṃ sotaṃ nissāya saddaṃ ārabbha sota­samphas­sajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā … pe … yaṃ sotaṃ nissāya saddārammaṇo sotasamphasso uppajji vā uppajjati vā uppajjissati vā uppajje vā … pe … yaṃ sotaṃ nissāya saddārammaṇā sota­samphas­sajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā, sotaṃpetaṃ sotāyata­nam­petaṃ sotadhātupesā sotin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class="sc" id="11"></a><a class="ms" id="p_29Dhs_1245"></a><a class="msdiv" id="msdiv604"></a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yena ghānena anidassanena sappaṭighena gandhaṃ anidassanaṃ sappaṭighaṃ ghāyi vā ghāyati vā ghāyissati vā ghāye vā, ghānaṃpetaṃ ­ghā­nāyata­nam­petaṃ ghānadhātupesā ­ghānin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class="sc" id="12"></a><a class="ms" id="p_29Dhs_1246"></a><a class="msdiv" id="msdiv605"></a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yamhi ghānamhi anidassanamhi sappaṭighamhi gandho anidassano sappaṭigho paṭihaññi vā paṭihaññati vā paṭihaññissati vā paṭihaññe vā, ghānaṃpetaṃ ­ghā­nāyata­nam­petaṃ ghānadhātupesā ­ghānin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class="sc" id="13"></a><a class="pts" id="pts137"></a><a class="ms" id="p_29Dhs_1247"></a><a class="msdiv" id="msdiv606"></a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ ghānaṃ anidassanaṃ sappaṭighaṃ gandhamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, ghānaṃpetaṃ ­ghā­nāyata­nam­petaṃ ghānadhātupesā ­ghānin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class="sc" id="14"></a><a class="ms" id="p_29Dhs_1248"></a><a class="msdiv" id="msdiv607"></a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ ghānaṃ nissāya gandhaṃ ārabbha ghānasamphasso uppajji vā uppajjati vā uppajjissati vā uppajje vā … pe … yaṃ ghānaṃ nissāya gandhaṃ ārabbha ghāna­samphas­sajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā … pe … yaṃ ghānaṃ nissāya gandhārammaṇo ghānasamphasso uppajji vā uppajjati vā uppajjissati vā uppajje vā … pe … yaṃ ghānaṃ nissāya gandhārammaṇā ghāna­samphas­sajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā, ghānaṃpetaṃ ­ghā­nāyata­nam­petaṃ ghānadhātupesā ­ghānin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class="sc" id="15"></a><a class="ms" id="p_29Dhs_1249"></a><a class="msdiv" id="msdiv608"></a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yāya jivhāya anidassanāya sappaṭighāya rasaṃ anidassanaṃ sappaṭighaṃ sāyi vā sāyati vā sāyissati vā sāye vā, jivhāpesā jiv­hāyata­naṃ­petaṃ jivhādhātupesā jiv­hin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class="sc" id="16"></a><a class="ms" id="p_29Dhs_1250"></a><a class="msdiv" id="msdiv609"></a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yāya jivhāya anidassanāya sappaṭighāya raso anidassano sappaṭigho paṭihaññi vā paṭihaññati vā paṭihaññissati vā paṭihaññe vā, jivhāpesā jiv­hāyata­naṃ­petaṃ jivhādhātupesā jiv­hin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class="sc" id="17"></a><a class="pts" id="pts138"></a><a class="ms" id="p_29Dhs_1251"></a><a class="msdiv" id="msdiv610"></a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yā jivhā anidassanā sappaṭighā rasamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, jivhāpesā jiv­hāyata­naṃ­petaṃ jivhādhātupesā jiv­hin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class="sc" id="18"></a><a class="ms" id="p_29Dhs_1252"></a><a class="msdiv" id="msdiv611"></a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ jivhaṃ nissāya rasaṃ ārabbha jivhāsamphasso uppajji vā uppajjati vā uppajjissati vā uppajje vā … pe … yaṃ jivhaṃ nissāya rasaṃ ārabbha jivhā­samphas­sajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā … pe … yaṃ jivhaṃ nissāya rasārammaṇo jivhāsamphasso uppajji vā uppajjati vā uppajjissati vā uppajje vā … pe … yaṃ jivhaṃ nissāya rasārammaṇā jivhā­samphas­sajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā, jivhāpesā jiv­hāyata­naṃ­petaṃ jivhādhātupesā jiv­hin­driyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class="sc" id="19"></a><a class="ms" id="p_29Dhs_1253"></a><a class="msdiv" id="msdiv612"></a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yena kāyena anidassanena sappaṭighena phoṭṭhabbaṃ ani­dassa­na­sappa­ṭi­ghaṃ phusi vā phusati vā phusissati vā phuse vā, kāyopeso <span class="var" title="kāyāyata­naṃ­petaṃ (s1-3, c1, c2)" id="note73">kāyāyata­nam­petaṃ</span> kāyadhātupesā kāyindriyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class="sc" id="20"></a><a class="pts" id="pts139"></a><a class="ms" id="p_29Dhs_1254"></a><a class="msdiv" id="msdiv613"></a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yamhi kāyamhi anidassanamhi sappaṭighamhi phoṭṭhabbo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, kāyopeso kāyāyata­nam­petaṃ kāyadhātupesā kāyindriyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class="sc" id="21"></a><a class="ms" id="p_29Dhs_1255"></a><a class="msdiv" id="msdiv614"></a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yo kāyo anidassano sappaṭigho phoṭṭhabbamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, kāyopeso kāyāyata­nam­petaṃ kāyadhātupesā kāyindriyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class="sc" id="22"></a><a class="ms" id="p_29Dhs_1256"></a><a class="msdiv" id="msdiv615"></a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo atta­bhāva­pariyā­panno anidassano sappaṭigho, yaṃ kāyaṃ nissāya phoṭṭhabbaṃ ārabbha kāyasamphasso uppajji vā uppajjati vā uppajjissati vā uppajje vā … pe … yaṃ kāyaṃ nissāya phoṭṭhabbaṃ ārabbha kāya­samphas­sajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā … pe … yaṃ kāyaṃ nissāya ­phoṭṭhab­bā­rammaṇo kāyasamphasso uppajji vā uppajjati vā uppajjissati vā uppajje vā … pe … yaṃ kāyaṃ nissāya ­phoṭṭhab­bā­rammaṇā kāya­samphas­sajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā, kāyopeso kāyāyata­nam­petaṃ kāyadhātupesā kāyindriyam­petaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class="sc" id="23"></a><a class="ms" id="p_29Dhs_1257"></a><a class="msdiv" id="msdiv616"></a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ <span class="var" title="mañjeṭṭhakaṃ (bj, s1-3, pts1)" id="note74">mañjiṭṭhakaṃ</span> hari harivaṇṇaṃ ambaṅ­kura­vaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ <span class="var" title="caturassaṃ (bj, mr)" id="note75">caturaṃsaṃ</span> chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo canda­maṇḍa­lassa vaṇṇanibhā <span class="var" title="suriya­maṇḍa­lassa (bj, s1-3, pts1)" id="note76">sūriya­maṇḍa­lassa</span> vaṇṇanibhā tārakarūpānaṃ vaṇṇanibhā ādāsa­maṇḍa­lassa vaṇṇanibhā maṇi­saṅ­kha­muttā­veḷu­riyassa vaṇṇanibhā jāta­rūpa­rajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ sanidassanaṃ sappaṭighaṃ cakkhunā anidassanena sappaṭighena passi vā passati vā passissati vā passe vā, rūpaṃpetaṃ rūpāyata­nam­petaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class="sc" id="24"></a><a class="pts" id="pts140"></a><a class="ms" id="p_29Dhs_1258"></a><a class="msdiv" id="msdiv617"></a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅ­kura­vaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo canda­maṇḍa­lassa vaṇṇanibhā sūriya­maṇḍa­lassa vaṇṇanibhā tārakarūpānaṃ vaṇṇanibhā ādāsa­maṇḍa­lassa vaṇṇanibhā maṇi­saṅ­kha­muttā­veḷu­riyassa vaṇṇanibhā jāta­rūpa­rajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yamhi rūpamhi sanidassanamhi sappaṭighamhi cakkhuṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, rūpaṃpetaṃ rūpāyata­nam­petaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class="sc" id="25"></a><a class="ms" id="p_29Dhs_1259"></a><a class="msdiv" id="msdiv618"></a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅ­kura­vaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo canda­maṇḍa­lassa vaṇṇanibhā sūriya­maṇḍa­lassa vaṇṇanibhā tārakarūpānaṃ vaṇṇanibhā ādāsa­maṇḍa­lassa vaṇṇanibhā maṇi­saṅ­kha­muttā­veḷu­riyassa vaṇṇanibhā jāta­rūpa­rajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ sanidassanaṃ sappaṭighaṃ cakkhumhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, rūpaṃpetaṃ rūpāyata­nam­petaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class="sc" id="26"></a><a class="ms" id="p_29Dhs_1260"></a><a class="msdiv" id="msdiv619"></a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅ­kura­vaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo canda­maṇḍa­lassa vaṇṇanibhā sūriya­maṇḍa­lassa vaṇṇanibhā tārakarūpānaṃ vaṇṇanibhā ādāsa­maṇḍa­lassa vaṇṇanibhā maṇi­saṅ­kha­muttā­veḷu­riyassa vaṇṇanibhā jāta­rūpa­rajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ ārabbha cakkhuṃ nissāya cak­khu­samphasso uppajji vā uppajjati vā uppajjissati vā uppajje vā … pe … yaṃ rūpaṃ ārabbha cakkhuṃ nissāya cak­khu­samphas­sajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā … pe … yaṃ rūpārammaṇo cakkhuṃ nissāya cak­khu­samphasso uppajji vā uppajjati vā uppajjissati vā uppajje vā … pe … yaṃ rūpārammaṇā cakkhuṃ nissāya cak­khu­samphas­sajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā, rūpaṃpetaṃ rūpāyata­nam­petaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class="sc" id="27"></a><a class="ms" id="p_29Dhs_1261"></a><a class="msdiv" id="msdiv620"></a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ san­nighā­ta­saddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yaṃ saddaṃ anidassanaṃ sappaṭighaṃ sotena anidassanena sappaṭighena suṇi vā suṇāti vā suṇissati vā suṇe vā, saddopeso sad­dāyata­nam­petaṃ saddadhātupesā—idaṃ taṃ rūpaṃ saddāyatanaṃ.</p>
<p><a class="sc" id="28"></a><a class="pts" id="pts141"></a><a class="ms" id="p_29Dhs_1262"></a><a class="msdiv" id="msdiv621"></a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ san­nighā­ta­saddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yamhi saddamhi anidassanamhi sappaṭighamhi sotaṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, saddopeso sad­dāyata­nam­petaṃ saddadhātupesā—idaṃ taṃ rūpaṃ saddāyatanaṃ.</p>
<p><a class="sc" id="29"></a><a class="ms" id="p_29Dhs_1263"></a><a class="msdiv" id="msdiv622"></a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ san­nighā­ta­saddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yo saddo anidassano sappaṭigho sotamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, saddopeso sad­dāyata­nam­petaṃ saddadhātupesā—idaṃ taṃ rūpaṃ saddāyatanaṃ.</p>
<p><a class="sc" id="30"></a><a class="ms" id="p_29Dhs_1264"></a><a class="msdiv" id="msdiv623"></a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ san­nighā­ta­saddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yaṃ saddaṃ ārabbha sotaṃ nissāya sotasamphasso uppajji vā uppajjati vā uppajjissati vā uppajje vā … pe … yaṃ saddaṃ ārabbha sotaṃ nissāya sota­samphas­sajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā … pe … yaṃ saddārammaṇo sotaṃ nissāya sotasamphasso uppajji vā uppajjati vā uppajjissati vā uppajje vā … pe … yaṃ saddārammaṇā sotaṃ nissāya sota­samphas­sajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā, saddopeso sad­dāyata­nam­petaṃ saddadhātupesā—idaṃ taṃ rūpaṃ saddāyatanaṃ.</p>
<p><a class="sc" id="31"></a><a class="ms" id="p_29Dhs_1265"></a><a class="msdiv" id="msdiv624"></a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho <span class="var" title="āmagandho (si, s1-3, pts1)" id="note77">āmakagandho</span> vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yaṃ gandhaṃ anidassanaṃ sappaṭighaṃ ghānena anidassanena sappaṭighena ghāyi vā ghāyati vā ghāyissati vā ghāye vā, gandhopeso gan­dhāyata­nam­petaṃ gandha­dhātu­pesā—idaṃ taṃ rūpaṃ gandhāyatanaṃ.</p>
<p><a class="sc" id="32"></a><a class="pts" id="pts142"></a><a class="ms" id="p_29Dhs_1266"></a><a class="msdiv" id="msdiv625"></a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yamhi gandhamhi anidassanamhi sappaṭighamhi ghānaṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, gandhopeso gan­dhāyata­nam­petaṃ gandha­dhātu­pesā—idaṃ taṃ rūpaṃ gandhāyatanaṃ.</p>
<p><a class="sc" id="33"></a><a class="ms" id="p_29Dhs_1267"></a><a class="msdiv" id="msdiv626"></a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yo gandho anidassano sappaṭigho ghānamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, gandhopeso gan­dhāyata­nam­petaṃ gandha­dhātu­pesā—idaṃ taṃ rūpaṃ gandhāyatanaṃ.</p>
<p><a class="sc" id="34"></a><a class="ms" id="p_29Dhs_1268"></a><a class="msdiv" id="msdiv627"></a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yaṃ gandhaṃ ārabbha ghānaṃ nissāya ghānasamphasso uppajji vā uppajjati vā uppajjissati vā uppajje vā … pe … yaṃ gandhaṃ ārabbha ghānaṃ nissāya ghāna­samphas­sajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā … pe … yaṃ gandhārammaṇo ghānaṃ nissāya ghānasamphasso uppajji vā uppajjati vā uppajjissati vā uppajje vā … pe … yaṃ gandhārammaṇā ghānaṃ nissāya ghāna­samphas­sajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā, gandhopeso gan­dhāyata­nam­petaṃ gandha­dhātu­pesā—idaṃ taṃ rūpaṃ gandhāyatanaṃ.</p>
<p><a class="sc" id="35"></a><a class="ms" id="p_29Dhs_1269"></a><a class="msdiv" id="msdiv628"></a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ <span class="var" title="lapilaṃ (bj, pts1) | lapilakaṃ (si)" id="note78">lambilaṃ</span> kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yaṃ rasaṃ anidassanaṃ sappaṭighaṃ jivhāya anidassanāya sappaṭighāya sāyi vā sāyati vā sāyissati vā sāye vā, rasopeso rasāyata­nam­petaṃ rasadhātupesā—idaṃ taṃ rūpaṃ rasāyatanaṃ.</p>
<p><a class="sc" id="36"></a><a class="ms" id="p_29Dhs_1270"></a><a class="msdiv" id="msdiv629"></a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yamhi rasamhi anidassanamhi sappaṭighamhi jivhā anidassanā sappaṭighā paṭihaññi vā paṭihaññati vā paṭihaññissati vā paṭihaññe vā, rasopeso rasāyata­nam­petaṃ rasadhātupesā—idaṃ taṃ rūpaṃ rasāyatanaṃ.</p>
<p><a class="sc" id="37"></a><a class="pts" id="pts143"></a><a class="ms" id="p_29Dhs_1271"></a><a class="msdiv" id="msdiv630"></a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yo raso anidassano sappaṭigho jivhāya anidassanāya sappaṭighāya paṭihaññi vā paṭihaññati vā paṭihaññissati vā paṭihaññe vā, rasopeso rasāyata­nam­petaṃ rasadhātupesā—idaṃ taṃ rūpaṃ rasāyatanaṃ.</p>
<p><a class="sc" id="38"></a><a class="ms" id="p_29Dhs_1272"></a><a class="msdiv" id="msdiv631"></a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yaṃ rasaṃ ārabbha jivhaṃ nissāya jivhāsamphasso uppajji vā uppajjati vā uppajjissati vā uppajje vā … pe … yaṃ rasaṃ ārabbha jivhaṃ nissāya jivhā­samphas­sajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā … pe … yaṃ rasārammaṇo jivhaṃ nissāya jivhāsamphasso uppajji vā uppajjati vā uppajjissati vā uppajje vā … pe … yaṃ rasārammaṇā jivhaṃ nissāya jivhā­samphas­sajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā, rasopeso rasāyata­nam­petaṃ rasadhātupesā—idaṃ taṃ rūpaṃ rasāyatanaṃ.</p>
<p><a class="sc" id="39"></a><a class="ms" id="p_29Dhs_1273"></a><a class="msdiv" id="msdiv632"></a>Katamaṃ taṃ rūpaṃ itthindriyaṃ? Yaṃ itthiyā <span class="var" title="itthīliṅgaṃ (s1-3)" id="note79">itthiliṅgaṃ</span> itthinimittaṃ itthikuttaṃ itthākappo <span class="var" title="itthittaṃ itthībhāvo (s1-3)" id="note80">itthattaṃ itthibhāvo</span>—idaṃ taṃ rūpaṃ itthindriyaṃ.</p>
<p><a class="sc" id="40"></a><a class="ms" id="p_29Dhs_1274"></a><a class="msdiv" id="msdiv633"></a>Katamaṃ taṃ rūpaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—idaṃ taṃ rūpaṃ purisindriyaṃ.</p>
<p><a class="sc" id="41"></a><a class="ms" id="p_29Dhs_1275"></a><a class="msdiv" id="msdiv634"></a>Katamaṃ taṃ rūpaṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class="sc" id="42"></a><a class="ms" id="p_29Dhs_1276"></a><a class="msdiv" id="msdiv635"></a>Katamaṃ taṃ rūpaṃ kāyaviññatti? Yā kusalacittassa vā akusa­la­cittassa vā abyāka­ta­cittassa vā abhikka­man­tassa vā paṭik­kaman­tassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā san­tham­bhi­tat­taṃ viññatti viññāpanā viññāpitattaṃ—idaṃ taṃ rūpaṃ kāyaviññatti.</p>
<p><a class="sc" id="43"></a><a class="pts" id="pts144"></a><a class="ms" id="p_29Dhs_1277"></a><a class="msdiv" id="msdiv636"></a>Katamaṃ taṃ rūpaṃ vacīviññatti? Yā kusalacittassa vā akusa­la­cittassa vā abyāka­ta­cittassa vā vācā girā byappatho udīraṇaṃ ghoso ghosakammaṃ vācā vacībhedo—ayaṃ vuccati vācā. Yā tāya vācāya viññatti viññāpanā viññāpitattaṃ—idaṃ taṃ rūpaṃ vacīviññatti.</p>
<p><a class="sc" id="44"></a><a class="ms" id="p_29Dhs_1278"></a><a class="msdiv" id="msdiv637"></a>Katamaṃ taṃ rūpaṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—idaṃ taṃ rūpaṃ ākāsadhātu.</p>
<p><a class="sc" id="45"></a><a class="ms" id="p_29Dhs_1279"></a><a class="msdiv" id="msdiv638"></a>Katamaṃ taṃ rūpaṃ rūpassa lahutā? Yā rūpassa lahutā lahupariṇāmatā adandhanatā avitthanatā—idaṃ taṃ rūpaṃ rūpassa lahutā.</p>
<p><a class="sc" id="46"></a><a class="ms" id="p_29Dhs_1280"></a><a class="msdiv" id="msdiv639"></a>Katamaṃ taṃ rūpaṃ rūpassa mudutā? Yā rūpassa mudutā maddavatā akakkhaḷatā akathinatā—idaṃ taṃ rūpaṃ rūpassa mudutā.</p>
<p><a class="sc" id="47"></a><a class="ms" id="p_29Dhs_1281"></a><a class="msdiv" id="msdiv640"></a>Katamaṃ taṃ rūpaṃ rūpassa kammaññatā? Yā rūpassa kammaññatā kammaññattaṃ kammaññabhāvo—idaṃ taṃ rūpaṃ rūpassa kammaññatā.</p>
<p><a class="sc" id="48"></a><a class="ms" id="p_29Dhs_1282"></a><a class="msdiv" id="msdiv641"></a>Katamaṃ taṃ rūpaṃ rūpassa upacayo? Yo āyatanānaṃ ācayo, so rūpassa upacayo— idaṃ taṃ rūpaṃ rūpassa upacayo.</p>
<p><a class="sc" id="49"></a><a class="ms" id="p_29Dhs_1283"></a><a class="msdiv" id="msdiv642"></a>Katamaṃ taṃ rūpaṃ rūpassa santati? Yo rūpassa upacayo, sā rūpassa santati— idaṃ taṃ rūpaṃ rūpassa santati.</p>
<p><a class="sc" id="50"></a><a class="ms" id="p_29Dhs_1284"></a><a class="msdiv" id="msdiv643"></a>Katamaṃ taṃ rūpaṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—idaṃ taṃ rūpaṃ rūpassa jaratā.</p>
<p><a class="sc" id="51"></a><a class="ms" id="p_29Dhs_1285"></a><a class="msdiv" id="msdiv644"></a>Katamaṃ taṃ rūpaṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—idaṃ taṃ rūpaṃ rūpassa aniccatā.</p>
<p><a class="sc" id="52"></a><a class="ms" id="p_29Dhs_1286"></a><a class="msdiv" id="msdiv645"></a>Katamaṃ taṃ rūpaṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ danta­vi­khā­danaṃ galajjho­ha­ra­ṇīyaṃ kucchi­vit­tham­bha­naṃ, yāya ojāya sattā yāpenti—idaṃ taṃ rūpaṃ kabaḷīkāro āhāro.</p>
<p class="endsutta"><a class="ms" id="p_29Dhs_1287"></a>Idaṃ taṃ rūpaṃ upādā.<br>
Upādā­bhājanī­yaṃ.<br>
Rūpakaṇḍe paṭha­ma­bhā­ṇavāro.</p>
<p><a class="sc" id="53"></a><a class="pts" id="pts145"></a><a class="ms" id="p_29Dhs_1288"></a><a class="msdiv" id="msdiv646"></a>Katamaṃ taṃ rūpaṃ no upādā? Phoṭṭhab­bā­yatanaṃ, āpodhātu.</p>
<p><a class="sc" id="54"></a><a class="ms" id="p_29Dhs_1289"></a><a class="msdiv" id="msdiv647"></a>Katamaṃ taṃ rūpaṃ ­phoṭṭhab­bā­yatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukha­samphas­saṃ duk­kha­samphas­saṃ garukaṃ lahukaṃ, yaṃ phoṭṭhabbaṃ anidassanaṃ sappaṭighaṃ kāyena anidassanena sappaṭighena phusi vā phusati vā phusissati vā phuse vā phoṭṭhabbopeso ­phoṭṭhab­bā­yatanaṃ­petaṃ ­phoṭṭhab­ba­dhātu­pesā—idaṃ taṃ rūpaṃ ­phoṭṭhab­bā­yatanaṃ.</p>
<p><a class="sc" id="55"></a><a class="ms" id="p_29Dhs_1290"></a><a class="msdiv" id="msdiv648"></a>Katamaṃ taṃ rūpaṃ ­phoṭṭhab­bā­yatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukha­samphas­saṃ duk­kha­samphas­saṃ garukaṃ lahukaṃ, yamhi phoṭṭhabbamhi anidassanamhi sappaṭighamhi kāyo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, phoṭṭhabbopeso ­phoṭṭhab­bā­yatanaṃ­petaṃ ­phoṭṭhab­ba­dhātu­pesā—idaṃ taṃ rūpaṃ ­phoṭṭhab­bā­yatanaṃ.</p>
<p><a class="sc" id="56"></a><a class="ms" id="p_29Dhs_1291"></a><a class="msdiv" id="msdiv649"></a>Katamaṃ taṃ rūpaṃ ­phoṭṭhab­bā­yatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukha­samphas­saṃ duk­kha­samphas­saṃ garukaṃ lahukaṃ, yo phoṭṭhabbo anidassano sappaṭigho kāyamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, phoṭṭhabbopeso ­phoṭṭhab­bā­yatanaṃ­petaṃ ­phoṭṭhab­ba­dhātu­pesā—idaṃ taṃ rūpaṃ ­phoṭṭhab­bā­yatanaṃ.</p>
<p><a class="sc" id="57"></a><a class="ms" id="p_29Dhs_1292"></a><a class="msdiv" id="msdiv650"></a>Katamaṃ taṃ rūpaṃ ­phoṭṭhab­bā­yatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukha­samphas­saṃ duk­kha­samphas­saṃ garukaṃ lahukaṃ, yaṃ phoṭṭhabbaṃ ārabbha kāyaṃ nissāya kāyasamphasso uppajji vā uppajjati vā uppajjissati vā uppajje vā … pe … yaṃ phoṭṭhabbaṃ ārabbha kāyaṃ nissāya kāya­samphas­sajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā … pe … yaṃ ­phoṭṭhab­bā­rammaṇo kāyaṃ nissāya kāyasamphasso uppajji vā uppajjati vā uppajjissati vā uppajje vā … pe … yaṃ ­phoṭṭhab­bā­rammaṇā kāyaṃ nissāya kāya­samphas­sajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā, phoṭṭhabbopeso ­phoṭṭhab­bā­yatanaṃ­petaṃ ­phoṭṭhab­ba­dhātu­pesā—idaṃ taṃ rūpaṃ ­phoṭṭhab­bā­yatanaṃ.</p>
<p><a class="sc" id="58"></a><a class="pts" id="pts146"></a><a class="ms" id="p_29Dhs_1293"></a><a class="msdiv" id="msdiv651"></a>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—idaṃ taṃ rūpaṃ āpodhātu.</p>
<p class="endsutta"><a class="ms" id="p_29Dhs_1294"></a>Idaṃ taṃ rūpaṃ no upādā.</p>
<p><a class="sc" id="59"></a><a class="ms" id="p_29Dhs_1295"></a><a class="msdiv" id="msdiv652"></a>Katamaṃ taṃ rūpaṃ upādinnaṃ? Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ.</p>
<p><a class="sc" id="60"></a><a class="ms" id="p_29Dhs_1296"></a><a class="msdiv" id="msdiv653"></a>Katamaṃ taṃ rūpaṃ anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ.</p>
<p><a class="sc" id="61"></a><a class="ms" id="p_29Dhs_1297"></a><a class="msdiv" id="msdiv654"></a>Katamaṃ taṃ rūpaṃ upādin­nu­pādā­niyaṃ? Cakkhāyatanaṃ … pe … kāyāyatanaṃ itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādin­nu­pādā­niyaṃ.</p>
<p><a class="sc" id="62"></a><a class="ms" id="p_29Dhs_1298"></a><a class="msdiv" id="msdiv655"></a>Katamaṃ taṃ rūpaṃ anupā­din­nu­pādā­niyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā, rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupā­din­nu­pādā­niyaṃ.</p>
<p><a class="sc" id="63"></a><a class="ms" id="p_29Dhs_1299"></a><a class="msdiv" id="msdiv656"></a>Katamaṃ taṃ rūpaṃ sanidassanaṃ? Rūpāyatanaṃ—idaṃ taṃ rūpaṃ sanidassanaṃ.</p>
<p><a class="sc" id="64"></a><a class="ms" id="p_29Dhs_1300"></a><a class="msdiv" id="msdiv657"></a>Katamaṃ taṃ rūpaṃ anidassanaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ anidassanaṃ.</p>
<p><a class="sc" id="65"></a><a class="pts" id="pts147"></a><a class="ms" id="p_29Dhs_1301"></a><a class="msdiv" id="msdiv658"></a>Katamaṃ taṃ rūpaṃ sappaṭighaṃ? Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ sappaṭighaṃ.</p>
<p><a class="sc" id="66"></a><a class="ms" id="p_29Dhs_1302"></a><a class="msdiv" id="msdiv659"></a>Katamaṃ taṃ rūpaṃ appaṭighaṃ? Itthindriyaṃ … pe … kabaḷīkāro āhāro—idaṃ taṃ rūpaṃ appaṭighaṃ.</p>
<p><a class="sc" id="67"></a><a class="ms" id="p_29Dhs_1303"></a><a class="msdiv" id="msdiv660"></a>Katamaṃ taṃ rūpaṃ indriyaṃ? Cakkhundriyaṃ sotindriyaṃ ghānindriyaṃ jivhindriyaṃ kāyindriyaṃ itthindriyaṃ purisindriyaṃ jīvitindriyaṃ—idaṃ taṃ rūpaṃ indriyaṃ.</p>
<p><a class="sc" id="68"></a><a class="ms" id="p_29Dhs_1304"></a><a class="msdiv" id="msdiv661"></a>Katamaṃ taṃ rūpaṃ na indriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ na indriyaṃ.</p>
<p><a class="sc" id="69"></a><a class="ms" id="p_29Dhs_1305"></a><a class="msdiv" id="msdiv662"></a>Katamaṃ taṃ rūpaṃ mahābhūtaṃ? Phoṭṭhab­bā­yatanaṃ āpodhātu—idaṃ taṃ rūpaṃ mahābhūtaṃ.</p>
<p><a class="sc" id="70"></a><a class="ms" id="p_29Dhs_1306"></a><a class="msdiv" id="msdiv663"></a>Katamaṃ taṃ rūpaṃ na mahābhūtaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na mahābhūtaṃ.</p>
<p><a class="sc" id="71"></a><a class="ms" id="p_29Dhs_1307"></a><a class="msdiv" id="msdiv664"></a>Katamaṃ taṃ rūpaṃ viññatti? Kāyaviññatti vacīviññatti—idaṃ taṃ rūpaṃ viññatti.</p>
<p><a class="sc" id="72"></a><a class="ms" id="p_29Dhs_1308"></a><a class="msdiv" id="msdiv665"></a>Katamaṃ taṃ rūpaṃ na viññatti? Cakkhāyatanaṃ … pe … kabaḷīkāro āhāro—idaṃ taṃ rūpaṃ na viññatti.</p>
<p><a class="sc" id="73"></a><a class="ms" id="p_29Dhs_1309"></a><a class="msdiv" id="msdiv666"></a>Katamaṃ taṃ rūpaṃ citta­sa­muṭṭhā­naṃ? Kāyaviññatti vacīviññatti, yaṃ vā panaññampi atthi rūpaṃ cittajaṃ cittahetukaṃ citta­sa­muṭṭhā­naṃ rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ citta­sa­muṭṭhā­naṃ.</p>
<p><a class="sc" id="74"></a><a class="pts" id="pts148"></a><a class="ms" id="p_29Dhs_1310"></a><a class="msdiv" id="msdiv667"></a>Katamaṃ taṃ rūpaṃ na citta­sa­muṭṭhā­naṃ? Cakkhāyatanaṃ … pe … kāyāyatanaṃ itthindriyaṃ purisindriyaṃ jīvitindriyaṃ rūpassa jaratā rūpassa aniccatā, yaṃ vā panaññampi atthi rūpaṃ na cittajaṃ na cittahetukaṃ na citta­sa­muṭṭhā­naṃ rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ na citta­sa­muṭṭhā­naṃ.</p>
<p><a class="sc" id="75"></a><a class="ms" id="p_29Dhs_1311"></a><a class="msdiv" id="msdiv668"></a>Katamaṃ taṃ rūpaṃ cittasahabhu? Kāyaviññatti vacīviññatti—idaṃ taṃ rūpaṃ cittasahabhu.</p>
<p><a class="sc" id="76"></a><a class="ms" id="p_29Dhs_1312"></a><a class="msdiv" id="msdiv669"></a>Katamaṃ taṃ rūpaṃ na cittasahabhu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na cittasahabhu.</p>
<p><a class="sc" id="77"></a><a class="ms" id="p_29Dhs_1313"></a><a class="msdiv" id="msdiv670"></a>Katamaṃ taṃ rūpaṃ cit­tānupa­rivatti? Kāyaviññatti vacīviññatti—idaṃ taṃ rūpaṃ cit­tānupa­rivatti.</p>
<p><a class="sc" id="78"></a><a class="ms" id="p_29Dhs_1314"></a><a class="msdiv" id="msdiv671"></a>Katamaṃ taṃ rūpaṃ na cit­tānupa­rivatti? Cakkhāyatanaṃ … pe … kabaḷīkāro āhāro— idaṃ taṃ rūpaṃ na cit­tānupa­rivatti.</p>
<p><a class="sc" id="79"></a><a class="ms" id="p_29Dhs_1315"></a><a class="msdiv" id="msdiv672"></a>Katamaṃ taṃ rūpaṃ ajjhattikaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ.</p>
<p><a class="sc" id="80"></a><a class="ms" id="p_29Dhs_1316"></a><a class="msdiv" id="msdiv673"></a>Katamaṃ taṃ rūpaṃ bāhiraṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ.</p>
<p><a class="sc" id="81"></a><a class="ms" id="p_29Dhs_1317"></a><a class="msdiv" id="msdiv674"></a>Katamaṃ taṃ rūpaṃ oḷārikaṃ? Cakkhāyatanaṃ … pe … ­phoṭṭhab­bā­yatanaṃ—idaṃ taṃ rūpaṃ oḷārikaṃ.</p>
<p><a class="sc" id="82"></a><a class="ms" id="p_29Dhs_1318"></a><a class="msdiv" id="msdiv675"></a>Katamaṃ taṃ rūpaṃ sukhumaṃ? Itthindriyaṃ … pe … kabaḷīkāro āhāro—idaṃ taṃ rūpaṃ sukhumaṃ.</p>
<p><a class="sc" id="83"></a><a class="ms" id="p_29Dhs_1319"></a><a class="msdiv" id="msdiv676"></a>Katamaṃ taṃ rūpaṃ dūre? Itthindriyaṃ … pe … kabaḷīkāro āhāro—idaṃ taṃ rūpaṃ dūre.</p>
<p><a class="sc" id="84"></a><a class="ms" id="p_29Dhs_1320"></a><a class="msdiv" id="msdiv677"></a>Katamaṃ taṃ rūpaṃ santike? Cakkhāyatanaṃ … pe … ­phoṭṭhab­bā­yatanaṃ—idaṃ taṃ rūpaṃ santike.</p>
<p><a class="sc" id="85"></a><a class="ms" id="p_29Dhs_1321"></a><a class="msdiv" id="msdiv678"></a>Katamaṃ taṃ rūpaṃ cak­khu­samphas­sassa vatthu? Cakkhāyatanaṃ—idaṃ taṃ rūpaṃ cak­khu­samphas­sassa vatthu.</p>
<p><a class="sc" id="86"></a><a class="ms" id="p_29Dhs_1322"></a><a class="msdiv" id="msdiv679"></a>Katamaṃ taṃ rūpaṃ cak­khu­samphas­sassa na vatthu? Sotāyatanaṃ … pe … kabaḷīkāro āhāro—idaṃ taṃ rūpaṃ cak­khu­samphas­sassa na vatthu.</p>
<p><a class="sc" id="87"></a><a class="pts" id="pts149"></a><a class="ms" id="p_29Dhs_1323"></a><a class="msdiv" id="msdiv680"></a>Katamaṃ taṃ rūpaṃ cak­khu­samphas­sa­jāya vedanāya … pe … saññāya … pe … cetanāya … pe … cak­khu­viñ­ñā­ṇassa vatthu? Cakkhāyatanaṃ—idaṃ taṃ rūpaṃ cak­khu­viñ­ñā­ṇassa vatthu.</p>
<p><a class="sc" id="88"></a><a class="ms" id="p_29Dhs_1324"></a><a class="msdiv" id="msdiv681"></a>Katamaṃ taṃ rūpaṃ cak­khu­viñ­ñā­ṇassa na vatthu? Sotāyatanaṃ … pe … kabaḷīkāro āhāro—idaṃ taṃ rūpaṃ cak­khu­viñ­ñā­ṇassa na vatthu.</p>
<p><a class="sc" id="89"></a><a class="ms" id="p_29Dhs_1325"></a><a class="msdiv" id="msdiv682"></a>Katamaṃ taṃ rūpaṃ sota­samphas­sassa … pe … ghāna­samphas­sassa … pe … jivhā­samphas­sassa … pe … kāya­samphas­sassa vatthu? Kāyāyatanaṃ—idaṃ taṃ rūpaṃ kāya­samphas­sassa vatthu.</p>
<p><a class="sc" id="90"></a><a class="ms" id="p_29Dhs_1326"></a><a class="msdiv" id="msdiv683"></a>Katamaṃ taṃ rūpaṃ kāya­samphas­sassa na vatthu? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāya­samphas­sassa na vatthu.</p>
<p><a class="sc" id="91"></a><a class="ms" id="p_29Dhs_1327"></a><a class="msdiv" id="msdiv684"></a>Katamaṃ taṃ rūpaṃ kāya­samphas­sa­jāya vedanāya … pe … saññāya … pe … cetanāya … pe … kāyaviññāṇassa vatthu? Kāyāyatanaṃ—idaṃ taṃ rūpaṃ kāyaviññāṇassa vatthu.</p>
<p><a class="sc" id="92"></a><a class="ms" id="p_29Dhs_1328"></a><a class="msdiv" id="msdiv685"></a>Katamaṃ taṃ rūpaṃ kāyaviññāṇassa na vatthu? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāyaviññāṇassa na vatthu.</p>
<p class="endsutta"><a class="ms" id="p_29Dhs_1329"></a>Vatthudukaṃ.</p>
<p><a class="sc" id="93"></a><a class="ms" id="p_29Dhs_1330"></a><a class="msdiv" id="msdiv686"></a>Katamaṃ taṃ rūpaṃ cak­khu­samphas­sassa ārammaṇaṃ? Rūpāyatanaṃ—idaṃ taṃ rūpaṃ cak­khu­samphas­sassa ārammaṇaṃ.</p>
<p><a class="sc" id="94"></a><a class="ms" id="p_29Dhs_1331"></a><a class="msdiv" id="msdiv687"></a>Katamaṃ taṃ rūpaṃ cak­khu­samphas­sassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ cak­khu­samphas­sassa na ārammaṇaṃ.</p>
<p><a class="sc" id="95"></a><a class="ms" id="p_29Dhs_1332"></a><a class="msdiv" id="msdiv688"></a>Katamaṃ taṃ rūpaṃ cak­khu­samphas­sa­jāya vedanāya … pe … saññāya … pe … cetanāya … pe … cak­khu­viñ­ñā­ṇassa ārammaṇaṃ? Rūpāyatanaṃ—idaṃ taṃ rūpaṃ cak­khu­viñ­ñā­ṇassa ārammaṇaṃ.</p>
<p><a class="sc" id="96"></a><a class="ms" id="p_29Dhs_1333"></a><a class="msdiv" id="msdiv689"></a>Katamaṃ taṃ rūpaṃ cak­khu­viñ­ñā­ṇassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ cak­khu­viñ­ñā­ṇassa na ārammaṇaṃ.</p>
<p><a class="sc" id="97"></a><a class="pts" id="pts150"></a><a class="ms" id="p_29Dhs_1334"></a><a class="msdiv" id="msdiv690"></a>Katamaṃ taṃ rūpaṃ sota­samphas­sassa … pe … ghāna­samphas­sassa … pe … jivhā­samphas­sassa … pe … kāya­samphas­sassa ārammaṇaṃ? Phoṭṭhab­bā­yatanaṃ—idaṃ taṃ rūpaṃ kāya­samphas­sassa ārammaṇaṃ.</p>
<p><a class="sc" id="98"></a><a class="ms" id="p_29Dhs_1335"></a><a class="msdiv" id="msdiv691"></a>Katamaṃ taṃ rūpaṃ kāya­samphas­sassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāya­samphas­sassa na ārammaṇaṃ.</p>
<p><a class="sc" id="99"></a><a class="ms" id="p_29Dhs_1336"></a><a class="msdiv" id="msdiv692"></a>Katamaṃ taṃ rūpaṃ kāya­samphas­sa­jāya vedanāya … pe … saññāya … pe … cetanāya … pe … kāyaviññāṇassa ārammaṇaṃ? Phoṭṭhab­bā­yatanaṃ—idaṃ taṃ rūpaṃ kāyaviññāṇassa ārammaṇaṃ.</p>
<p><a class="sc" id="100"></a><a class="ms" id="p_29Dhs_1337"></a><a class="msdiv" id="msdiv693"></a>Katamaṃ taṃ rūpaṃ kāyaviññāṇassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāyaviññāṇassa na ārammaṇaṃ.</p>
<p class="endsutta"><a class="ms" id="p_29Dhs_1338"></a>Ārammaṇadukaṃ.</p>
<p><a class="sc" id="101"></a><a class="ms" id="p_29Dhs_1339"></a><a class="msdiv" id="msdiv694"></a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhāyatanaṃ.</p>
<p><a class="sc" id="102"></a><a class="ms" id="p_29Dhs_1340"></a><a class="msdiv" id="msdiv695"></a>Katamaṃ taṃ rūpaṃ na cakkhāyatanaṃ? Sotāyatanaṃ … pe … kabaḷīkāro āhāro—idaṃ taṃ rūpaṃ na cakkhāyatanaṃ.</p>
<p><a class="sc" id="103"></a><a class="ms" id="p_29Dhs_1341"></a><a class="msdiv" id="msdiv696"></a>Katamaṃ taṃ rūpaṃ sotāyatanaṃ … pe … ghānāyatanaṃ … pe … jivhāyatanaṃ … pe … kāyāyatanaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso— idaṃ taṃ rūpaṃ kāyāyatanaṃ.</p>
<p><a class="sc" id="104"></a><a class="ms" id="p_29Dhs_1342"></a><a class="msdiv" id="msdiv697"></a>Katamaṃ taṃ rūpaṃ na kāyāyatanaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyāyatanaṃ.</p>
<p><a class="sc" id="105"></a><a class="ms" id="p_29Dhs_1343"></a><a class="msdiv" id="msdiv698"></a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā … pe … rūpadhātupesā—idaṃ taṃ rūpaṃ rūpāyatanaṃ.</p>
<p><a class="sc" id="106"></a><a class="ms" id="p_29Dhs_1344"></a><a class="msdiv" id="msdiv699"></a>Katamaṃ taṃ rūpaṃ na rūpāyatanaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na rūpāyatanaṃ.</p>
<p><a class="sc" id="107"></a><a class="pts" id="pts151"></a><a class="ms" id="p_29Dhs_1345"></a><a class="msdiv" id="msdiv700"></a>Katamaṃ taṃ rūpaṃ saddāyatanaṃ … pe … gandhāyatanaṃ … pe … rasāyatanaṃ … pe … ­phoṭṭhab­bā­yatanaṃ? Pathavīdhātu … pe … ­phoṭṭhab­ba­dhātu­pesā—idaṃ taṃ rūpaṃ ­phoṭṭhab­bā­yatanaṃ.</p>
<p><a class="sc" id="108"></a><a class="ms" id="p_29Dhs_1346"></a><a class="msdiv" id="msdiv701"></a>Katamaṃ taṃ rūpaṃ na ­phoṭṭhab­bā­yatanaṃ? Cakkhāyatanaṃ … pe … kabaḷīkāro āhāro— idaṃ taṃ rūpaṃ na ­phoṭṭhab­bā­yatanaṃ.</p>
<p class="endsutta"><a class="ms" id="p_29Dhs_1347"></a>Āyatanadukaṃ.</p>
<p><a class="sc" id="109"></a><a class="ms" id="p_29Dhs_1348"></a><a class="msdiv" id="msdiv702"></a>Katamaṃ taṃ rūpaṃ cakkhudhātu? Cakkhāyatanaṃ—idaṃ taṃ rūpaṃ cakkhudhātu.</p>
<p><a class="sc" id="110"></a><a class="ms" id="p_29Dhs_1349"></a><a class="msdiv" id="msdiv703"></a>Katamaṃ taṃ rūpaṃ na cakkhudhātu? Sotāyatanaṃ … pe … kabaḷīkāro āhāro—idaṃ taṃ rūpaṃ na cakkhudhātu.</p>
<p><a class="sc" id="111"></a><a class="ms" id="p_29Dhs_1350"></a><a class="msdiv" id="msdiv704"></a>Katamaṃ taṃ rūpaṃ sotadhātu … pe … ghānadhātu … pe … jivhādhātu … pe … kāyadhātu? Kāyāyatanaṃ—idaṃ taṃ rūpaṃ kāyadhātu.</p>
<p><a class="sc" id="112"></a><a class="ms" id="p_29Dhs_1351"></a><a class="msdiv" id="msdiv705"></a>Katamaṃ taṃ rūpaṃ na kāyadhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyadhātu.</p>
<p><a class="sc" id="113"></a><a class="ms" id="p_29Dhs_1352"></a><a class="msdiv" id="msdiv706"></a>Katamaṃ taṃ rūpaṃ rūpadhātu? Rūpāyatanaṃ—idaṃ taṃ rūpaṃ rūpadhātu.</p>
<p><a class="sc" id="114"></a><a class="ms" id="p_29Dhs_1353"></a><a class="msdiv" id="msdiv707"></a>Katamaṃ taṃ rūpaṃ na rūpadhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na rūpadhātu.</p>
<p><a class="sc" id="115"></a><a class="ms" id="p_29Dhs_1354"></a><a class="msdiv" id="msdiv708"></a>Katamaṃ taṃ rūpaṃ saddadhātu … pe … gandhadhātu … pe … rasadhātu … pe … ­phoṭṭhab­ba­dhātu? Phoṭṭhab­bā­yatanaṃ—idaṃ taṃ rūpaṃ ­phoṭṭhab­ba­dhātu.</p>
<p><a class="sc" id="116"></a><a class="ms" id="p_29Dhs_1355"></a><a class="msdiv" id="msdiv709"></a>Katamaṃ taṃ rūpaṃ na ­phoṭṭhab­ba­dhātu? Cakkhāyatanaṃ … pe … kabaḷīkāro āhāro— idaṃ taṃ rūpaṃ na ­phoṭṭhab­ba­dhātu.</p>
<p class="endsutta"><a class="ms" id="p_29Dhs_1356"></a>Dhātudukaṃ.</p>
<p><a class="sc" id="117"></a><a class="ms" id="p_29Dhs_1357"></a><a class="msdiv" id="msdiv710"></a>Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhundriyaṃ.</p>
<p><a class="sc" id="118"></a><a class="ms" id="p_29Dhs_1358"></a><a class="msdiv" id="msdiv711"></a>Katamaṃ taṃ rūpaṃ na cakkhundriyaṃ? Sotāyatanaṃ … pe … kabaḷīkāro āhāro—idaṃ taṃ rūpaṃ na cakkhundriyaṃ.</p>
<p><a class="sc" id="119"></a><a class="ms" id="p_29Dhs_1359"></a><a class="msdiv" id="msdiv712"></a>Katamaṃ taṃ rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso— idaṃ taṃ rūpaṃ kāyindriyaṃ.</p>
<p><a class="sc" id="120"></a><a class="ms" id="p_29Dhs_1360"></a><a class="msdiv" id="msdiv713"></a>Katamaṃ taṃ rūpaṃ na kāyindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyindriyaṃ.</p>
<p><a class="sc" id="121"></a><a class="pts" id="pts152"></a><a class="ms" id="p_29Dhs_1361"></a><a class="msdiv" id="msdiv714"></a>Katamaṃ taṃ rūpaṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—idaṃ taṃ rūpaṃ itthindriyaṃ.</p>
<p><a class="sc" id="122"></a><a class="ms" id="p_29Dhs_1362"></a><a class="msdiv" id="msdiv715"></a>Katamaṃ taṃ rūpaṃ na itthindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na itthindriyaṃ.</p>
<p><a class="sc" id="123"></a><a class="ms" id="p_29Dhs_1363"></a><a class="msdiv" id="msdiv716"></a>Katamaṃ taṃ rūpaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—idaṃ taṃ rūpaṃ purisindriyaṃ.</p>
<p><a class="sc" id="124"></a><a class="ms" id="p_29Dhs_1364"></a><a class="msdiv" id="msdiv717"></a>Katamaṃ taṃ rūpaṃ na purisindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na purisindriyaṃ.</p>
<p><a class="sc" id="125"></a><a class="ms" id="p_29Dhs_1365"></a><a class="msdiv" id="msdiv718"></a>Katamaṃ taṃ rūpaṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class="sc" id="126"></a><a class="ms" id="p_29Dhs_1366"></a><a class="msdiv" id="msdiv719"></a>Katamaṃ taṃ rūpaṃ na jīvitindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na jīvitindriyaṃ.</p>
<p class="endsutta"><a class="ms" id="p_29Dhs_1367"></a>Indriyadukaṃ.</p>
<p><a class="sc" id="127"></a><a class="ms" id="p_29Dhs_1368"></a><a class="msdiv" id="msdiv720"></a>Katamaṃ taṃ rūpaṃ kāyaviññatti? Yā kusalacittassa vā akusa­la­cittassa vā abyāka­ta­cittassa vā abhikka­man­tassa vā paṭik­kaman­tassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā san­tham­bhi­tat­taṃ viññatti viññāpanā viññāpitattaṃ—idaṃ taṃ rūpaṃ kāyaviññatti.</p>
<p><a class="sc" id="128"></a><a class="ms" id="p_29Dhs_1369"></a><a class="msdiv" id="msdiv721"></a>Katamaṃ taṃ rūpaṃ na kāyaviññatti? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyaviññatti.</p>
<p><a class="sc" id="129"></a><a class="ms" id="p_29Dhs_1370"></a><a class="msdiv" id="msdiv722"></a>Katamaṃ taṃ rūpaṃ vacīviññatti? Yā kusalacittassa vā akusa­la­cittassa vā abyāka­ta­cittassa vā vācā girā byappatho udīraṇaṃ ghoso ghosakammaṃ vācā vacībhedo, ayaṃ vuccati vācā. Yā tāya vācāya viññatti viññāpanā viññāpitattaṃ— idaṃ taṃ rūpaṃ vacīviññatti.</p>
<p><a class="sc" id="130"></a><a class="ms" id="p_29Dhs_1371"></a><a class="msdiv" id="msdiv723"></a>Katamaṃ taṃ rūpaṃ na vacīviññatti? Cakkhāyatanaṃ … pe … kabaḷīkāro āhāro—idaṃ taṃ rūpaṃ na vacīviññatti.</p>
<p><a class="sc" id="131"></a><a class="ms" id="p_29Dhs_1372"></a><a class="msdiv" id="msdiv724"></a>Katamaṃ taṃ rūpaṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—idaṃ taṃ rūpaṃ ākāsadhātu.</p>
<p><a class="sc" id="132"></a><a class="pts" id="pts153"></a><a class="ms" id="p_29Dhs_1373"></a><a class="msdiv" id="msdiv725"></a>Katamaṃ taṃ rūpaṃ na ākāsadhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na ākāsadhātu.</p>
<p><a class="sc" id="133"></a><a class="ms" id="p_29Dhs_1374"></a><a class="msdiv" id="msdiv726"></a>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—idaṃ taṃ rūpaṃ āpodhātu.</p>
<p><a class="sc" id="134"></a><a class="ms" id="p_29Dhs_1375"></a><a class="msdiv" id="msdiv727"></a>Katamaṃ taṃ rūpaṃ na āpodhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na āpodhātu.</p>
<p><a class="sc" id="135"></a><a class="ms" id="p_29Dhs_1376"></a><a class="msdiv" id="msdiv728"></a>Katamaṃ taṃ rūpaṃ rūpassa lahutā? Yā rūpassa lahutā lahupariṇāmatā adandhanatā avitthanatā—idaṃ taṃ rūpaṃ rūpassa lahutā.</p>
<p><a class="sc" id="136"></a><a class="ms" id="p_29Dhs_1377"></a><a class="msdiv" id="msdiv729"></a>Katamaṃ taṃ rūpaṃ rūpassa na lahutā? Cakkhāyatanaṃ … pe … kabaḷīkāro āhāro—idaṃ taṃ rūpaṃ rūpassa na lahutā.</p>
<p><a class="sc" id="137"></a><a class="ms" id="p_29Dhs_1378"></a><a class="msdiv" id="msdiv730"></a>Katamaṃ taṃ rūpaṃ rūpassa mudutā? Yā rūpassa mudutā maddavatā akakkhaḷatā akathinatā—idaṃ taṃ rūpaṃ rūpassa mudutā.</p>
<p><a class="sc" id="138"></a><a class="ms" id="p_29Dhs_1379"></a><a class="msdiv" id="msdiv731"></a>Katamaṃ taṃ rūpaṃ rūpassa na mudutā? Cakkhāyatanaṃ … pe … kabaḷīkāro āhāro—idaṃ taṃ rūpaṃ rūpassa na mudutā.</p>
<p><a class="sc" id="139"></a><a class="ms" id="p_29Dhs_1380"></a><a class="msdiv" id="msdiv732"></a>Katamaṃ taṃ rūpaṃ rūpassa kammaññatā? Yā rūpassa kammaññatā kammaññattaṃ kammaññabhāvo—idaṃ taṃ rūpaṃ rūpassa kammaññatā.</p>
<p><a class="sc" id="140"></a><a class="ms" id="p_29Dhs_1381"></a><a class="msdiv" id="msdiv733"></a>Katamaṃ taṃ rūpaṃ rūpassa na kammaññatā? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na kammaññatā.</p>
<p><a class="sc" id="141"></a><a class="ms" id="p_29Dhs_1382"></a><a class="msdiv" id="msdiv734"></a>Katamaṃ taṃ rūpaṃ rūpassa upacayo? Yo āyatanānaṃ ācayo, so rūpassa upacayo— idaṃ taṃ rūpaṃ rūpassa upacayo.</p>
<p><a class="sc" id="142"></a><a class="ms" id="p_29Dhs_1383"></a><a class="msdiv" id="msdiv735"></a>Katamaṃ taṃ rūpaṃ rūpassa na upacayo? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na upacayo.</p>
<p><a class="sc" id="143"></a><a class="ms" id="p_29Dhs_1384"></a><a class="msdiv" id="msdiv736"></a>Katamaṃ taṃ rūpaṃ rūpassa santati? Yo rūpassa upacayo, sā rūpassa santati— idaṃ taṃ rūpaṃ rūpassa santati.</p>
<p><a class="sc" id="144"></a><a class="ms" id="p_29Dhs_1385"></a><a class="msdiv" id="msdiv737"></a>Katamaṃ taṃ rūpaṃ rūpassa na santati? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na santati.</p>
<p><a class="sc" id="145"></a><a class="pts" id="pts154"></a><a class="ms" id="p_29Dhs_1386"></a><a class="msdiv" id="msdiv738"></a>Katamaṃ taṃ rūpaṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—idaṃ taṃ rūpaṃ rūpassa jaratā.</p>
<p><a class="sc" id="146"></a><a class="ms" id="p_29Dhs_1387"></a><a class="msdiv" id="msdiv739"></a>Katamaṃ taṃ rūpaṃ rūpassa na jaratā? Cakkhāyatanaṃ … pe … kabaḷīkāro āhāro—idaṃ taṃ rūpaṃ rūpassa na jaratā.</p>
<p><a class="sc" id="147"></a><a class="ms" id="p_29Dhs_1388"></a><a class="msdiv" id="msdiv740"></a>Katamaṃ taṃ rūpaṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—idaṃ taṃ rūpaṃ rūpassa aniccatā.</p>
<p><a class="sc" id="148"></a><a class="ms" id="p_29Dhs_1389"></a><a class="msdiv" id="msdiv741"></a>Katamaṃ taṃ rūpaṃ rūpassa na aniccatā? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na aniccatā.</p>
<p><a class="sc" id="149"></a><a class="ms" id="p_29Dhs_1390"></a><a class="msdiv" id="msdiv742"></a>Katamaṃ taṃ rūpaṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ danta­vi­khā­danaṃ galajjho­ha­ra­ṇīyaṃ kucchi­vit­tham­bha­naṃ, yāya ojāya sattā yāpenti—idaṃ taṃ rūpaṃ kabaḷīkāro āhāro.</p>
<p><a class="sc" id="150"></a><a class="ms" id="p_29Dhs_1391"></a><a class="msdiv" id="msdiv743"></a>Katamaṃ taṃ rūpaṃ na kabaḷīkāro āhāro? Cakkhāyatanaṃ … pe … rūpassa aniccatā— idaṃ taṃ rūpaṃ na kabaḷīkāro āhāro.</p>
<p class="endsutta"><a class="ms" id="p_29Dhs_1392"></a>Evaṃ duvidhena rūpasaṅgaho.<br>
Sukhuma­rū­padukaṃ.<br>
Dukaniddeso.</p>
<h2>2.2.3.3. Tikaniddesa</h2>
<p><a class="sc" id="151"></a><a class="ms" id="p_29Dhs_1393"></a><a class="msdiv" id="msdiv744"></a>Katamaṃ taṃ rūpaṃ ajjhattikaṃ upādā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ upādā.</p>
<p><a class="sc" id="152"></a><a class="ms" id="p_29Dhs_1394"></a><a class="msdiv" id="msdiv745"></a>Katamaṃ taṃ rūpaṃ bāhiraṃ upādā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ upādā.</p>
<p><a class="sc" id="153"></a><a class="ms" id="p_29Dhs_1395"></a><a class="msdiv" id="msdiv746"></a>Katamaṃ taṃ rūpaṃ bāhiraṃ no upādā? Phoṭṭhab­bā­yatanaṃ āpodhātu—idaṃ taṃ rūpaṃ bāhiraṃ no upādā.</p>
<p><a class="sc" id="154"></a><a class="ms" id="p_29Dhs_1396"></a><a class="msdiv" id="msdiv747"></a>Katamaṃ taṃ rūpaṃ ajjhattikaṃ upādinnaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ upādinnaṃ.</p>
<p><a class="sc" id="155"></a><a class="pts" id="pts155"></a><a class="ms" id="p_29Dhs_1397"></a><a class="msdiv" id="msdiv748"></a>Katamaṃ taṃ rūpaṃ bāhiraṃ upādinnaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ upādinnaṃ.</p>
<p><a class="sc" id="156"></a><a class="ms" id="p_29Dhs_1398"></a><a class="msdiv" id="msdiv749"></a>Katamaṃ taṃ rūpaṃ bāhiraṃ anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ anupādinnaṃ.</p>
<p><a class="sc" id="157"></a><a class="ms" id="p_29Dhs_1399"></a><a class="msdiv" id="msdiv750"></a>Katamaṃ taṃ rūpaṃ ajjhattikaṃ upādin­nu­pādā­niyaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ upādin­nu­pādā­niyaṃ.</p>
<p><a class="sc" id="158"></a><a class="ms" id="p_29Dhs_1400"></a><a class="msdiv" id="msdiv751"></a>Katamaṃ taṃ rūpaṃ bāhiraṃ upādin­nu­pādā­niyaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ upādin­nu­pādā­niyaṃ.</p>
<p><a class="sc" id="159"></a><a class="ms" id="p_29Dhs_1401"></a><a class="msdiv" id="msdiv752"></a>Katamaṃ taṃ rūpaṃ bāhiraṃ anupā­din­nu­pādā­niyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ anupā­din­nu­pādā­niyaṃ.</p>
<p><a class="sc" id="160"></a><a class="ms" id="p_29Dhs_1402"></a><a class="msdiv" id="msdiv753"></a>Katamaṃ taṃ rūpaṃ ajjhattikaṃ anidassanaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ anidassanaṃ.</p>
<p><a class="sc" id="161"></a><a class="ms" id="p_29Dhs_1403"></a><a class="msdiv" id="msdiv754"></a>Katamaṃ taṃ rūpaṃ bāhiraṃ sanidassanaṃ? Rūpāyatanaṃ—idaṃ taṃ rūpaṃ bāhiraṃ sanidassanaṃ.</p>
<p><a class="sc" id="162"></a><a class="pts" id="pts156"></a><a class="ms" id="p_29Dhs_1404"></a><a class="msdiv" id="msdiv755"></a>Katamaṃ taṃ rūpaṃ bāhiraṃ anidassanaṃ? Saddāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ anidassanaṃ.</p>
<p><a class="sc" id="163"></a><a class="ms" id="p_29Dhs_1405"></a><a class="msdiv" id="msdiv756"></a>Katamaṃ taṃ rūpaṃ ajjhattikaṃ sappaṭighaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ sappaṭighaṃ.</p>
<p><a class="sc" id="164"></a><a class="ms" id="p_29Dhs_1406"></a><a class="msdiv" id="msdiv757"></a>Katamaṃ taṃ rūpaṃ bāhiraṃ sappaṭighaṃ? Rūpāyatanaṃ … pe … ­phoṭṭhab­bā­yatanaṃ— idaṃ taṃ rūpaṃ bāhiraṃ sappaṭighaṃ.</p>
<p><a class="sc" id="165"></a><a class="ms" id="p_29Dhs_1407"></a><a class="msdiv" id="msdiv758"></a>Katamaṃ taṃ rūpaṃ bāhiraṃ appaṭighaṃ? Itthindriyaṃ … pe … kabaḷīkāro āhāro—idaṃ taṃ rūpaṃ bāhiraṃ appaṭighaṃ.</p>
<p><a class="sc" id="166"></a><a class="ms" id="p_29Dhs_1408"></a><a class="msdiv" id="msdiv759"></a>Katamaṃ taṃ rūpaṃ ajjhattikaṃ indriyaṃ? Cakkhundriyaṃ … pe … kāyindriyaṃ—idaṃ taṃ rūpaṃ ajjhattikaṃ indriyaṃ.</p>
<p><a class="sc" id="167"></a><a class="ms" id="p_29Dhs_1409"></a><a class="msdiv" id="msdiv760"></a>Katamaṃ taṃ rūpaṃ bāhiraṃ indriyaṃ? Itthindriyaṃ purisindriyaṃ jīvitindriyaṃ— idaṃ taṃ rūpaṃ bāhiraṃ indriyaṃ.</p>
<p><a class="sc" id="168"></a><a class="ms" id="p_29Dhs_1410"></a><a class="msdiv" id="msdiv761"></a>Katamaṃ taṃ rūpaṃ bāhiraṃ na indriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na indriyaṃ.</p>
<p><a class="sc" id="169"></a><a class="ms" id="p_29Dhs_1411"></a><a class="msdiv" id="msdiv762"></a>Katamaṃ taṃ rūpaṃ ajjhattikaṃ na mahābhūtaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na mahābhūtaṃ.</p>
<p><a class="sc" id="170"></a><a class="ms" id="p_29Dhs_1412"></a><a class="msdiv" id="msdiv763"></a>Katamaṃ taṃ rūpaṃ bāhiraṃ mahābhūtaṃ? Phoṭṭhab­bā­yatanaṃ āpodhātu—idaṃ taṃ rūpaṃ bāhiraṃ mahābhūtaṃ.</p>
<p><a class="sc" id="171"></a><a class="ms" id="p_29Dhs_1413"></a><a class="msdiv" id="msdiv764"></a>Katamaṃ taṃ rūpaṃ bāhiraṃ na mahābhūtaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na mahābhūtaṃ.</p>
<p><a class="sc" id="172"></a><a class="ms" id="p_29Dhs_1414"></a><a class="msdiv" id="msdiv765"></a>Katamaṃ taṃ rūpaṃ ajjhattikaṃ na viññatti? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na viññatti?</p>
<p><a class="sc" id="173"></a><a class="ms" id="p_29Dhs_1415"></a><a class="msdiv" id="msdiv766"></a>Katamaṃ taṃ rūpaṃ bāhiraṃ viññatti? Kāyaviññatti vacīviññatti—idaṃ taṃ rūpaṃ bāhiraṃ viññatti.</p>
<p><a class="sc" id="174"></a><a class="ms" id="p_29Dhs_1416"></a><a class="msdiv" id="msdiv767"></a>Katamaṃ taṃ rūpaṃ bāhiraṃ na viññatti? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na viññatti.</p>
<p><a class="sc" id="175"></a><a class="pts" id="pts157"></a><a class="ms" id="p_29Dhs_1417"></a><a class="msdiv" id="msdiv768"></a>Katamaṃ taṃ rūpaṃ ajjhattikaṃ na citta­sa­muṭṭhā­naṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na citta­sa­muṭṭhā­naṃ.</p>
<p><a class="sc" id="176"></a><a class="ms" id="p_29Dhs_1418"></a><a class="msdiv" id="msdiv769"></a>Katamaṃ taṃ rūpaṃ bāhiraṃ citta­sa­muṭṭhā­naṃ? Kāyaviññatti vacīviññatti, yaṃ vā panaññampi atthi rūpaṃ cittajaṃ cittahetukaṃ citta­sa­muṭṭhā­naṃ rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ citta­sa­muṭṭhā­naṃ.</p>
<p><a class="sc" id="177"></a><a class="ms" id="p_29Dhs_1419"></a><a class="msdiv" id="msdiv770"></a>Katamaṃ taṃ rūpaṃ bāhiraṃ na citta­sa­muṭṭhā­naṃ? Itthindriyaṃ purisindriyaṃ jīvitindriyaṃ rūpassa jaratā rūpassa aniccatā, yaṃ vā panaññampi atthi rūpaṃ na cittajaṃ na cittahetukaṃ na citta­sa­muṭṭhā­naṃ rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ na citta­sa­muṭṭhā­naṃ.</p>
<p><a class="sc" id="178"></a><a class="ms" id="p_29Dhs_1420"></a><a class="msdiv" id="msdiv771"></a>Katamaṃ taṃ rūpaṃ ajjhattikaṃ na cittasahabhu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cittasahabhu.</p>
<p><a class="sc" id="179"></a><a class="ms" id="p_29Dhs_1421"></a><a class="msdiv" id="msdiv772"></a>Katamaṃ taṃ rūpaṃ bāhiraṃ cittasahabhu? Kāyaviññatti vacīviññatti—idaṃ taṃ rūpaṃ bāhiraṃ cittasahabhu.</p>
<p><a class="sc" id="180"></a><a class="ms" id="p_29Dhs_1422"></a><a class="msdiv" id="msdiv773"></a>Katamaṃ taṃ rūpaṃ bāhiraṃ na cittasahabhu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cittasahabhu?</p>
<p><a class="sc" id="181"></a><a class="ms" id="p_29Dhs_1423"></a><a class="msdiv" id="msdiv774"></a>Katamaṃ taṃ rūpaṃ ajjhattikaṃ na cit­tānupa­rivatti? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na cit­tānupa­rivatti.</p>
<p><a class="sc" id="182"></a><a class="ms" id="p_29Dhs_1424"></a><a class="msdiv" id="msdiv775"></a>Katamaṃ taṃ rūpaṃ bāhiraṃ cit­tānupa­rivatti? Kāyaviññatti vacīviññatti—idaṃ taṃ rūpaṃ bāhiraṃ cit­tānupa­rivatti.</p>
<p><a class="sc" id="183"></a><a class="ms" id="p_29Dhs_1425"></a><a class="msdiv" id="msdiv776"></a>Katamaṃ taṃ rūpaṃ bāhiraṃ na cit­tānupa­rivatti? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na cit­tānupa­rivatti.</p>
<p><a class="sc" id="184"></a><a class="pts" id="pts158"></a><a class="ms" id="p_29Dhs_1426"></a><a class="msdiv" id="msdiv777"></a>Katamaṃ taṃ rūpaṃ ajjhattikaṃ oḷārikaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ oḷārikaṃ.</p>
<p><a class="sc" id="185"></a><a class="ms" id="p_29Dhs_1427"></a><a class="msdiv" id="msdiv778"></a>Katamaṃ taṃ rūpaṃ bāhiraṃ oḷārikaṃ? Rūpāyatanaṃ … pe … ­phoṭṭhab­bā­yatanaṃ—idaṃ taṃ rūpaṃ bāhiraṃ oḷārikaṃ.</p>
<p><a class="sc" id="186"></a><a class="ms" id="p_29Dhs_1428"></a><a class="msdiv" id="msdiv779"></a>Katamaṃ taṃ rūpaṃ bāhiraṃ sukhumaṃ? Itthindriyaṃ … pe … kabaḷīkāro āhāro—idaṃ taṃ rūpaṃ bāhiraṃ sukhumaṃ.</p>
<p><a class="sc" id="187"></a><a class="ms" id="p_29Dhs_1429"></a><a class="msdiv" id="msdiv780"></a>Katamaṃ taṃ rūpaṃ ajjhattikaṃ santike? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ santike.</p>
<p><a class="sc" id="188"></a><a class="ms" id="p_29Dhs_1430"></a><a class="msdiv" id="msdiv781"></a>Katamaṃ taṃ rūpaṃ bāhiraṃ dūre? Itthindriyaṃ … pe … kabaḷīkāro āhāro—idaṃ taṃ rūpaṃ bāhiraṃ dūre.</p>
<p><a class="sc" id="189"></a><a class="ms" id="p_29Dhs_1431"></a><a class="msdiv" id="msdiv782"></a>Katamaṃ taṃ rūpaṃ bāhiraṃ santike? Rūpāyatanaṃ … pe … ­phoṭṭhab­bā­yatanaṃ—idaṃ taṃ rūpaṃ bāhiraṃ santike.</p>
<p class="endsutta"><a class="ms" id="p_29Dhs_1432"></a>Pakiṇṇakatikaṃ.</p>
<p><a class="sc" id="190"></a><a class="ms" id="p_29Dhs_1433"></a><a class="msdiv" id="msdiv783"></a>Katamaṃ taṃ rūpaṃ bāhiraṃ cak­khu­samphas­sassa na vatthu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ cak­khu­samphas­sassa na vatthu.</p>
<p><a class="sc" id="191"></a><a class="ms" id="p_29Dhs_1434"></a><a class="msdiv" id="msdiv784"></a>Katamaṃ taṃ rūpaṃ ajjhattikaṃ cak­khu­samphas­sassa vatthu? Cakkhāyatanaṃ—idaṃ taṃ rūpaṃ ajjhattikaṃ cak­khu­samphas­sassa vatthu.</p>
<p><a class="sc" id="192"></a><a class="ms" id="p_29Dhs_1435"></a><a class="msdiv" id="msdiv785"></a>Katamaṃ taṃ rūpaṃ ajjhattikaṃ cak­khu­samphas­sassa na vatthu? Sotāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ cak­khu­samphas­sassa na vatthu.</p>
<p><a class="sc" id="193"></a><a class="ms" id="p_29Dhs_1436"></a><a class="msdiv" id="msdiv786"></a>Katamaṃ taṃ rūpaṃ bāhiraṃ cak­khu­samphas­sa­jāya vedanāya … pe … saññāya … pe … cetanāya … pe … cak­khu­viñ­ñā­ṇassa na vatthu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ cak­khu­viñ­ñā­ṇassa na vatthu.</p>
<p><a class="sc" id="194"></a><a class="ms" id="p_29Dhs_1437"></a><a class="msdiv" id="msdiv787"></a>Katamaṃ taṃ rūpaṃ ajjhattikaṃ cak­khu­viñ­ñā­ṇassa vatthu? Cakkhāyatanaṃ—idaṃ taṃ rūpaṃ ajjhattikaṃ cak­khu­viñ­ñā­ṇassa vatthu.</p>
<p><a class="sc" id="195"></a><a class="pts" id="pts159"></a><a class="ms" id="p_29Dhs_1438"></a><a class="msdiv" id="msdiv788"></a>Katamaṃ taṃ rūpaṃ ajjhattikaṃ cak­khu­viñ­ñā­ṇassa na vatthu? Sotāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ cak­khu­viñ­ñā­ṇassa na vatthu?</p>
<p><a class="sc" id="196"></a><a class="ms" id="p_29Dhs_1439"></a><a class="msdiv" id="msdiv789"></a>Katamaṃ taṃ rūpaṃ bāhiraṃ sota­samphas­sassa … pe … ghāna­samphas­sassa … pe … jivhā­samphas­sassa … pe … kāya­samphas­sassa na vatthu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ kāya­samphas­sassa na vatthu.</p>
<p><a class="sc" id="197"></a><a class="ms" id="p_29Dhs_1440"></a><a class="msdiv" id="msdiv790"></a>Katamaṃ taṃ rūpaṃ ajjhattikaṃ kāya­samphas­sassa vatthu? Kāyāyatanaṃ—idaṃ taṃ rūpaṃ ajjhattikaṃ kāya­samphas­sassa vatthu.</p>
<p><a class="sc" id="198"></a><a class="ms" id="p_29Dhs_1441"></a><a class="msdiv" id="msdiv791"></a>Katamaṃ taṃ rūpaṃ ajjhattikaṃ kāya­samphas­sassa na vatthu? Cakkhāyatanaṃ … pe … jivhāyatanaṃ—idaṃ taṃ rūpaṃ ajjhattikaṃ kāya­samphas­sassa na vatthu.</p>
<p><a class="sc" id="199"></a><a class="ms" id="p_29Dhs_1442"></a><a class="msdiv" id="msdiv792"></a>Katamaṃ taṃ rūpaṃ bāhiraṃ kāya­samphas­sa­jāya vedanāya … pe … saññāya … pe … cetanāya … pe … kāyaviññāṇassa na vatthu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ kāyaviññāṇassa na vatthu.</p>
<p><a class="sc" id="200"></a><a class="ms" id="p_29Dhs_1443"></a><a class="msdiv" id="msdiv793"></a>Katamaṃ taṃ rūpaṃ ajjhattikaṃ kāyaviññāṇassa vatthu? Kāyāyatanaṃ—idaṃ taṃ rūpaṃ ajjhattikaṃ kāyaviññāṇassa vatthu.</p>
<p><a class="sc" id="201"></a><a class="ms" id="p_29Dhs_1444"></a><a class="msdiv" id="msdiv794"></a>Katamaṃ taṃ rūpaṃ ajjhattikaṃ kāyaviññāṇassa na vatthu? Cakkhāyatanaṃ … pe … jivhāyatanaṃ—idaṃ taṃ rūpaṃ ajjhattikaṃ kāyaviññāṇassa na vatthu.</p>
<p class="endsutta"><a class="ms" id="p_29Dhs_1445"></a>Vatthutikaṃ.</p>
<p><a class="sc" id="202"></a><a class="ms" id="p_29Dhs_1446"></a><a class="msdiv" id="msdiv795"></a>Katamaṃ taṃ rūpaṃ ajjhattikaṃ cak­khu­samphas­sassa na ārammaṇaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ cak­khu­samphas­sassa na ārammaṇaṃ.</p>
<p><a class="sc" id="203"></a><a class="ms" id="p_29Dhs_1447"></a><a class="msdiv" id="msdiv796"></a>Katamaṃ taṃ rūpaṃ bāhiraṃ cak­khu­samphas­sassa ārammaṇaṃ? Rūpāyatanaṃ—idaṃ taṃ rūpaṃ bāhiraṃ cak­khu­samphas­sassa ārammaṇaṃ.</p>
<p><a class="sc" id="204"></a><a class="pts" id="pts160"></a><a class="ms" id="p_29Dhs_1448"></a><a class="msdiv" id="msdiv797"></a>Katamaṃ taṃ rūpaṃ bāhiraṃ cak­khu­samphas­sassa na ārammaṇaṃ? Saddāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ cak­khu­samphas­sassa na ārammaṇaṃ.</p>
<p><a class="sc" id="205"></a><a class="ms" id="p_29Dhs_1449"></a><a class="msdiv" id="msdiv798"></a>Katamaṃ taṃ rūpaṃ ajjhattikaṃ cak­khu­samphas­sa­jāya vedanāya … pe … saññāya … pe … cetanāya … pe … cak­khu­viñ­ñā­ṇassa na ārammaṇaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ cak­khu­viñ­ñā­ṇassa na ārammaṇaṃ.</p>
<p><a class="sc" id="206"></a><a class="ms" id="p_29Dhs_1450"></a><a class="msdiv" id="msdiv799"></a>Katamaṃ taṃ rūpaṃ bāhiraṃ cak­khu­viñ­ñā­ṇassa ārammaṇaṃ? Rūpāyatanaṃ—idaṃ taṃ rūpaṃ bāhiraṃ cak­khu­viñ­ñā­ṇassa ārammaṇaṃ.</p>
<p><a class="sc" id="207"></a><a class="ms" id="p_29Dhs_1451"></a><a class="msdiv" id="msdiv800"></a>Katamaṃ taṃ rūpaṃ bāhiraṃ cak­khu­viñ­ñā­ṇassa na ārammaṇaṃ? Saddāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ cak­khu­viñ­ñā­ṇassa na ārammaṇaṃ.</p>
<p><a class="sc" id="208"></a><a class="ms" id="p_29Dhs_1452"></a><a class="msdiv" id="msdiv801"></a>Katamaṃ taṃ rūpaṃ ajjhattikaṃ sota­samphas­sassa … pe … ghāna­samphas­sassa … pe … jivhā­samphas­sassa … pe … kāya­samphas­sassa na ārammaṇaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ kāya­samphas­sassa na ārammaṇaṃ.</p>
<p><a class="sc" id="209"></a><a class="ms" id="p_29Dhs_1453"></a><a class="msdiv" id="msdiv802"></a>Katamaṃ taṃ rūpaṃ bāhiraṃ kāya­samphas­sassa ārammaṇaṃ? Phoṭṭhab­bā­yatanaṃ—idaṃ taṃ rūpaṃ bāhiraṃ kāya­samphas­sassa ārammaṇaṃ.</p>
<p><a class="sc" id="210"></a><a class="ms" id="p_29Dhs_1454"></a><a class="msdiv" id="msdiv803"></a>Katamaṃ taṃ rūpaṃ bāhiraṃ kāya­samphas­sassa na ārammaṇaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ kāya­samphas­sassa na ārammaṇaṃ.</p>
<p><a class="sc" id="211"></a><a class="ms" id="p_29Dhs_1455"></a><a class="msdiv" id="msdiv804"></a>Katamaṃ taṃ rūpaṃ ajjhattikaṃ kāya­samphas­sa­jāya vedanāya … pe … saññāya … pe … cetanāya … pe … kāyaviññāṇassa na ārammaṇaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ kāyaviññāṇassa na ārammaṇaṃ.</p>
<p><a class="sc" id="212"></a><a class="pts" id="pts161"></a><a class="ms" id="p_29Dhs_1456"></a><a class="msdiv" id="msdiv805"></a>Katamaṃ taṃ rūpaṃ bāhiraṃ kāyaviññāṇassa ārammaṇaṃ? Phoṭṭhab­bā­yatanaṃ—idaṃ taṃ rūpaṃ bāhiraṃ kāyaviññāṇassa ārammaṇaṃ.</p>
<p><a class="sc" id="213"></a><a class="ms" id="p_29Dhs_1457"></a><a class="msdiv" id="msdiv806"></a>Katamaṃ taṃ rūpaṃ bāhiraṃ kāyaviññāṇassa na ārammaṇaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ kāyaviññāṇassa na ārammaṇaṃ.</p>
<p class="endsutta"><a class="ms" id="p_29Dhs_1458"></a>Ārammaṇatikaṃ.</p>
<p><a class="sc" id="214"></a><a class="ms" id="p_29Dhs_1459"></a><a class="msdiv" id="msdiv807"></a>Katamaṃ taṃ rūpaṃ bāhiraṃ na cakkhāyatanaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cakkhāyatanaṃ.</p>
<p><a class="sc" id="215"></a><a class="ms" id="p_29Dhs_1460"></a><a class="msdiv" id="msdiv808"></a>Katamaṃ taṃ rūpaṃ ajjhattikaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ cakkhāyatanaṃ.</p>
<p><a class="sc" id="216"></a><a class="ms" id="p_29Dhs_1461"></a><a class="msdiv" id="msdiv809"></a>Katamaṃ taṃ rūpaṃ ajjhattikaṃ na cakkhāyatanaṃ? Sotāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cakkhāyatanaṃ.</p>
<p><a class="sc" id="217"></a><a class="ms" id="p_29Dhs_1462"></a><a class="msdiv" id="msdiv810"></a>Katamaṃ taṃ rūpaṃ bāhiraṃ na sotāyatanaṃ … pe … na ghānāyatanaṃ … pe … na jivhāyatanaṃ … pe … na kāyāyatanaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na kāyāyatanaṃ.</p>
<p><a class="sc" id="218"></a><a class="ms" id="p_29Dhs_1463"></a><a class="msdiv" id="msdiv811"></a>Katamaṃ taṃ rūpaṃ ajjhattikaṃ kāyāyatanaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ kāyāyatanaṃ.</p>
<p><a class="sc" id="219"></a><a class="ms" id="p_29Dhs_1464"></a><a class="msdiv" id="msdiv812"></a>Katamaṃ taṃ rūpaṃ ajjhattikaṃ na kāyāyatanaṃ? Cakkhāyatanaṃ … pe … jivhāyatanaṃ— idaṃ taṃ rūpaṃ ajjhattikaṃ na kāyāyatanaṃ.</p>
<p><a class="sc" id="220"></a><a class="ms" id="p_29Dhs_1465"></a><a class="msdiv" id="msdiv813"></a>Katamaṃ taṃ rūpaṃ ajjhattikaṃ na rūpāyatanaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na rūpāyatanaṃ.</p>
<p><a class="sc" id="221"></a><a class="ms" id="p_29Dhs_1466"></a><a class="msdiv" id="msdiv814"></a>Katamaṃ taṃ rūpaṃ bāhiraṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā … pe … rūpadhātupesā—idaṃ taṃ rūpaṃ bāhiraṃ rūpāyatanaṃ.</p>
<p><a class="sc" id="222"></a><a class="ms" id="p_29Dhs_1467"></a><a class="msdiv" id="msdiv815"></a>Katamaṃ taṃ rūpaṃ bāhiraṃ na rūpāyatanaṃ? Saddāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na rūpāyatanaṃ.</p>
<p><a class="sc" id="223"></a><a class="pts" id="pts162"></a><a class="ms" id="p_29Dhs_1468"></a><a class="msdiv" id="msdiv816"></a>Katamaṃ taṃ rūpaṃ ajjhattikaṃ na saddāyatanaṃ … pe … na gandhāyatanaṃ … pe … na rasāyatanaṃ … pe … na ­phoṭṭhab­bā­yatanaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na ­phoṭṭhab­bā­yatanaṃ.</p>
<p><a class="sc" id="224"></a><a class="ms" id="p_29Dhs_1469"></a><a class="msdiv" id="msdiv817"></a>Katamaṃ taṃ rūpaṃ bāhiraṃ ­phoṭṭhab­bā­yatanaṃ? Pathavīdhātu … pe … ­phoṭṭhab­ba­dhātu­pesā—idaṃ taṃ rūpaṃ bāhiraṃ ­phoṭṭhab­bā­yatanaṃ.</p>
<p><a class="sc" id="225"></a><a class="ms" id="p_29Dhs_1470"></a><a class="msdiv" id="msdiv818"></a>Katamaṃ taṃ rūpaṃ bāhiraṃ na ­phoṭṭhab­bā­yatanaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na ­phoṭṭhab­bā­yatanaṃ.</p>
<p class="endsutta"><a class="ms" id="p_29Dhs_1471"></a>Āyatanatikaṃ.</p>
<p><a class="sc" id="226"></a><a class="ms" id="p_29Dhs_1472"></a><a class="msdiv" id="msdiv819"></a>Katamaṃ taṃ rūpaṃ bāhiraṃ na cakkhudhātu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cakkhudhātu.</p>
<p><a class="sc" id="227"></a><a class="ms" id="p_29Dhs_1473"></a><a class="msdiv" id="msdiv820"></a>Katamaṃ taṃ rūpaṃ ajjhattikaṃ cakkhudhātu? Cakkhāyatanaṃ—idaṃ taṃ rūpaṃ ajjhattikaṃ cakkhudhātu.</p>
<p><a class="sc" id="228"></a><a class="ms" id="p_29Dhs_1474"></a><a class="msdiv" id="msdiv821"></a>Katamaṃ taṃ rūpaṃ ajjhattikaṃ na cakkhudhātu? Sotāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cakkhudhātu.</p>
<p><a class="sc" id="229"></a><a class="ms" id="p_29Dhs_1475"></a><a class="msdiv" id="msdiv822"></a>Katamaṃ taṃ rūpaṃ bāhiraṃ na sotadhātu … pe … na ghānadhātu … pe … na jivhādhātu … pe … na kāyadhātu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na kāyadhātu.</p>
<p><a class="sc" id="230"></a><a class="ms" id="p_29Dhs_1476"></a><a class="msdiv" id="msdiv823"></a>Katamaṃ taṃ rūpaṃ ajjhattikaṃ kāyadhātu? Kāyāyatanaṃ—idaṃ taṃ rūpaṃ ajjhattikaṃ kāyadhātu.</p>
<p><a class="sc" id="231"></a><a class="ms" id="p_29Dhs_1477"></a><a class="msdiv" id="msdiv824"></a>Katamaṃ taṃ rūpaṃ ajjhattikaṃ na kāyadhātu? Cakkhāyatanaṃ … pe … jivhāyatanaṃ— idaṃ taṃ rūpaṃ ajjhattikaṃ na kāyadhātu.</p>
<p><a class="sc" id="232"></a><a class="ms" id="p_29Dhs_1478"></a><a class="msdiv" id="msdiv825"></a>Katamaṃ taṃ rūpaṃ ajjhattikaṃ na rūpadhātu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na rūpadhātu.</p>
<p><a class="sc" id="233"></a><a class="ms" id="p_29Dhs_1479"></a><a class="msdiv" id="msdiv826"></a>Katamaṃ taṃ rūpaṃ bāhiraṃ rūpadhātu? Rūpāyatanaṃ—idaṃ taṃ rūpaṃ bāhiraṃ rūpadhātu.</p>
<p><a class="sc" id="234"></a><a class="ms" id="p_29Dhs_1480"></a><a class="msdiv" id="msdiv827"></a>Katamaṃ taṃ rūpaṃ bāhiraṃ na rūpadhātu? Saddāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na rūpadhātu.</p>
<p><a class="sc" id="235"></a><a class="pts" id="pts163"></a><a class="ms" id="p_29Dhs_1481"></a><a class="msdiv" id="msdiv828"></a>Katamaṃ taṃ rūpaṃ ajjhattikaṃ na saddadhātu … pe … na gandhadhātu … pe … na rasadhātu … pe … na ­phoṭṭhab­ba­dhātu? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na ­phoṭṭhab­ba­dhātu.</p>
<p><a class="sc" id="236"></a><a class="ms" id="p_29Dhs_1482"></a><a class="msdiv" id="msdiv829"></a>Katamaṃ taṃ rūpaṃ bāhiraṃ ­phoṭṭhab­ba­dhātu? Phoṭṭhab­bā­yatanaṃ—idaṃ taṃ rūpaṃ bāhiraṃ ­phoṭṭhab­ba­dhātu.</p>
<p><a class="sc" id="237"></a><a class="ms" id="p_29Dhs_1483"></a><a class="msdiv" id="msdiv830"></a>Katamaṃ taṃ rūpaṃ bāhiraṃ na ­phoṭṭhab­ba­dhātu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na ­phoṭṭhab­ba­dhātu.</p>
<p class="endsutta"><a class="ms" id="p_29Dhs_1484"></a>Dhātutikaṃ.</p>
<p><a class="sc" id="238"></a><a class="ms" id="p_29Dhs_1485"></a><a class="msdiv" id="msdiv831"></a>Katamaṃ taṃ rūpaṃ bāhiraṃ na cakkhundriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cakkhundriyaṃ.</p>
<p><a class="sc" id="239"></a><a class="ms" id="p_29Dhs_1486"></a><a class="msdiv" id="msdiv832"></a>Katamaṃ taṃ rūpaṃ ajjhattikaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ cakkhundriyaṃ.</p>
<p><a class="sc" id="240"></a><a class="ms" id="p_29Dhs_1487"></a><a class="msdiv" id="msdiv833"></a>Katamaṃ taṃ rūpaṃ ajjhattikaṃ na cakkhundriyaṃ? Sotāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cakkhundriyaṃ.</p>
<p><a class="sc" id="241"></a><a class="ms" id="p_29Dhs_1488"></a><a class="msdiv" id="msdiv834"></a>Katamaṃ taṃ rūpaṃ bāhiraṃ na sotindriyaṃ … pe … na ghānindriyaṃ … pe … na jivhindriyaṃ … pe … na kāyindriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na kāyindriyaṃ.</p>
<p><a class="sc" id="242"></a><a class="ms" id="p_29Dhs_1489"></a><a class="msdiv" id="msdiv835"></a>Katamaṃ taṃ rūpaṃ ajjhattikaṃ kāyindriyaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ kāyindriyaṃ.</p>
<p><a class="sc" id="243"></a><a class="ms" id="p_29Dhs_1490"></a><a class="msdiv" id="msdiv836"></a>Katamaṃ taṃ rūpaṃ ajjhattikaṃ na kāyindriyaṃ? Cakkhāyatanaṃ … pe … jivhāyatanaṃ— idaṃ taṃ rūpaṃ ajjhattikaṃ na kāyindriyaṃ.</p>
<p><a class="sc" id="244"></a><a class="ms" id="p_29Dhs_1491"></a><a class="msdiv" id="msdiv837"></a>Katamaṃ taṃ rūpaṃ ajjhattikaṃ na itthindriyaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na itthindriyaṃ.</p>
<p><a class="sc" id="245"></a><a class="ms" id="p_29Dhs_1492"></a><a class="msdiv" id="msdiv838"></a>Katamaṃ taṃ rūpaṃ bāhiraṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—idaṃ taṃ rūpaṃ bāhiraṃ itthindriyaṃ.</p>
<p><a class="sc" id="246"></a><a class="pts" id="pts164"></a><a class="ms" id="p_29Dhs_1493"></a><a class="msdiv" id="msdiv839"></a>Katamaṃ taṃ rūpaṃ bāhiraṃ na itthindriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na itthindriyaṃ.</p>
<p><a class="sc" id="247"></a><a class="ms" id="p_29Dhs_1494"></a><a class="msdiv" id="msdiv840"></a>Katamaṃ taṃ rūpaṃ ajjhattikaṃ na purisindriyaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na purisindriyaṃ.</p>
<p><a class="sc" id="248"></a><a class="ms" id="p_29Dhs_1495"></a><a class="msdiv" id="msdiv841"></a>Katamaṃ taṃ rūpaṃ bāhiraṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—idaṃ taṃ rūpaṃ bāhiraṃ purisindriyaṃ.</p>
<p><a class="sc" id="249"></a><a class="ms" id="p_29Dhs_1496"></a><a class="msdiv" id="msdiv842"></a>Katamaṃ taṃ rūpaṃ bāhiraṃ na purisindriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na purisindriyaṃ.</p>
<p><a class="sc" id="250"></a><a class="ms" id="p_29Dhs_1497"></a><a class="msdiv" id="msdiv843"></a>Katamaṃ taṃ rūpaṃ ajjhattikaṃ na jīvitindriyaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na jīvitindriyaṃ.</p>
<p><a class="sc" id="251"></a><a class="ms" id="p_29Dhs_1498"></a><a class="msdiv" id="msdiv844"></a>Katamaṃ taṃ rūpaṃ bāhiraṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ bāhiraṃ jīvitindriyaṃ.</p>
<p><a class="sc" id="252"></a><a class="ms" id="p_29Dhs_1499"></a><a class="msdiv" id="msdiv845"></a>Katamaṃ taṃ rūpaṃ bāhiraṃ na jīvitindriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na jīvitindriyaṃ.</p>
<p class="endsutta"><a class="ms" id="p_29Dhs_1500"></a>Indriyatikaṃ.</p>
<p><a class="sc" id="253"></a><a class="ms" id="p_29Dhs_1501"></a><a class="msdiv" id="msdiv846"></a>Katamaṃ taṃ rūpaṃ ajjhattikaṃ na kāyaviññatti? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na kāyaviññatti.</p>
<p><a class="sc" id="254"></a><a class="ms" id="p_29Dhs_1502"></a><a class="msdiv" id="msdiv847"></a>Katamaṃ taṃ rūpaṃ bāhiraṃ kāyaviññatti? Yā kusalacittassa vā akusa­la­cittassa vā abyāka­ta­cittassa vā abhikka­man­tassa vā paṭik­kaman­tassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā san­tham­bhi­tat­taṃ viññatti viññāpanā viññāpitattaṃ—idaṃ taṃ rūpaṃ bāhiraṃ kāyaviññatti.</p>
<p><a class="sc" id="255"></a><a class="ms" id="p_29Dhs_1503"></a><a class="msdiv" id="msdiv848"></a>Katamaṃ taṃ rūpaṃ bāhiraṃ na kāyaviññatti? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na kāyaviññatti.</p>
<p><a class="sc" id="256"></a><a class="ms" id="p_29Dhs_1504"></a><a class="msdiv" id="msdiv849"></a>Katamaṃ taṃ rūpaṃ ajjhattikaṃ na vacīviññatti? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na vacīviññatti.</p>
<p><a class="sc" id="257"></a><a class="pts" id="pts165"></a><a class="ms" id="p_29Dhs_1505"></a><a class="msdiv" id="msdiv850"></a>Katamaṃ taṃ rūpaṃ bāhiraṃ vacīviññatti? Yā kusalacittassa vā akusa­la­cittassa vā abyāka­ta­cittassa vā vācā girā byappatho udīraṇaṃ ghoso ghosakammaṃ vācā vacībhedo, ayaṃ vuccati vācā. Yā tāya vācāya viññatti viññāpanā viññāpitattaṃ— idaṃ taṃ rūpaṃ bāhiraṃ vacīviññatti.</p>
<p><a class="sc" id="258"></a><a class="ms" id="p_29Dhs_1506"></a><a class="msdiv" id="msdiv851"></a>Katamaṃ taṃ rūpaṃ bāhiraṃ na vacīviññatti? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na vacīviññatti.</p>
<p><a class="sc" id="259"></a><a class="ms" id="p_29Dhs_1507"></a><a class="msdiv" id="msdiv852"></a>Katamaṃ taṃ rūpaṃ ajjhattikaṃ na ākāsadhātu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na ākāsadhātu.</p>
<p><a class="sc" id="260"></a><a class="ms" id="p_29Dhs_1508"></a><a class="msdiv" id="msdiv853"></a>Katamaṃ taṃ rūpaṃ bāhiraṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—idaṃ taṃ rūpaṃ bāhiraṃ ākāsadhātu.</p>
<p><a class="sc" id="261"></a><a class="ms" id="p_29Dhs_1509"></a><a class="msdiv" id="msdiv854"></a>Katamaṃ taṃ rūpaṃ bāhiraṃ na ākāsadhātu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na ākāsadhātu.</p>
<p><a class="sc" id="262"></a><a class="ms" id="p_29Dhs_1510"></a><a class="msdiv" id="msdiv855"></a>Katamaṃ taṃ rūpaṃ ajjhattikaṃ na āpodhātu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na āpodhātu.</p>
<p><a class="sc" id="263"></a><a class="ms" id="p_29Dhs_1511"></a><a class="msdiv" id="msdiv856"></a>Katamaṃ taṃ rūpaṃ bāhiraṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—idaṃ taṃ rūpaṃ bāhiraṃ āpodhātu.</p>
<p><a class="sc" id="264"></a><a class="ms" id="p_29Dhs_1512"></a><a class="msdiv" id="msdiv857"></a>Katamaṃ taṃ rūpaṃ bāhiraṃ na āpodhātu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na āpodhātu.</p>
<p><a class="sc" id="265"></a><a class="ms" id="p_29Dhs_1513"></a><a class="msdiv" id="msdiv858"></a>Katamaṃ taṃ rūpaṃ ajjhattikaṃ rūpassa na lahutā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na lahutā.</p>
<p><a class="sc" id="266"></a><a class="ms" id="p_29Dhs_1514"></a><a class="msdiv" id="msdiv859"></a>Katamaṃ taṃ rūpaṃ bāhiraṃ rūpassa lahutā? Yā rūpassa lahutā lahupariṇāmatā adandhanatā avitthanatā—idaṃ taṃ rūpaṃ bāhiraṃ rūpassa lahutā.</p>
<p><a class="sc" id="267"></a><a class="ms" id="p_29Dhs_1515"></a><a class="msdiv" id="msdiv860"></a>Katamaṃ taṃ rūpaṃ bāhiraṃ rūpassa na lahutā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na lahutā.</p>
<p><a class="sc" id="268"></a><a class="ms" id="p_29Dhs_1516"></a><a class="msdiv" id="msdiv861"></a>Katamaṃ taṃ rūpaṃ ajjhattikaṃ rūpassa na mudutā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na mudutā.</p>
<p><a class="sc" id="269"></a><a class="pts" id="pts166"></a><a class="ms" id="p_29Dhs_1517"></a><a class="msdiv" id="msdiv862"></a>Katamaṃ taṃ rūpaṃ bāhiraṃ rūpassa mudutā? Yā rūpassa mudutā maddavatā akakkhaḷatā akathinatā—idaṃ taṃ rūpaṃ bāhiraṃ rūpassa mudutā.</p>
<p><a class="sc" id="270"></a><a class="ms" id="p_29Dhs_1518"></a><a class="msdiv" id="msdiv863"></a>Katamaṃ taṃ rūpaṃ bāhiraṃ rūpassa na mudutā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na mudutā.</p>
<p><a class="sc" id="271"></a><a class="ms" id="p_29Dhs_1519"></a><a class="msdiv" id="msdiv864"></a>Katamaṃ taṃ rūpaṃ ajjhattikaṃ rūpassa na kammaññatā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na kammaññatā.</p>
<p><a class="sc" id="272"></a><a class="ms" id="p_29Dhs_1520"></a><a class="msdiv" id="msdiv865"></a>Katamaṃ taṃ rūpaṃ bāhiraṃ rūpassa kammaññatā? Yā rūpassa kammaññatā kammaññattaṃ kammaññabhāvo—idaṃ taṃ rūpaṃ bāhiraṃ rūpassa kammaññatā.</p>
<p><a class="sc" id="273"></a><a class="ms" id="p_29Dhs_1521"></a><a class="msdiv" id="msdiv866"></a>Katamaṃ taṃ rūpaṃ bāhiraṃ rūpassa na kammaññatā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na kammaññatā.</p>
<p><a class="sc" id="274"></a><a class="ms" id="p_29Dhs_1522"></a><a class="msdiv" id="msdiv867"></a>Katamaṃ taṃ rūpaṃ ajjhattikaṃ rūpassa na upacayo? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na upacayo.</p>
<p><a class="sc" id="275"></a><a class="ms" id="p_29Dhs_1523"></a><a class="msdiv" id="msdiv868"></a>Katamaṃ taṃ rūpaṃ bāhiraṃ rūpassa upacayo? Yo āyatanānaṃ ācayo, so rūpassa upacayo—idaṃ taṃ rūpaṃ bāhiraṃ rūpassa upacayo.</p>
<p><a class="sc" id="276"></a><a class="ms" id="p_29Dhs_1524"></a><a class="msdiv" id="msdiv869"></a>Katamaṃ taṃ rūpaṃ bāhiraṃ rūpassa na upacayo? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na upacayo.</p>
<p><a class="sc" id="277"></a><a class="ms" id="p_29Dhs_1525"></a><a class="msdiv" id="msdiv870"></a>Katamaṃ taṃ rūpaṃ ajjhattikaṃ rūpassa na santati? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na santati.</p>
<p><a class="sc" id="278"></a><a class="ms" id="p_29Dhs_1526"></a><a class="msdiv" id="msdiv871"></a>Katamaṃ taṃ rūpaṃ bāhiraṃ rūpassa santati? Yo rūpassa upacayo, sā rūpassa santati—idaṃ taṃ rūpaṃ bāhiraṃ rūpassa santati.</p>
<p><a class="sc" id="279"></a><a class="ms" id="p_29Dhs_1527"></a><a class="msdiv" id="msdiv872"></a>Katamaṃ taṃ rūpaṃ bāhiraṃ rūpassa na santati? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na santati.</p>
<p><a class="sc" id="280"></a><a class="ms" id="p_29Dhs_1528"></a><a class="msdiv" id="msdiv873"></a>Katamaṃ taṃ rūpaṃ ajjhattikaṃ rūpassa na jaratā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na jaratā.</p>
<p><a class="sc" id="281"></a><a class="ms" id="p_29Dhs_1529"></a><a class="msdiv" id="msdiv874"></a>Katamaṃ taṃ rūpaṃ bāhiraṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—idaṃ taṃ rūpaṃ bāhiraṃ rūpassa jaratā.</p>
<p><a class="sc" id="282"></a><a class="ms" id="p_29Dhs_1530"></a><a class="msdiv" id="msdiv875"></a>Katamaṃ taṃ rūpaṃ bāhiraṃ rūpassa na jaratā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na jaratā.</p>
<p><a class="sc" id="283"></a><a class="pts" id="pts167"></a><a class="ms" id="p_29Dhs_1531"></a><a class="msdiv" id="msdiv876"></a>Katamaṃ taṃ rūpaṃ ajjhattikaṃ rūpassa na aniccatā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na aniccatā.</p>
<p><a class="sc" id="284"></a><a class="ms" id="p_29Dhs_1532"></a><a class="msdiv" id="msdiv877"></a>Katamaṃ taṃ rūpaṃ bāhiraṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—idaṃ taṃ rūpaṃ bāhiraṃ rūpassa aniccatā.</p>
<p><a class="sc" id="285"></a><a class="ms" id="p_29Dhs_1533"></a><a class="msdiv" id="msdiv878"></a>Katamaṃ taṃ rūpaṃ bāhiraṃ rūpassa na aniccatā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na aniccatā.</p>
<p><a class="sc" id="286"></a><a class="ms" id="p_29Dhs_1534"></a><a class="msdiv" id="msdiv879"></a>Katamaṃ taṃ rūpaṃ ajjhattikaṃ na kabaḷīkāro āhāro? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na kabaḷīkāro āhāro.</p>
<p><a class="sc" id="287"></a><a class="ms" id="p_29Dhs_1535"></a><a class="msdiv" id="msdiv880"></a>Katamaṃ taṃ rūpaṃ bāhiraṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ danta­vi­khā­danaṃ galajjho­ha­ra­ṇīyaṃ kucchi­vit­tham­bha­naṃ yāya ojāya sattā yāpenti—idaṃ taṃ rūpaṃ bāhiraṃ kabaḷīkāro āhāro.</p>
<p><a class="sc" id="288"></a><a class="ms" id="p_29Dhs_1536"></a><a class="msdiv" id="msdiv881"></a>Katamaṃ taṃ rūpaṃ bāhiraṃ na kabaḷīkāro āhāro? Rūpāyatanaṃ … pe … rūpassa aniccatā—idaṃ taṃ rūpaṃ bāhiraṃ na kabaḷīkāro āhāro.</p>
<p class="endsutta"><a class="ms" id="p_29Dhs_1537"></a>Evaṃ tividhena rūpasaṅgaho.<br>
Sukhuma­rū­patikaṃ.<br>
Tikaniddeso.</p>
<h2>2.2.3.4. Catukka</h2>
<p><a class="sc" id="289"></a><a class="ms" id="p_29Dhs_1538"></a><a class="msdiv" id="msdiv882"></a>Katamaṃ taṃ rūpaṃ upādā upādinnaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā upādinnaṃ.</p>
<p><a class="sc" id="290"></a><a class="pts" id="pts168"></a><a class="ms" id="p_29Dhs_1539"></a><a class="msdiv" id="msdiv883"></a>Katamaṃ taṃ rūpaṃ upādā anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā anupādinnaṃ.</p>
<p><a class="sc" id="291"></a><a class="ms" id="p_29Dhs_1540"></a><a class="msdiv" id="msdiv884"></a>Katamaṃ taṃ rūpaṃ no upādā upādinnaṃ? Kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ no upādā upādinnaṃ.</p>
<p><a class="sc" id="292"></a><a class="ms" id="p_29Dhs_1541"></a><a class="msdiv" id="msdiv885"></a>Katamaṃ taṃ rūpaṃ no upādā anupādinnaṃ? Na kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ no upādā anupādinnaṃ.</p>
<p><a class="sc" id="293"></a><a class="ms" id="p_29Dhs_1542"></a><a class="msdiv" id="msdiv886"></a>Katamaṃ taṃ rūpaṃ upādā upādin­nu­pādā­niyaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā upādin­nu­pādā­niyaṃ.</p>
<p><a class="sc" id="294"></a><a class="ms" id="p_29Dhs_1543"></a><a class="msdiv" id="msdiv887"></a>Katamaṃ taṃ rūpaṃ upādā anupā­din­nu­pādā­niyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā anupā­din­nu­pādā­niyaṃ.</p>
<p><a class="sc" id="295"></a><a class="ms" id="p_29Dhs_1544"></a><a class="msdiv" id="msdiv888"></a>Katamaṃ taṃ rūpaṃ no upādā upādin­nu­pādā­niyaṃ? Kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ no upādā upādin­nu­pādā­niyaṃ.</p>
<p><a class="sc" id="296"></a><a class="ms" id="p_29Dhs_1545"></a><a class="msdiv" id="msdiv889"></a>Katamaṃ taṃ rūpaṃ no upādā anupā­din­nu­pādā­niyaṃ? Na kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ no upādā anupā­din­nu­pādā­niyaṃ.</p>
<p><a class="sc" id="297"></a><a class="ms" id="p_29Dhs_1546"></a><a class="msdiv" id="msdiv890"></a>Katamaṃ taṃ rūpaṃ upādā sappaṭighaṃ? Cakkhāyatanaṃ … pe … rasāyatanaṃ—idaṃ taṃ rūpaṃ upādā sappaṭighaṃ.</p>
<p><a class="sc" id="298"></a><a class="ms" id="p_29Dhs_1547"></a><a class="msdiv" id="msdiv891"></a>Katamaṃ taṃ rūpaṃ upādā appaṭighaṃ? Itthindriyaṃ … pe … kabaḷīkāro āhāro—idaṃ taṃ rūpaṃ upādā appaṭighaṃ.</p>
<p><a class="sc" id="299"></a><a class="ms" id="p_29Dhs_1548"></a><a class="msdiv" id="msdiv892"></a>Katamaṃ taṃ rūpaṃ no upādā sappaṭighaṃ? Phoṭṭhab­bā­yatanaṃ—idaṃ taṃ rūpaṃ no upādā sappaṭighaṃ.</p>
<p><a class="sc" id="300"></a><a class="pts" id="pts169"></a><a class="ms" id="p_29Dhs_1549"></a><a class="msdiv" id="msdiv893"></a>Katamaṃ taṃ rūpaṃ no upādā appaṭighaṃ? Āpodhātu—idaṃ taṃ rūpaṃ no upādā appaṭighaṃ.</p>
<p><a class="sc" id="301"></a><a class="ms" id="p_29Dhs_1550"></a><a class="msdiv" id="msdiv894"></a>Katamaṃ taṃ rūpaṃ upādā oḷārikaṃ? Cakkhāyatanaṃ … pe … rasāyatanaṃ—idaṃ taṃ rūpaṃ upādā oḷārikaṃ.</p>
<p><a class="sc" id="302"></a><a class="ms" id="p_29Dhs_1551"></a><a class="msdiv" id="msdiv895"></a>Katamaṃ taṃ rūpaṃ upādā sukhumaṃ? Itthindriyaṃ … pe … kabaḷīkāro āhāro—idaṃ taṃ rūpaṃ upādā sukhumaṃ.</p>
<p><a class="sc" id="303"></a><a class="ms" id="p_29Dhs_1552"></a><a class="msdiv" id="msdiv896"></a>Katamaṃ taṃ rūpaṃ no upādā oḷārikaṃ? Phoṭṭhab­bā­yatanaṃ—idaṃ taṃ rūpaṃ no upādā oḷārikaṃ.</p>
<p><a class="sc" id="304"></a><a class="ms" id="p_29Dhs_1553"></a><a class="msdiv" id="msdiv897"></a>Katamaṃ taṃ rūpaṃ no upādā sukhumaṃ? Āpodhātu—idaṃ taṃ rūpaṃ no upādā sukhumaṃ.</p>
<p><a class="sc" id="305"></a><a class="ms" id="p_29Dhs_1554"></a><a class="msdiv" id="msdiv898"></a>Katamaṃ taṃ rūpaṃ upādā dūre? Itthindriyaṃ … pe … kabaḷīkāro āhāro—idaṃ taṃ rūpaṃ upādā dūre.</p>
<p><a class="sc" id="306"></a><a class="ms" id="p_29Dhs_1555"></a><a class="msdiv" id="msdiv899"></a>Katamaṃ taṃ rūpaṃ upādā santike? Cakkhāyatanaṃ … pe … rasāyatanaṃ—idaṃ taṃ rūpaṃ upādā santike.</p>
<p><a class="sc" id="307"></a><a class="ms" id="p_29Dhs_1556"></a><a class="msdiv" id="msdiv900"></a>Katamaṃ taṃ rūpaṃ no upādā dūre? Āpodhātu—idaṃ taṃ rūpaṃ no upādā dūre.</p>
<p><a class="sc" id="308"></a><a class="ms" id="p_29Dhs_1557"></a><a class="msdiv" id="msdiv901"></a>Katamaṃ taṃ rūpaṃ no upādā santike? Phoṭṭhab­bā­yatanaṃ—idaṃ taṃ rūpaṃ no upādā santike.</p>
<p><a class="sc" id="309"></a><a class="ms" id="p_29Dhs_1558"></a><a class="msdiv" id="msdiv902"></a>Katamaṃ taṃ rūpaṃ upādinnaṃ sanidassanaṃ? Kammassa katattā rūpāyatanaṃ—idaṃ taṃ rūpaṃ upādinnaṃ sanidassanaṃ.</p>
<p><a class="sc" id="310"></a><a class="ms" id="p_29Dhs_1559"></a><a class="msdiv" id="msdiv903"></a>Katamaṃ taṃ rūpaṃ upādinnaṃ anidassanaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ anidassanaṃ.</p>
<p><a class="sc" id="311"></a><a class="ms" id="p_29Dhs_1560"></a><a class="msdiv" id="msdiv904"></a>Katamaṃ taṃ rūpaṃ anupādinnaṃ sanidassanaṃ? Na kammassa katattā rūpāyatanaṃ— idaṃ taṃ rūpaṃ anupādinnaṃ sanidassanaṃ.</p>
<p><a class="sc" id="312"></a><a class="pts" id="pts170"></a><a class="ms" id="p_29Dhs_1561"></a><a class="msdiv" id="msdiv905"></a>Katamaṃ taṃ rūpaṃ anupādinnaṃ anidassanaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ anidassanaṃ.</p>
<p><a class="sc" id="313"></a><a class="ms" id="p_29Dhs_1562"></a><a class="msdiv" id="msdiv906"></a>Katamaṃ taṃ rūpaṃ upādinnaṃ sappaṭighaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ upādinnaṃ sappaṭighaṃ.</p>
<p><a class="sc" id="314"></a><a class="ms" id="p_29Dhs_1563"></a><a class="msdiv" id="msdiv907"></a>Katamaṃ taṃ rūpaṃ upādinnaṃ appaṭighaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ appaṭighaṃ.</p>
<p><a class="sc" id="315"></a><a class="ms" id="p_29Dhs_1564"></a><a class="msdiv" id="msdiv908"></a>Katamaṃ taṃ rūpaṃ anupādinnaṃ sappaṭighaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ anupādinnaṃ sappaṭighaṃ.</p>
<p><a class="sc" id="316"></a><a class="ms" id="p_29Dhs_1565"></a><a class="msdiv" id="msdiv909"></a>Katamaṃ taṃ rūpaṃ anupādinnaṃ appaṭighaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ appaṭighaṃ.</p>
<p><a class="sc" id="317"></a><a class="ms" id="p_29Dhs_1566"></a><a class="msdiv" id="msdiv910"></a>Katamaṃ taṃ rūpaṃ upādinnaṃ mahābhūtaṃ? Kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ upādinnaṃ mahābhūtaṃ.</p>
<p><a class="sc" id="318"></a><a class="ms" id="p_29Dhs_1567"></a><a class="msdiv" id="msdiv911"></a>Katamaṃ taṃ rūpaṃ upādinnaṃ na mahābhūtaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ na mahābhūtaṃ.</p>
<p><a class="sc" id="319"></a><a class="ms" id="p_29Dhs_1568"></a><a class="msdiv" id="msdiv912"></a>Katamaṃ taṃ rūpaṃ anupādinnaṃ mahābhūtaṃ? Na kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ anupādinnaṃ mahābhūtaṃ.</p>
<p><a class="sc" id="320"></a><a class="pts" id="pts171"></a><a class="ms" id="p_29Dhs_1569"></a><a class="msdiv" id="msdiv913"></a>Katamaṃ taṃ rūpaṃ anupādinnaṃ na mahābhūtaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ na mahābhūtaṃ.</p>
<p><a class="sc" id="321"></a><a class="ms" id="p_29Dhs_1570"></a><a class="msdiv" id="msdiv914"></a>Katamaṃ taṃ rūpaṃ upādinnaṃ oḷārikaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ upādinnaṃ oḷārikaṃ.</p>
<p><a class="sc" id="322"></a><a class="ms" id="p_29Dhs_1571"></a><a class="msdiv" id="msdiv915"></a>Katamaṃ taṃ rūpaṃ upādinnaṃ sukhumaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ sukhumaṃ.</p>
<p><a class="sc" id="323"></a><a class="ms" id="p_29Dhs_1572"></a><a class="msdiv" id="msdiv916"></a>Katamaṃ taṃ rūpaṃ anupādinnaṃ oḷārikaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ anupādinnaṃ oḷārikaṃ.</p>
<p><a class="sc" id="324"></a><a class="ms" id="p_29Dhs_1573"></a><a class="msdiv" id="msdiv917"></a>Katamaṃ taṃ rūpaṃ anupādinnaṃ sukhumaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ sukhumaṃ.</p>
<p><a class="sc" id="325"></a><a class="ms" id="p_29Dhs_1574"></a><a class="msdiv" id="msdiv918"></a>Katamaṃ taṃ rūpaṃ upādinnaṃ dūre? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ dūre.</p>
<p><a class="sc" id="326"></a><a class="ms" id="p_29Dhs_1575"></a><a class="msdiv" id="msdiv919"></a>Katamaṃ taṃ rūpaṃ upādinnaṃ santike? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ upādinnaṃ santike.</p>
<p><a class="sc" id="327"></a><a class="pts" id="pts172"></a><a class="ms" id="p_29Dhs_1576"></a><a class="msdiv" id="msdiv920"></a>Katamaṃ taṃ rūpaṃ anupādinnaṃ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ dūre.</p>
<p><a class="sc" id="328"></a><a class="ms" id="p_29Dhs_1577"></a><a class="msdiv" id="msdiv921"></a>Katamaṃ taṃ rūpaṃ anupādinnaṃ santike? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ anupādinnaṃ santike.</p>
<p><a class="sc" id="329"></a><a class="ms" id="p_29Dhs_1578"></a><a class="msdiv" id="msdiv922"></a>Katamaṃ taṃ rūpaṃ upādin­nu­pādā­niyaṃ sanidassanaṃ? Kammassa katattā rūpāyatanaṃ—idaṃ taṃ rūpaṃ upādin­nu­pādā­niyaṃ sanidassanaṃ.</p>
<p><a class="sc" id="330"></a><a class="ms" id="p_29Dhs_1579"></a><a class="msdiv" id="msdiv923"></a>Katamaṃ taṃ rūpaṃ upādin­nu­pādā­niyaṃ anidassanaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādin­nu­pādā­niyaṃ anidassanaṃ.</p>
<p><a class="sc" id="331"></a><a class="ms" id="p_29Dhs_1580"></a><a class="msdiv" id="msdiv924"></a>Katamaṃ taṃ rūpaṃ anupā­din­nu­pādā­niyaṃ sanidassanaṃ? Na kammassa katattā rūpāyatanaṃ—idaṃ taṃ rūpaṃ anupā­din­nu­pādā­niyaṃ sanidassanaṃ.</p>
<p><a class="sc" id="332"></a><a class="ms" id="p_29Dhs_1581"></a><a class="msdiv" id="msdiv925"></a>Katamaṃ taṃ rūpaṃ anupā­din­nu­pādā­niyaṃ anidassanaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā gandhāyatanaṃ rasāyatanaṃ ­phoṭṭhab­bā­yatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupā­din­nu­pādā­niyaṃ anidassanaṃ.</p>
<p><a class="sc" id="333"></a><a class="pts" id="pts173"></a><a class="ms" id="p_29Dhs_1582"></a><a class="msdiv" id="msdiv926"></a>Katamaṃ taṃ rūpaṃ upādin­nu­pādā­niyaṃ sappaṭighaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ upādin­nu­pādā­niyaṃ sappaṭighaṃ.</p>
<p><a class="sc" id="334"></a><a class="ms" id="p_29Dhs_1583"></a><a class="msdiv" id="msdiv927"></a>Katamaṃ taṃ rūpaṃ upādin­nu­pādā­niyaṃ appaṭighaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādin­nu­pādā­niyaṃ appaṭighaṃ.</p>
<p><a class="sc" id="335"></a><a class="ms" id="p_29Dhs_1584"></a><a class="msdiv" id="msdiv928"></a>Katamaṃ taṃ rūpaṃ anupā­din­nu­pādā­niyaṃ sappaṭighaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ anupā­din­nu­pādā­niyaṃ sappaṭighaṃ.</p>
<p><a class="sc" id="336"></a><a class="ms" id="p_29Dhs_1585"></a><a class="msdiv" id="msdiv929"></a>Katamaṃ taṃ rūpaṃ anupā­din­nu­pādā­niyaṃ appaṭighaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupā­din­nu­pādā­niyaṃ appaṭighaṃ.</p>
<p><a class="sc" id="337"></a><a class="ms" id="p_29Dhs_1586"></a><a class="msdiv" id="msdiv930"></a>Katamaṃ taṃ rūpaṃ upādin­nu­pādā­niyaṃ mahābhūtaṃ? Kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ upādin­nu­pādā­niyaṃ mahābhūtaṃ.</p>
<p><a class="sc" id="338"></a><a class="ms" id="p_29Dhs_1587"></a><a class="msdiv" id="msdiv931"></a>Katamaṃ taṃ rūpaṃ upādin­nu­pādā­niyaṃ na mahābhūtaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādin­nu­pādā­niyaṃ na mahābhūtaṃ.</p>
<p><a class="sc" id="339"></a><a class="ms" id="p_29Dhs_1588"></a><a class="msdiv" id="msdiv932"></a>Katamaṃ taṃ rūpaṃ anupā­din­nu­pādā­niyaṃ mahābhūtaṃ? Na kammassa katattā ­phoṭṭhab­bā­yatanaṃ āpodhātu—idaṃ taṃ rūpaṃ anupā­din­nu­pādā­niyaṃ mahābhūtaṃ.</p>
<p><a class="sc" id="340"></a><a class="pts" id="pts174"></a><a class="ms" id="p_29Dhs_1589"></a><a class="msdiv" id="msdiv933"></a>Katamaṃ taṃ rūpaṃ anupā­din­nu­pādā­niyaṃ na mahābhūtaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupā­din­nu­pādā­niyaṃ na mahābhūtaṃ.</p>
<p><a class="sc" id="341"></a><a class="ms" id="p_29Dhs_1590"></a><a class="msdiv" id="msdiv934"></a>Katamaṃ taṃ rūpaṃ upādin­nu­pādā­niyaṃ oḷārikaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ upādin­nu­pādā­niyaṃ oḷārikaṃ.</p>
<p><a class="sc" id="342"></a><a class="ms" id="p_29Dhs_1591"></a><a class="msdiv" id="msdiv935"></a>Katamaṃ taṃ rūpaṃ upādin­nu­pādā­niyaṃ sukhumaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādin­nu­pādā­niyaṃ sukhumaṃ.</p>
<p><a class="sc" id="343"></a><a class="ms" id="p_29Dhs_1592"></a><a class="msdiv" id="msdiv936"></a>Katamaṃ taṃ rūpaṃ anupā­din­nu­pādā­niyaṃ oḷārikaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ anupā­din­nu­pādā­niyaṃ oḷārikaṃ.</p>
<p><a class="sc" id="344"></a><a class="ms" id="p_29Dhs_1593"></a><a class="msdiv" id="msdiv937"></a>Katamaṃ taṃ rūpaṃ anupā­din­nu­pādā­niyaṃ sukhumaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupā­din­nu­pādā­niyaṃ sukhumaṃ.</p>
<p><a class="sc" id="345"></a><a class="ms" id="p_29Dhs_1594"></a><a class="msdiv" id="msdiv938"></a>Katamaṃ taṃ rūpaṃ upādin­nu­pādā­niyaṃ dūre? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādin­nu­pādā­niyaṃ dūre.</p>
<p><a class="sc" id="346"></a><a class="ms" id="p_29Dhs_1595"></a><a class="msdiv" id="msdiv939"></a>Katamaṃ taṃ rūpaṃ upādin­nu­pādā­niyaṃ santike? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ upādin­nu­pādā­niyaṃ santike.</p>
<p><a class="sc" id="347"></a><a class="pts" id="pts175"></a><a class="ms" id="p_29Dhs_1596"></a><a class="msdiv" id="msdiv940"></a>Katamaṃ taṃ rūpaṃ anupā­din­nu­pādā­niyaṃ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupā­din­nu­pādā­niyaṃ dūre.</p>
<p><a class="sc" id="348"></a><a class="ms" id="p_29Dhs_1597"></a><a class="msdiv" id="msdiv941"></a>Katamaṃ taṃ rūpaṃ anupā­din­nu­pādā­niyaṃ santike? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ—idaṃ taṃ rūpaṃ anupā­din­nu­pādā­niyaṃ santike.</p>
<p><a class="sc" id="349"></a><a class="ms" id="p_29Dhs_1598"></a><a class="msdiv" id="msdiv942"></a>Katamaṃ taṃ rūpaṃ sappaṭighaṃ indriyaṃ? Cakkhundriyaṃ … pe … kāyindriyaṃ—idaṃ taṃ rūpaṃ sappaṭighaṃ indriyaṃ.</p>
<p><a class="sc" id="350"></a><a class="ms" id="p_29Dhs_1599"></a><a class="msdiv" id="msdiv943"></a>Katamaṃ taṃ rūpaṃ sappaṭighaṃ na indriyaṃ? Rūpāyatanaṃ … pe … ­phoṭṭhab­bā­yatanaṃ— idaṃ taṃ rūpaṃ sappaṭighaṃ na indriyaṃ.</p>
<p><a class="sc" id="351"></a><a class="ms" id="p_29Dhs_1600"></a><a class="msdiv" id="msdiv944"></a>Katamaṃ taṃ rūpaṃ appaṭighaṃ indriyaṃ? Itthindriyaṃ purisindriyaṃ jīvitindriyaṃ—idaṃ taṃ rūpaṃ appaṭighaṃ indriyaṃ.</p>
<p><a class="sc" id="352"></a><a class="ms" id="p_29Dhs_1601"></a><a class="msdiv" id="msdiv945"></a>Katamaṃ taṃ rūpaṃ appaṭighaṃ na indriyaṃ? Kāyaviññatti vacīviññatti … pe … kabaḷīkāro āhāro—idaṃ taṃ rūpaṃ appaṭighaṃ na indriyaṃ.</p>
<p><a class="sc" id="353"></a><a class="ms" id="p_29Dhs_1602"></a><a class="msdiv" id="msdiv946"></a>Katamaṃ taṃ rūpaṃ sappaṭighaṃ mahābhūtaṃ? Phoṭṭhab­bā­yatanaṃ—idaṃ taṃ rūpaṃ sappaṭighaṃ mahābhūtaṃ.</p>
<p><a class="sc" id="354"></a><a class="ms" id="p_29Dhs_1603"></a><a class="msdiv" id="msdiv947"></a>Katamaṃ taṃ rūpaṃ sappaṭighaṃ na mahābhūtaṃ? Cakkhāyatanaṃ … pe … rasāyatanaṃ— idaṃ taṃ rūpaṃ sappaṭighaṃ na mahābhūtaṃ.</p>
<p><a class="sc" id="355"></a><a class="ms" id="p_29Dhs_1604"></a><a class="msdiv" id="msdiv948"></a>Katamaṃ taṃ rūpaṃ appaṭighaṃ mahābhūtaṃ? Āpodhātu—idaṃ taṃ rūpaṃ appaṭighaṃ mahābhūtaṃ.</p>
<p><a class="sc" id="356"></a><a class="ms" id="p_29Dhs_1605"></a><a class="msdiv" id="msdiv949"></a>Katamaṃ taṃ rūpaṃ appaṭighaṃ na mahābhūtaṃ? Itthindriyaṃ … pe … kabaḷīkāro āhāro—idaṃ taṃ rūpaṃ appaṭighaṃ na mahābhūtaṃ.</p>
<p><a class="sc" id="357"></a><a class="ms" id="p_29Dhs_1606"></a><a class="msdiv" id="msdiv950"></a>Katamaṃ taṃ rūpaṃ indriyaṃ oḷārikaṃ? Cakkhundriyaṃ … pe … kāyindriyaṃ—idaṃ taṃ rūpaṃ indriyaṃ oḷārikaṃ.</p>
<p><a class="sc" id="358"></a><a class="pts" id="pts176"></a><a class="ms" id="p_29Dhs_1607"></a><a class="msdiv" id="msdiv951"></a>Katamaṃ taṃ rūpaṃ indriyaṃ sukhumaṃ? Itthindriyaṃ purisindriyaṃ jīvitindriyaṃ— idaṃ taṃ rūpaṃ indriyaṃ sukhumaṃ.</p>
<p><a class="sc" id="359"></a><a class="ms" id="p_29Dhs_1608"></a><a class="msdiv" id="msdiv952"></a>Katamaṃ taṃ rūpaṃ na indriyaṃ oḷārikaṃ? Rūpāyatanaṃ … pe … ­phoṭṭhab­bā­yatanaṃ— idaṃ taṃ rūpaṃ na indriyaṃ oḷārikaṃ.</p>
<p><a class="sc" id="360"></a><a class="ms" id="p_29Dhs_1609"></a><a class="msdiv" id="msdiv953"></a>Katamaṃ taṃ rūpaṃ na indriyaṃ sukhumaṃ? Kāyaviññatti vacīviññatti … pe … kabaḷīkāro āhāro—idaṃ taṃ rūpaṃ na indriyaṃ sukhumaṃ.</p>
<p><a class="sc" id="361"></a><a class="ms" id="p_29Dhs_1610"></a><a class="msdiv" id="msdiv954"></a>Katamaṃ taṃ rūpaṃ indriyaṃ dūre? Itthindriyaṃ purisindriyaṃ jīvitindriyaṃ— idaṃ taṃ rūpaṃ indriyaṃ dūre.</p>
<p><a class="sc" id="362"></a><a class="ms" id="p_29Dhs_1611"></a><a class="msdiv" id="msdiv955"></a>Katamaṃ taṃ rūpaṃ indriyaṃ santike? Cakkhundriyaṃ … pe … kāyindriyaṃ—idaṃ taṃ rūpaṃ indriyaṃ santike.</p>
<p><a class="sc" id="363"></a><a class="ms" id="p_29Dhs_1612"></a><a class="msdiv" id="msdiv956"></a>Katamaṃ taṃ rūpaṃ na indriyaṃ dūre? Kāyaviññatti vacīviññatti … pe … kabaḷīkāro āhāro—idaṃ taṃ rūpaṃ na indriyaṃ dūre.</p>
<p><a class="sc" id="364"></a><a class="ms" id="p_29Dhs_1613"></a><a class="msdiv" id="msdiv957"></a>Katamaṃ taṃ rūpaṃ na indriyaṃ santike? Rūpāyatanaṃ … pe … ­phoṭṭhab­bā­yatanaṃ— idaṃ taṃ rūpaṃ na indriyaṃ santike.</p>
<p><a class="sc" id="365"></a><a class="ms" id="p_29Dhs_1614"></a><a class="msdiv" id="msdiv958"></a>Katamaṃ taṃ rūpaṃ mahābhūtaṃ oḷārikaṃ? Phoṭṭhab­bā­yatanaṃ—idaṃ taṃ rūpaṃ mahābhūtaṃ oḷārikaṃ.</p>
<p><a class="sc" id="366"></a><a class="ms" id="p_29Dhs_1615"></a><a class="msdiv" id="msdiv959"></a>Katamaṃ taṃ rūpaṃ mahābhūtaṃ sukhumaṃ? Āpodhātu—idaṃ taṃ rūpaṃ mahābhūtaṃ sukhumaṃ.</p>
<p><a class="sc" id="367"></a><a class="ms" id="p_29Dhs_1616"></a><a class="msdiv" id="msdiv960"></a>Katamaṃ taṃ rūpaṃ na mahābhūtaṃ oḷārikaṃ? Cakkhāyatanaṃ … pe … rasāyatanaṃ—idaṃ taṃ rūpaṃ na mahābhūtaṃ oḷārikaṃ.</p>
<p><a class="sc" id="368"></a><a class="ms" id="p_29Dhs_1617"></a><a class="msdiv" id="msdiv961"></a>Katamaṃ taṃ rūpaṃ na mahābhūtaṃ sukhumaṃ? Itthindriyaṃ … pe … kabaḷīkāro āhāro— idaṃ taṃ rūpaṃ na mahābhūtaṃ sukhumaṃ.</p>
<p><a class="sc" id="369"></a><a class="ms" id="p_29Dhs_1618"></a><a class="msdiv" id="msdiv962"></a>Katamaṃ taṃ rūpaṃ mahābhūtaṃ dūre? Āpodhātu—idaṃ taṃ rūpaṃ mahābhūtaṃ dūre.</p>
<p><a class="sc" id="370"></a><a class="ms" id="p_29Dhs_1619"></a><a class="msdiv" id="msdiv963"></a>Katamaṃ taṃ rūpaṃ mahābhūtaṃ santike? Phoṭṭhab­bā­yatanaṃ—idaṃ taṃ rūpaṃ mahābhūtaṃ santike.</p>
<p><a class="sc" id="371"></a><a class="ms" id="p_29Dhs_1620"></a><a class="msdiv" id="msdiv964"></a>Katamaṃ taṃ rūpaṃ na mahābhūtaṃ dūre? Itthindriyaṃ … pe … kabaḷīkāro āhāro—idaṃ taṃ rūpaṃ na mahābhūtaṃ dūre.</p>
<p><a class="sc" id="372"></a><a class="pts" id="pts177"></a><a class="ms" id="p_29Dhs_1621"></a><a class="msdiv" id="msdiv965"></a>Katamaṃ taṃ rūpaṃ na mahābhūtaṃ santike? Cakkhāyatanaṃ … pe … rasāyatanaṃ—idaṃ taṃ rūpaṃ na mahābhūtaṃ santike.</p>
<p><a class="sc" id="373"></a><a class="ms" id="p_29Dhs_1622"></a><a class="msdiv" id="msdiv966"></a>Rūpāyatanaṃ diṭṭhaṃ, saddāyatanaṃ sutaṃ, gandhāyatanaṃ rasāyatanaṃ ­phoṭṭhab­bā­yatanaṃ mutaṃ, sabbaṃ rūpaṃ manasā viññātaṃ rūpaṃ.</p>
<p class="endsutta"><a class="ms" id="p_29Dhs_1623"></a>Evaṃ catubbidhena rūpasaṅgaho.<br>
Catukkaṃ.</p>
<h2>2.2.3.5. Pañcaka</h2>
<p><a class="sc" id="374"></a><a class="ms" id="p_29Dhs_1624"></a><a class="msdiv" id="msdiv967"></a>Katamaṃ taṃ rūpaṃ pathavīdhātu? Yaṃ kakkhaḷaṃ <span class="var" title="kharigataṃ (mr)" id="note82">kharagataṃ</span> kakkhaḷattaṃ kakkhaḷabhāvo ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ pathavīdhātu.</p>
<p><a class="sc" id="375"></a><a class="ms" id="p_29Dhs_1625"></a><a class="msdiv" id="msdiv968"></a>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ āpodhātu.</p>
<p><a class="sc" id="376"></a><a class="ms" id="p_29Dhs_1626"></a><a class="msdiv" id="msdiv969"></a>Katamaṃ taṃ rūpaṃ tejodhātu? Yaṃ tejo tejogataṃ usmā usmāgataṃ usumaṃ usumagataṃ ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ tejodhātu.</p>
<p><a class="sc" id="377"></a><a class="ms" id="p_29Dhs_1627"></a><a class="msdiv" id="msdiv970"></a>Katamaṃ taṃ rūpaṃ vāyodhātu? Yaṃ vāyo vāyogataṃ thambhitattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ vāyodhātu.</p>
<p><a class="sc" id="378"></a><a class="ms" id="p_29Dhs_1628"></a><a class="msdiv" id="msdiv971"></a>Katamaṃ taṃ rūpaṃ upādā? Cakkhāyatanaṃ … pe … kabaḷīkāro āhāro—idaṃ taṃ rūpaṃ upādā.</p>
<p class="endsutta"><a class="ms" id="p_29Dhs_1629"></a>Evaṃ pañcavidhena rūpasaṅgaho.<br>
Pañcakaṃ.</p>
<h2>2.2.3.6. Chakka</h2>
<p><a class="sc" id="379"></a><a class="ms" id="p_29Dhs_1630"></a><a class="msdiv" id="msdiv972"></a>Rūpāyatanaṃ cak­khu­viññeyyaṃ rūpaṃ, saddāyatanaṃ sotaviññeyyaṃ rūpaṃ, gandhāyatanaṃ ghānaviññeyyaṃ rūpaṃ, rasāyatanaṃ jivhāviññeyyaṃ rūpaṃ, ­phoṭṭhab­bā­yatanaṃ kāyaviññeyyaṃ rūpaṃ, sabbaṃ rūpaṃ manoviññeyyaṃ rūpaṃ.</p>
<p class="endsutta"><a class="ms" id="p_29Dhs_1631"></a>Evaṃ chabbidhena rūpasaṅgaho.<br>
Chakkaṃ.</p>
<h2>2.2.3.7. Sattaka</h2>
<p><a class="sc" id="380"></a><a class="pts" id="pts178"></a><a class="ms" id="p_29Dhs_1632"></a><a class="msdiv" id="msdiv973"></a>Rūpāyatanaṃ cak­khu­viññeyyaṃ rūpaṃ, saddāyatanaṃ sotaviññeyyaṃ rūpaṃ, gandhāyatanaṃ ghānaviññeyyaṃ rūpaṃ, rasāyatanaṃ jivhāviññeyyaṃ rūpaṃ, ­phoṭṭhab­bā­yatanaṃ kāyaviññeyyaṃ rūpaṃ, rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ mano­dhātu­viññeyyaṃ rūpaṃ, sabbaṃ rūpaṃ mano­viñ­ñā­ṇa­dhātu­viññeyyaṃ rūpaṃ.</p>
<p class="endsutta"><a class="ms" id="p_29Dhs_1633"></a>Evaṃ sattavidhena rūpasaṅgaho.<br>
Sattakaṃ.</p>
<h2>2.2.3.8. Aṭṭhaka</h2>
<p><a class="sc" id="381"></a><a class="ms" id="p_29Dhs_1634"></a><a class="msdiv" id="msdiv974"></a>Rūpāyatanaṃ cak­khu­viññeyyaṃ rūpaṃ, saddāyatanaṃ sotaviññeyyaṃ rūpaṃ, gandhāyatanaṃ ghānaviññeyyaṃ rūpaṃ, rasāyatanaṃ jivhāviññeyyaṃ rūpaṃ, manāpiyo phoṭṭhabbo sukhasamphasso kāyaviññeyyaṃ rūpaṃ, amanāpiyo phoṭṭhabbo duk­kha­samphasso kāyaviññeyyaṃ rūpaṃ, rūpāyatanaṃ saddāyatanaṃ gandhāyatanaṃ rasāyatanaṃ ­phoṭṭhab­bā­yatanaṃ mano­dhātu­viññeyyaṃ rūpaṃ, sabbaṃ rūpaṃ mano­viñ­ñā­ṇa­dhātu­viññeyyaṃ rūpaṃ.</p>
<p class="endsutta"><a class="ms" id="p_29Dhs_1635"></a>Evaṃ aṭṭhavidhena rūpasaṅgaho.<br>
Aṭṭhakaṃ.</p>
<h2>2.2.3.9. Navaka</h2>
<p><a class="sc" id="382"></a><a class="ms" id="p_29Dhs_1636"></a><a class="msdiv" id="msdiv975"></a>Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhundriyaṃ.</p>
<p><a class="sc" id="383"></a><a class="ms" id="p_29Dhs_1637"></a><a class="msdiv" id="msdiv976"></a>Katamaṃ taṃ rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ … pe … itthindriyaṃ … pe … purisindriyaṃ … pe … jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class="sc" id="384"></a><a class="ms" id="p_29Dhs_1638"></a><a class="msdiv" id="msdiv977"></a>Katamaṃ taṃ rūpaṃ na indriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ na indriyaṃ.</p>
<p class="endsutta"><a class="ms" id="p_29Dhs_1639"></a>Evaṃ navavidhena rūpasaṅgaho.<br>
Navakaṃ.</p>
<h2>2.2.3.10. Dasaka</h2>
<p><a class="sc" id="385"></a><a class="pts" id="pts179"></a><a class="ms" id="p_29Dhs_1640"></a><a class="msdiv" id="msdiv978"></a>Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhundriyaṃ.</p>
<p><a class="sc" id="386"></a><a class="ms" id="p_29Dhs_1641"></a><a class="msdiv" id="msdiv979"></a>Katamaṃ taṃ rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ … pe … itthindriyaṃ … pe … purisindriyaṃ … pe … jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class="sc" id="387"></a><a class="ms" id="p_29Dhs_1642"></a><a class="msdiv" id="msdiv980"></a>Katamaṃ taṃ rūpaṃ na indriyaṃ sappaṭighaṃ? Rūpāyatanaṃ … pe … ­phoṭṭhab­bā­yatanaṃ— idaṃ taṃ rūpaṃ na indriyaṃ sappaṭighaṃ.</p>
<p><a class="sc" id="388"></a><a class="ms" id="p_29Dhs_1643"></a><a class="msdiv" id="msdiv981"></a>Katamaṃ taṃ rūpaṃ na indriyaṃ appaṭighaṃ? Kāyaviññatti … pe … kabaḷīkāro āhāro— idaṃ taṃ rūpaṃ na indriyaṃ appaṭighaṃ.</p>
<p class="endsutta"><a class="ms" id="p_29Dhs_1644"></a>Evaṃ dasavidhena rūpasaṅgaho.<br>
Dasakaṃ.</p>
<h2>2.2.3.11. Ekādasaka</h2>
<p><a class="sc" id="389"></a><a class="ms" id="p_29Dhs_1645"></a><a class="msdiv" id="msdiv982"></a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhāyatanaṃ.</p>
<p><a class="sc" id="390"></a><a class="ms" id="p_29Dhs_1646"></a><a class="msdiv" id="msdiv983"></a>Katamaṃ taṃ rūpaṃ sotāyatanaṃ … pe … ghānāyatanaṃ … pe … jivhāyatanaṃ … pe … kāyāyatanaṃ … pe … rūpāyatanaṃ … pe … saddāyatanaṃ … pe … gandhāyatanaṃ … pe … rasāyatanaṃ … pe … ­phoṭṭhab­bā­yatanaṃ? Pathavīdhātu … pe … ­phoṭṭhab­ba­dhātu­pesā— idaṃ taṃ rūpaṃ ­phoṭṭhab­bā­yatanaṃ.</p>
<p><a class="sc" id="391"></a><a class="ms" id="p_29Dhs_1647"></a><a class="msdiv" id="msdiv984"></a>Katamaṃ taṃ rūpaṃ anidassanaṃ appaṭighaṃ dhammā­yatana­pariyā­pannaṃ? Itthindriyaṃ … pe … kabaḷīkāro āhāro—idaṃ taṃ rūpaṃ anidassanaṃ appaṭighaṃ dhammā­yatana­pariyā­pannaṃ.</p>
<p class="endsutta"><a class="ms" id="p_29Dhs_1648"></a>Evaṃ ekādasavidhena rūpasaṅgaho.<br>
Ekādasakaṃ.<br>
Aṭṭhamo bhāṇavāro.<br>
Rūpavibhatti.</p>
<p class="endsection"><a class="ms" id="p_29Dhs_1649"></a>Rūpakaṇḍaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
