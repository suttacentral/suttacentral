<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv8.11">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Aṭṭhamavagga</p>
<h1>Kammahetukathā</h1>
</div>
<p><a class="sc" id="1"></a><a class="pts" id="pts398"></a><a class="ms" id="p_32Kv_1845"></a><a class="msdiv" id="msdiv546"></a><span class="rightview" title="Right view section">☑</span> Kammahetu arahā arahattā parihāyatīti? Āmantā. Kammahetu sotāpanno sotāpattiphalā parihāyatīti? Na hevaṃ vattabbe … pe … kammahetu arahā arahattā parihāyatīti? Āmantā. Kammahetu sakadāgāmī … pe … anāgāmī anāgāmiphalā parihāyatīti? Na hevaṃ vattabbe … pe ….</p>
<p><a class="sc" id="2"></a><a class="ms" id="p_32Kv_1846"></a><span class="rightview" title="Right view section">☑</span> Kammahetu sotāpanno sotāpattiphalā na parihāyatīti? Āmantā. Kammahetu arahā arahattā na parihāyatīti? Na hevaṃ vattabbe … pe … kammahetu sakadāgāmī … pe … anāgāmī anāgāmiphalā na parihāyatīti? Āmantā. Kammahetu arahā arahattā na parihāyatīti? Na hevaṃ vattabbe … pe ….</p>
<p><a class="sc" id="3"></a><a class="ms" id="p_32Kv_1847"></a><span class="rightview" title="Right view section">☑</span> Kammahetu arahā arahattā parihāyatīti? Āmantā. Pāṇāti­pāta­kammassa hetūti? Na hevaṃ vattabbe … pe … adinnā­dāna­kammassa hetu … pe … kāmesu­micchā­cāra­kammassa hetu … musā­vāda­kammassa hetu … pisuṇa­vācā­kammassa hetu … ­pharu­sa­vācā­kammassa hetu … samphap­palā­pa­kammassa hetu … <span class="var" title="mātu­ghā­ta­ka­kammassa (s1-3) | mātu­ghāti­kam­massa (mr)" id="note265">mātu­ghā­ta­kam­massa</span> hetu … pitu­ghāta­kammassa hetu … arahan­ta­ghāta­kam­massa hetu … ruhi­ruppāda­kam­massa hetu … pe … saṃgha­bheda­kam­massa hetūti? Na hevaṃ vattabbe … pe ….</p>
<p><a class="sc" id="4"></a><a class="pts" id="pts399"></a><a class="ms" id="p_32Kv_1848"></a><span class="rightview" title="Right view section">☑</span> Katamassa kammassa hetūti? Handa hi arahantānaṃ abbhā­cik­kha­tīti. Arahantānaṃ abbhā­cik­kha­na­kammassa hetu arahā arahattā parihāyatīti? Āmantā. Ye keci arahantānaṃ abbhācikkhanti, sabbe te arahattaṃ ­sacchi­karon­tīti? Na hevaṃ vattabbe … pe ….</p>
<p class="endsutta"><a class="ms" id="p_32Kv_1849"></a>Kammahetukathā niṭṭhitā.<br>
Aṭṭhamo vaggo.</p>
<p class="endsection summary"><a class="ms" id="p_32Kv_1850"></a>Tassuddānaṃ</p>
<p><a class="sc" id="5"></a><a class="ms" id="p_32Kv_1851"></a>Cha gatiyo, antarābhavo, pañceva kāmaguṇā kāmadhātu, pañceva āyatanā kāmā, rūpino dhammā rūpadhātu, arūpino dhammā arūpadhātu, saḷāyataniko attabhāvo rūpadhātuyā, atthi rūpaṃ arūpesu, rūpaṃ kammaṃ, rūpaṃ jīvitaṃ, kammahetukā parihāyatīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
