<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv17.5">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Satta­rasa­ma­vagga</p>
<h1>Ṭha­petvā­ariya­maggan­tika­thā</h1>
</div>
<p><a class="sc" id="1"></a><a class="ms" id="p_32Kv_2460"></a><a class="msdiv" id="msdiv789"></a><span class="rightview" title="Right view section">☑</span> Ṭhapetvā ariyamaggaṃ avasesā saṅkhārā dukkhāti? Āmantā. Duk­kha­sa­muda­yopi dukkhoti? Na hevaṃ vattabbe … pe … duk­kha­sa­muda­yopi dukkhoti? Āmantā. Tīṇeva ariyasaccānīti? Na hevaṃ vattabbe … pe … tīṇeva ariyasaccānīti? Āmantā. Nanu cattāri ariyasaccāni vuttāni bhagavatā—dukkhaṃ, dukkhasamudayo, dukkhanirodho, duk­kha­nirodha­gāminī paṭipadāti? Āmantā. Hañci cattāri ariyasaccāni vuttāni bhagavatā—dukkhaṃ, dukkhasamudayo, dukkhanirodho, duk­kha­nirodha­gāminī paṭipadā; no ca vata re vattabbe—“tīṇeva ariyasaccānī”ti.</p>
<p><a class="sc" id="2"></a><a class="pts" id="pts549"></a><a class="ms" id="p_32Kv_2461"></a><span class="rightview" title="Right view section">☑</span> Duk­kha­sa­muda­yopi dukkhoti? Āmantā. Kenaṭṭhenāti? Aniccaṭṭhena. Ariyamaggo aniccoti? Āmantā. Ariyamaggo dukkhoti? Na hevaṃ vattabbe … pe ….</p>
<p><a class="sc" id="3"></a><a class="ms" id="p_32Kv_2462"></a><span class="rightview" title="Right view section">☑</span> Ariyamaggo anicco, so ca na dukkhoti? Āmantā. Dukkhasamudayo anicco, so ca na dukkhoti? Na hevaṃ vattabbe … pe … dukkhasamudayo anicco, so ca dukkhoti? Āmantā. Ariyamaggo anicco, so ca dukkhoti? Na hevaṃ vattabbe … pe ….</p>
<p><a class="sc" id="4"></a><a class="ms" id="p_32Kv_2463"></a><a class="msdiv" id="msdiv790"></a><span class="wrongview" title="Wrong view section">☒</span> Na vattabbaṃ—“ṭhapetvā ariyamaggaṃ avasesā saṅkhārā dukkhā”ti? Āmantā. Nanu sā duk­kha­nirodha­gāminī paṭipadāti? Āmantā. Hañci sā duk­kha­nirodha­gāminī paṭipadā, tena vata re vattabbe—“ṭhapetvā ariyamaggaṃ avasesā saṅkhārā dukkhā”ti.</p>
<p class="endsutta"><a class="ms" id="p_32Kv_2464"></a>Ṭhapetvā ariya­maggan­tika­thā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
