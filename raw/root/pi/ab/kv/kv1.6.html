<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv1.6">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Paṭhamavagga</p>
<h1>Sabba­mat­thīti­ka­thā</h1>
</div>
<h2><span class="var" id="note85" title="sabba­matthi­ka­thā (bj)">Vādayutti</span></h2>
<p><a class="sc" id="1"></a><a class="pts" id="pts116"></a><a class="ms" id="p_32Kv_622"></a><a class="msdiv" id="msdiv282"></a><span class="rightview" title="Right view section">☑</span> Sabbamatthīti? Āmantā. Sabbattha sabbamatthīti? Na hevaṃ vattabbe. Sabbamatthīti? Āmantā. Sabbadā sabbamatthīti? Na hevaṃ vattabbe. Sabbamatthīti? Āmantā. Sabbena sabbaṃ sabbamatthīti? Na hevaṃ vattabbe. Sabbamatthīti? Āmantā. Sabbesu sabbamatthīti? Na hevaṃ vattabbe. Sabbamatthīti? Āmantā. Ayoganti katvā sabbamatthīti? Na hevaṃ vattabbe. Sabbamatthīti? Āmantā. Yampi natthi, tampatthīti? Na hevaṃ vattabbe. Sabbamatthīti? Āmantā. Sabbamatthīti yā diṭṭhi sā diṭṭhi micchādiṭṭhīti, yā diṭṭhi sā diṭṭhi sammādiṭṭhīti, hevamatthīti? Na hevaṃ vattabbe. (Saṃkhittaṃ.)</p>
<p class="endsutta"><a class="ms" id="p_32Kv_623"></a>Vādayutti.</p>
<h2>Kālasaṃsandana</h2>
<p><a class="sc" id="2"></a><a class="ms" id="p_32Kv_624"></a><a class="msdiv" id="msdiv283"></a><span class="rightview" title="Right view section">☑</span> Atītaṃ atthīti? Āmantā. Nanu atītaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Āmantā. Hañci atītaṃ niruddhaṃ vigataṃ vipariṇataṃ atthaṅgataṃ abbhat­thaṅ­gataṃ, no ca vata re vattabbe—“atītaṃ atthī”ti.</p>
<p><a class="sc" id="3"></a><a class="pts" id="pts117"></a><a class="ms" id="p_32Kv_625"></a><span class="rightview" title="Right view section">☑</span> Anāgataṃ atthīti? Āmantā. Nanu anāgataṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Āmantā. Hañci anāgataṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtaṃ, no ca vata re vattabbe—“anāgataṃ atthī”ti.</p>
<p><a class="sc" id="4"></a><a class="ms" id="p_32Kv_626"></a><span class="rightview" title="Right view section">☑</span> Paccuppannaṃ atthi paccuppannaṃ aniruddhaṃ avigataṃ avipariṇataṃ na atthaṅgataṃ na abbhat­thaṅ­gatanti? Āmantā. Atītaṃ atthi atītaṃ aniruddhaṃ avigataṃ avipariṇataṃ na atthaṅgataṃ na abbhat­thaṅ­gatanti? Na hevaṃ vattabbe … pe … paccuppannaṃ atthi paccuppannaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Āmantā. Anāgataṃ atthi anāgataṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Na hevaṃ vattabbe … pe ….</p>
<p><a class="sc" id="5"></a><a class="ms" id="p_32Kv_627"></a><span class="rightview" title="Right view section">☑</span> Atītaṃ atthi atītaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Āmantā. Paccuppannaṃ atthi paccuppannaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Na hevaṃ vattabbe … pe … anāgataṃ atthi anāgataṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Āmantā. Paccuppannaṃ atthi paccuppannaṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Na hevaṃ vattabbe.</p>
<p><a class="sc" id="6"></a><a class="ms" id="p_32Kv_628"></a><a class="msdiv" id="msdiv284"></a><span class="rightview" title="Right view section">☑</span> Atītaṃ rūpaṃ atthīti? Āmantā. Nanu atītaṃ rūpaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Āmantā. Hañci atītaṃ rūpaṃ niruddhaṃ … pe … abbhat­thaṅ­gataṃ, no ca vata re vattabbe—“atītaṃ rūpaṃ atthī”ti.</p>
<p><a class="sc" id="7"></a><a class="pts" id="pts118"></a><a class="ms" id="p_32Kv_629"></a><span class="rightview" title="Right view section">☑</span> Anāgataṃ rūpaṃ atthīti? Āmantā. Nanu anāgataṃ rūpaṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Āmantā. Hañci anāgataṃ rūpaṃ ajātaṃ … pe … apātubhūtaṃ, no ca vata re vattabbe—“anāgataṃ rūpaṃ atthī”ti.</p>
<p><a class="sc" id="8"></a><a class="ms" id="p_32Kv_630"></a><span class="rightview" title="Right view section">☑</span> Paccuppannaṃ rūpaṃ atthi paccuppannaṃ rūpaṃ aniruddhaṃ avigataṃ avipariṇataṃ na atthaṅgataṃ na abbhat­thaṅ­gatanti? Āmantā. Atītaṃ rūpaṃ atthi atītaṃ rūpaṃ aniruddhaṃ avigataṃ avipariṇataṃ na atthaṅgataṃ na abbhat­thaṅ­gatanti? Na hevaṃ vattabbe.</p>
<p><a class="sc" id="9"></a><a class="ms" id="p_32Kv_631"></a><span class="rightview" title="Right view section">☑</span> Paccuppannaṃ rūpaṃ atthi paccuppannaṃ rūpaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Āmantā. Anāgataṃ rūpaṃ atthi anāgataṃ rūpaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Na hevaṃ vattabbe.</p>
<p><a class="sc" id="10"></a><a class="ms" id="p_32Kv_632"></a><span class="rightview" title="Right view section">☑</span> Atītaṃ rūpaṃ atthi atītaṃ rūpaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Āmantā. Paccuppannaṃ rūpaṃ atthi paccuppannaṃ rūpaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Na hevaṃ vattabbe.</p>
<p><a class="sc" id="11"></a><a class="ms" id="p_32Kv_633"></a><span class="rightview" title="Right view section">☑</span> Anāgataṃ rūpaṃ atthi anāgataṃ rūpaṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Āmantā. Paccuppannaṃ rūpaṃ atthi paccuppannaṃ rūpaṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Na hevaṃ vattabbe.</p>
<p><a class="sc" id="12"></a><a class="pts" id="pts119"></a><a class="ms" id="p_32Kv_634"></a><span class="rightview" title="Right view section">☑</span> Atītā vedanā atthi … pe … saññā atthi, saṅkhārā atthi, viññāṇaṃ atthīti? Āmantā. Nanu atītaṃ viññāṇaṃ niruddhaṃ vigataṃ vipariṇataṃ atthaṅgataṃ abbhat­thaṅ­gatanti? Āmantā. Hañci atītaṃ viññāṇaṃ niruddhaṃ … pe … abbhat­thaṅ­gataṃ, no ca vata re vattabbe—“atītaṃ viññāṇaṃ atthī”ti.</p>
<p><a class="sc" id="13"></a><a class="ms" id="p_32Kv_635"></a><span class="rightview" title="Right view section">☑</span> Anāgataṃ viññāṇaṃ atthīti? Āmantā. Nanu anāgataṃ viññāṇaṃ ajātaṃ abhūtaṃ asañjātaṃ anibbattaṃ ana­bhi­nib­bat­taṃ apātubhūtanti? Āmantā. Hañci anāgataṃ viññāṇaṃ ajātaṃ … pe … apātubhūtaṃ, no ca vata re vattabbe—“anāgataṃ viññāṇaṃ atthī”ti.</p>
<p><a class="sc" id="14"></a><a class="ms" id="p_32Kv_636"></a><span class="rightview" title="Right view section">☑</span> Paccuppannaṃ viññāṇaṃ atthi paccuppannaṃ viññāṇaṃ aniruddhaṃ … pe … na abbhat­thaṅ­gatanti? Āmantā. Atītaṃ viññāṇaṃ atthi atītaṃ viññāṇaṃ aniruddhaṃ … pe … na abbhat­thaṅ­gatanti? Na hevaṃ vattabbe.</p>
<p><a class="sc" id="15"></a><a class="ms" id="p_32Kv_637"></a><span class="rightview" title="Right view section">☑</span> Paccuppannaṃ viññāṇaṃ atthi paccuppannaṃ viññāṇaṃ jātaṃ … pe … pātubhūtanti? Āmantā. Anāgataṃ viññāṇaṃ atthi anāgataṃ viññāṇaṃ jātaṃ … pe … pātubhūtanti? Na hevaṃ vattabbe.</p>
<p><a class="sc" id="16"></a><a class="ms" id="p_32Kv_638"></a><span class="rightview" title="Right view section">☑</span> Atītaṃ viññāṇaṃ atthi atītaṃ viññāṇaṃ niruddhaṃ … pe … abbhat­thaṅ­gatanti? Āmantā. Paccuppannaṃ viññāṇaṃ atthi paccuppannaṃ viññāṇaṃ niruddhaṃ … pe … abbhat­thaṅ­gatanti? Na hevaṃ vattabbe. Anāgataṃ viññāṇaṃ atthi anāgataṃ viññāṇaṃ ajātaṃ … pe … apātubhūtanti? Āmantā.</p>
<p><a class="sc" id="17"></a><a class="ms" id="p_32Kv_639"></a><span class="rightview" title="Right view section">☑</span> Paccuppannaṃ viññāṇaṃ atthi paccuppannaṃ viññāṇaṃ ajātaṃ … pe … apātubhūtanti? Na hevaṃ vattabbe.</p>
<p><a class="sc" id="18"></a><a class="pts" id="pts120"></a><a class="ms" id="p_32Kv_640"></a><a class="msdiv" id="msdiv285"></a><span class="rightview" title="Right view section">☑</span> “Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṃ rūpaṃ appiyaṃ karitvā esese ekaṭṭhe same samabhāge tajjāteti? Āmantā. Paccuppannaṃ rūpaṃ nirujjhamānaṃ ­pac­cup­pan­na­bhāvaṃ jahatīti? Āmantā. Rūpabhāvaṃ jahatīti? Na hevaṃ vattabbe … pe ….</p>
<p><a class="sc" id="19"></a><a class="ms" id="p_32Kv_641"></a><span class="rightview" title="Right view section">☑</span> “Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṃ rūpaṃ appiyaṃ karitvā esese ekaṭṭhe same samabhāge tajjāteti? Āmantā. Paccuppannaṃ rūpaṃ nirujjhamānaṃ rūpabhāvaṃ na jahatīti? Āmantā. ­Pac­cup­pan­na­bhāvaṃ na jahatīti? Na hevaṃ vattabbe … pe ….</p>
<p><a class="sc" id="20"></a><a class="ms" id="p_32Kv_642"></a><span class="wrongview" title="Wrong view section">☒</span> “Odātan”ti vā “vatthan”ti vā, “vatthan”ti vā “odātan”ti vā odātaṃ vatthaṃ appiyaṃ karitvā esese ekaṭṭhe same samabhāge tajjāteti? Āmantā. Odātaṃ vatthaṃ rajjamānaṃ odātabhāvaṃ jahatīti? Āmantā. Vatthabhāvaṃ jahatīti? Na hevaṃ vattabbe.</p>
<p><a class="sc" id="21"></a><a class="ms" id="p_32Kv_643"></a><span class="wrongview" title="Wrong view section">☒</span> “Odātan”ti vā “vatthan”ti vā, “vatthan”ti vā “odātan”ti vā odātaṃ vatthaṃ appiyaṃ karitvā esese ekaṭṭhe same samabhāge tajjāteti? Āmantā. Odātaṃ vatthaṃ rajjamānaṃ vatthabhāvaṃ na jahatīti? Āmantā. Odātabhāvaṃ na jahatīti? Na hevaṃ vattabbe. … pe ….</p>
<p><a class="sc" id="22"></a><a class="pts" id="pts121"></a><a class="ms" id="p_32Kv_644"></a><a class="msdiv" id="msdiv286"></a><span class="rightview" title="Right view section">☑</span> Rūpaṃ rūpabhāvaṃ na jahatīti? Āmantā. Rūpaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe. Nanu rūpaṃ rūpabhāvaṃ na jahatīti rūpaṃ aniccaṃ adhuvaṃ asassataṃ vipari­ṇāma­dhammanti? Āmantā. Hañci rūpaṃ aniccaṃ adhuvaṃ asassataṃ vipari­ṇāma­dhammaṃ, no ca vata re vattabbe—“rūpaṃ rūpabhāvaṃ na jahatī”ti.</p>
<p><a class="sc" id="23"></a><a class="ms" id="p_32Kv_645"></a><span class="rightview" title="Right view section">☑</span> Nibbānaṃ nibbānabhāvaṃ na jahatīti nibbānaṃ niccaṃ dhuvaṃ sassataṃ avi­pari­ṇāma­dhammanti? Āmantā. Rūpaṃ rūpabhāvaṃ <span class="var" title="na jahati (s1-3, mr)" id="note86">na jahatīti</span> rūpaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe … rūpaṃ rūpabhāvaṃ <span class="var" title="na jahatīti (bj, s1-3, pts1)" id="note87">na jahati</span> rūpaṃ aniccaṃ adhuvaṃ asassataṃ vipari­ṇāma­dhammanti? Āmantā. Nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipari­ṇāma­dhammanti? Na hevaṃ vattabbe … pe ….</p>
<p><a class="sc" id="24"></a><a class="ms" id="p_32Kv_646"></a><span class="rightview" title="Right view section">☑</span> Atītaṃ atthi atītaṃ atītabhāvaṃ na jahatīti? Āmantā. Anāgataṃ atthi anāgataṃ anāgatabhāvaṃ na jahatīti? Na hevaṃ vattabbe. Atītaṃ atthi atītaṃ atītabhāvaṃ na jahatīti? Āmantā. Paccuppannaṃ atthi paccuppannaṃ ­pac­cup­pan­na­bhāvaṃ na jahatīti? Na hevaṃ vattabbe … pe ….</p>
<p><a class="sc" id="25"></a><a class="ms" id="p_32Kv_647"></a><span class="rightview" title="Right view section">☑</span> Anāgataṃ atthi anāgataṃ anāgatabhāvaṃ <span class="var" title="na jahatīti (bahūsu)" id="note88">jahatīti</span>? Āmantā. Atītaṃ atthi atītaṃ atītabhāvaṃ <span class="var" title="na jahatīti (bahūsu)" id="note89">jahatīti</span>? Na hevaṃ vattabbe … pe ….</p>
<p><a class="sc" id="26"></a><a class="ms" id="p_32Kv_648"></a><span class="rightview" title="Right view section">☑</span> Paccuppannaṃ atthi paccuppannaṃ ­pac­cup­pan­na­bhāvaṃ <span class="var" title="na jahatīti (bahūsu)" id="note90">jahatīti</span>? Āmantā. Atītaṃ atthi atītaṃ atītabhāvaṃ <span class="var" title="na jahatīti (bahūsu)" id="note91">jahatīti</span>? Na hevaṃ vattabbe.</p>
<p><a class="sc" id="27"></a><a class="pts" id="pts122"></a><a class="ms" id="p_32Kv_649"></a><span class="rightview" title="Right view section">☑</span> Atītaṃ atthi atītaṃ atītabhāvaṃ na jahatīti? Āmantā. Atītaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe … nanu atītaṃ aniccaṃ adhuvaṃ asassataṃ vipari­ṇāma­dhammanti? Āmantā. Hañci atītaṃ aniccaṃ adhuvaṃ asassataṃ vipari­ṇāma­dhammaṃ, no ca vata re vattabbe—“atītaṃ atthi atītaṃ atītabhāvaṃ na jahatī”ti.</p>
<p><a class="sc" id="28"></a><a class="ms" id="p_32Kv_650"></a><span class="rightview" title="Right view section">☑</span> Nibbānaṃ atthi nibbānaṃ nibbānabhāvaṃ na jahatīti nibbānaṃ niccaṃ dhuvaṃ sassataṃ avi­pari­ṇāma­dhammanti? Āmantā. Atītaṃ atthi atītaṃ atītabhāvaṃ na jahatīti atītaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe ….</p>
<p><a class="sc" id="29"></a><a class="ms" id="p_32Kv_651"></a><span class="rightview" title="Right view section">☑</span> Atītaṃ atthi atītaṃ atītabhāvaṃ na jahati atītaṃ aniccaṃ adhuvaṃ asassataṃ vipari­ṇāma­dhammanti? Āmantā. Nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipari­ṇāma­dhammanti? Na hevaṃ vattabbe … pe ….</p>
<p><a class="sc" id="30"></a><a class="ms" id="p_32Kv_652"></a><a class="msdiv" id="msdiv287"></a><span class="rightview" title="Right view section">☑</span> Atītaṃ rūpaṃ atthi atītaṃ rūpaṃ atītabhāvaṃ na jahatīti? Āmantā. Anāgataṃ rūpaṃ atthi anāgataṃ rūpaṃ anāgatabhāvaṃ na jahatīti? Na hevaṃ vattabbe … pe … atītaṃ rūpaṃ atthi atītaṃ rūpaṃ atītabhāvaṃ na jahatīti? Āmantā. Paccuppannaṃ rūpaṃ atthi paccuppannaṃ rūpaṃ ­pac­cup­pan­na­bhāvaṃ na jahatīti? Na hevaṃ vattabbe … pe ….</p>
<p><a class="sc" id="31"></a><a class="ms" id="p_32Kv_653"></a><span class="rightview" title="Right view section">☑</span> Anāgataṃ rūpaṃ atthi anāgataṃ rūpaṃ anāgatabhāvaṃ <span class="var" title="na jahatīti (bahūsu)" id="note92">jahatīti</span>? Āmantā. Atītaṃ rūpaṃ atthi atītaṃ rūpaṃ atītabhāvaṃ <span class="var" title="na jahatīti (bahūsu)" id="note93">jahatīti</span>? Na hevaṃ vattabbe … pe ….</p>
<p><a class="sc" id="32"></a><a class="pts" id="pts123"></a><a class="ms" id="p_32Kv_654"></a><span class="rightview" title="Right view section">☑</span> Paccuppannaṃ rūpaṃ atthi paccuppannaṃ rūpaṃ ­pac­cup­pan­na­bhāvaṃ <span class="var" title="na jahatīti (bahūsu)" id="note94">jahatīti</span>? Āmantā. Atītaṃ rūpaṃ atthi atītaṃ rūpaṃ atītabhāvaṃ <span class="var" title="na jahatīti (bahūsu)" id="note95">jahatīti</span>? Na hevaṃ vattabbe … pe ….</p>
<p><a class="sc" id="33"></a><a class="ms" id="p_32Kv_655"></a><span class="rightview" title="Right view section">☑</span> Atītaṃ rūpaṃ atthi atītaṃ rūpaṃ atītabhāvaṃ na jahatīti? Āmantā. Atītaṃ rūpaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe … nanu atītaṃ rūpaṃ aniccaṃ adhuvaṃ asassataṃ vipari­ṇāma­dhammanti? Āmantā. Hañci atītaṃ rūpaṃ aniccaṃ … pe … vipari­ṇāma­dhammaṃ, no ca vata re vattabbe—“atītaṃ rūpaṃ atthi atītaṃ rūpaṃ atītabhāvaṃ na jahatī”ti.</p>
<p><a class="sc" id="34"></a><a class="ms" id="p_32Kv_656"></a><span class="rightview" title="Right view section">☑</span> Nibbānaṃ atthi nibbānaṃ nibbānabhāvaṃ <span class="var" title="na jahatīti (?)" id="note96">na jahati</span> nibbānaṃ niccaṃ dhuvaṃ sassataṃ avi­pari­ṇāma­dhammanti? Āmantā. Atītaṃ rūpaṃ atthi atītaṃ rūpaṃ atītabhāvaṃ <span class="var" title="na jahatīti (?)" id="note97">na jahati</span> atītaṃ rūpaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe ….</p>
<p><a class="sc" id="35"></a><a class="ms" id="p_32Kv_657"></a><span class="rightview" title="Right view section">☑</span> Atītaṃ rūpaṃ atthi atītaṃ rūpaṃ atītabhāvaṃ na jahati atītaṃ rūpaṃ aniccaṃ adhuvaṃ asassataṃ vipari­ṇāma­dhammanti? Āmantā. Nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipari­ṇāma­dhammanti? Na hevaṃ vattabbe … pe ….</p>
<p><a class="sc" id="36"></a><a class="pts" id="pts124"></a><a class="ms" id="p_32Kv_658"></a><span class="rightview" title="Right view section">☑</span> Atītā vedanā atthi … atītā saññā atthi … atītā saṅkhārā atthi … atītaṃ viññāṇaṃ atthi atītaṃ viññāṇaṃ atītabhāvaṃ na jahatīti? Āmantā. Anāgataṃ viññāṇaṃ atthi anāgataṃ viññāṇaṃ anāgatabhāvaṃ na jahatīti? Na hevaṃ vattabbe … pe … atītaṃ viññāṇaṃ atthi atītaṃ viññāṇaṃ atītabhāvaṃ na jahatīti? Āmantā. Paccuppannaṃ viññāṇaṃ atthi paccuppannaṃ viññāṇaṃ ­pac­cup­pan­na­bhāvaṃ na jahatīti? Na hevaṃ vattabbe … pe ….</p>
<p><a class="sc" id="37"></a><a class="ms" id="p_32Kv_659"></a><span class="rightview" title="Right view section">☑</span> Anāgataṃ viññāṇaṃ atthi anāgataṃ viññāṇaṃ anāgatabhāvaṃ <span class="var" title="na jahatīti (bahūsu)" id="note98">jahatīti</span>? Āmantā. Atītaṃ viññāṇaṃ atthi atītaṃ viññāṇaṃ atītabhāvaṃ <span class="var" title="na jahatīti (bahūsu)" id="note99">jahatīti</span>? Na hevaṃ vattabbe … pe ….</p>
<p><a class="sc" id="38"></a><a class="ms" id="p_32Kv_660"></a><span class="rightview" title="Right view section">☑</span> Paccuppannaṃ viññāṇaṃ atthi paccuppannaṃ viññāṇaṃ ­pac­cup­pan­na­bhāvaṃ <span class="var" title="na jahatīti (bahūsu)" id="note100">jahatīti</span>? Āmantā. Atītaṃ viññāṇaṃ atthi atītaṃ viññāṇaṃ atītabhāvaṃ <span class="var" title="na jahatīti (bahūsu)" id="note101">jahatīti</span>? Na hevaṃ vattabbe … pe ….</p>
<p><a class="sc" id="39"></a><a class="ms" id="p_32Kv_661"></a><span class="rightview" title="Right view section">☑</span> Atītaṃ viññāṇaṃ atthi atītaṃ viññāṇaṃ atītabhāvaṃ na jahatīti? Āmantā. Atītaṃ viññāṇaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe … nanu atītaṃ viññāṇaṃ aniccaṃ adhuvaṃ asassataṃ vipari­ṇāma­dhammanti? Āmantā. Hañci atītaṃ viññāṇaṃ aniccaṃ adhuvaṃ asassataṃ vipari­ṇāma­dhammaṃ, no ca vata re vattabbe—“atītaṃ viññāṇaṃ atthi atītaṃ viññāṇaṃ atītabhāvaṃ na jahatī”ti.</p>
<p><a class="sc" id="40"></a><a class="pts" id="pts125"></a><a class="ms" id="p_32Kv_662"></a><span class="rightview" title="Right view section">☑</span> Nibbānaṃ atthi nibbānaṃ nibbānabhāvaṃ <span class="var" title="na jahatīti (?)" id="note102">na jahati</span> nibbānaṃ niccaṃ dhuvaṃ sassataṃ avi­pari­ṇāma­dhammanti? Āmantā. Atītaṃ viññāṇaṃ atthi atītaṃ viññāṇaṃ atītabhāvaṃ <span class="var" title="na jahatīti (?)" id="note103">na jahati</span> atītaṃ viññāṇaṃ niccaṃ dhuvaṃ sassataṃ avi­pari­ṇāma­dhammanti? Na hevaṃ vattabbe … pe ….</p>
<p><a class="sc" id="41"></a><a class="ms" id="p_32Kv_663"></a><span class="rightview" title="Right view section">☑</span> Atītaṃ viññāṇaṃ atthi atītaṃ viññāṇaṃ atītabhāvaṃ na jahati atītaṃ viññāṇaṃ aniccaṃ adhuvaṃ asassataṃ vipari­ṇāma­dhammanti? Āmantā. Nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipari­ṇāma­dhammanti? Na hevaṃ vattabbe … pe ….</p>
<h2>1. Vacanasodhana</h2>
<p><a class="sc" id="42"></a><a class="ms" id="p_32Kv_664"></a><a class="msdiv" id="msdiv288"></a><span class="rightview" title="Right view section">☑</span> Atītaṃ nvatthīti? Āmantā. Hañci atītaṃ nvatthi, atītaṃ atthīti micchā. Hañci vā pana atthi nvātītaṃ, atthi atītanti micchā. Anāgataṃ nvatthīti? Āmantā. Hañci anāgataṃ nvatthi, anāgataṃ atthīti micchā. Hañci vā pana atthi nvānāgataṃ, atthi anāgatanti micchā.</p>
<p><a class="sc" id="43"></a><a class="ms" id="p_32Kv_665"></a><span class="rightview" title="Right view section">☑</span> Anāgataṃ hutvā paccuppannaṃ hotīti? Āmantā. Taññeva anāgataṃ taṃ paccuppannanti? Na hevaṃ vattabbe … pe … taññeva anāgataṃ taṃ paccuppannanti? Āmantā. Hutvā hoti hutvā hotīti? Na hevaṃ vattabbe … pe … hutvā hoti hutvā hotīti? Āmantā. Na hutvā na hoti na hutvā na hotīti? Na hevaṃ vattabbe … pe ….</p>
<p><a class="sc" id="44"></a><a class="pts" id="pts126"></a><a class="ms" id="p_32Kv_666"></a><span class="rightview" title="Right view section">☑</span> Paccuppannaṃ hutvā atītaṃ hotīti? Āmantā. Taññeva paccuppannaṃ taṃ atītanti? Na hevaṃ vattabbe … pe … taññeva paccuppannaṃ taṃ atītanti? Āmantā. Hutvā hoti hutvā hotīti? Na hevaṃ vattabbe … pe … hutvā hoti hutvā hotīti? Āmantā. Na hutvā na hoti na hutvā na hotīti? Na hevaṃ vattabbe … pe ….</p>
<p><a class="sc" id="45"></a><a class="ms" id="p_32Kv_667"></a><span class="rightview" title="Right view section">☑</span> Anāgataṃ hutvā paccuppannaṃ hoti, paccuppannaṃ hutvā atītaṃ hotīti? Āmantā. Taññeva anāgataṃ taṃ paccuppannaṃ taṃ atītanti? Na hevaṃ vattabbe … pe … taññeva anāgataṃ taṃ paccuppannaṃ taṃ atītanti? Āmantā. Hutvā hoti hutvā hotīti? Na hevaṃ vattabbe … pe … hutvā hoti hutvā hotīti? Āmantā. Na hutvā na hoti na hutvā na hotīti? Na hevaṃ vattabbe.</p>
<h2>2. Atīta­cak­khu­rū­pādika­thā</h2>
<p><a class="sc" id="46"></a><a class="pts" id="pts127"></a><a class="ms" id="p_32Kv_668"></a><a class="msdiv" id="msdiv289"></a><span class="rightview" title="Right view section">☑</span> Atītaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthīti? Āmantā. Atītena cakkhunā atītaṃ rūpaṃ passatīti? Na hevaṃ vattabbe … pe … atītaṃ sotaṃ atthi saddā atthi sotaviññāṇaṃ atthi ākāso atthi manasikāro atthīti? Āmantā. Atītena sotena atītaṃ saddaṃ suṇātīti? Na hevaṃ vattabbe … pe … atītaṃ ghānaṃ atthi gandhā atthi ghānaviññāṇaṃ atthi vāyo atthi manasikāro atthīti? Āmantā. Atītena ghānena atītaṃ gandhaṃ ghāyatīti? Na hevaṃ vattabbe … pe … atītā jivhā atthi rasā atthi jivhāviññāṇaṃ atthi āpo atthi manasikāro atthīti? Āmantā. Atītāya jivhāya atītaṃ rasaṃ sāyatīti? Na hevaṃ vattabbe … pe … atīto kāyo atthi phoṭṭhabbā atthi kāyaviññāṇaṃ atthi pathavī atthi manasikāro atthīti? Āmantā. Atītena kāyena atītaṃ phoṭṭhabbaṃ phusatīti? Na hevaṃ vattabbe … pe … atīto mano atthi dhammā atthi manoviññāṇaṃ atthi vatthuṃ atthi manasikāro atthīti? Āmantā. Atītena manena atītaṃ dhammaṃ vijānātīti? Na hevaṃ vattabbe … pe ….</p>
<p><a class="sc" id="47"></a><a class="pts" id="pts128"></a><a class="ms" id="p_32Kv_669"></a><span class="rightview" title="Right view section">☑</span> Anāgataṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthīti? Āmantā. Anāgatena cakkhunā anāgataṃ rūpaṃ passatīti? Na hevaṃ vattabbe … pe … anāgataṃ sotaṃ atthi … ghānaṃ atthi … jivhā atthi … kāyo atthi … mano atthi dhammā atthi manoviññāṇaṃ atthi vatthuṃ atthi manasikāro atthīti? Āmantā. Anāgatena manena anāgataṃ dhammaṃ vijānātīti? Na hevaṃ vattabbe … pe ….</p>
<p><a class="sc" id="48"></a><a class="ms" id="p_32Kv_670"></a><span class="rightview" title="Right view section">☑</span> Paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, paccuppannena cakkhunā paccuppannaṃ rūpaṃ passatīti? Āmantā. Atītaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, atītena cakkhunā atītaṃ rūpaṃ passatīti? Na hevaṃ vattabbe … pe …. Paccuppannaṃ sotaṃ atthi … ghānaṃ atthi … jivhā atthi … kāyo atthi … mano atthi dhammā atthi manoviññāṇaṃ atthi vatthuṃ atthi manasikāro atthi, paccuppannena manena paccuppannaṃ dhammaṃ vijānātīti? Āmantā. Atīto mano atthi dhammā atthi manoviññāṇaṃ atthi vatthuṃ atthi manasikāro atthi, atītena manena atītaṃ dhammaṃ vijānātīti? Na hevaṃ vattabbe … pe ….</p>
<p><a class="sc" id="49"></a><a class="pts" id="pts129"></a><a class="ms" id="p_32Kv_671"></a><span class="rightview" title="Right view section">☑</span> Paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, paccuppannena cakkhunā paccuppannaṃ rūpaṃ passatīti? Āmantā. Anāgataṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, anāgatena cakkhunā anāgataṃ rūpaṃ passatīti? Na hevaṃ vattabbe … pe … paccuppannaṃ sotaṃ atthi … ghānaṃ atthi … jivhā atthi … kāyo atthi … mano atthi dhammā atthi manoviññāṇaṃ atthi vatthuṃ atthi manasikāro atthi, paccuppannena manena paccuppannaṃ dhammaṃ vijānātīti? Āmantā. Anāgato mano atthi dhammā atthi manoviññāṇaṃ atthi vatthuṃ atthi manasikāro atthi, anāgatena manena anāgataṃ dhammaṃ vijānātīti? Na hevaṃ vattabbe … pe ….</p>
<p><a class="sc" id="50"></a><a class="ms" id="p_32Kv_672"></a><span class="rightview" title="Right view section">☑</span> Atītaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, na ca atītena cakkhunā atītaṃ rūpaṃ passatīti? Āmantā. Paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, na ca paccuppannena cakkhunā paccuppannaṃ rūpaṃ passatīti? Na hevaṃ vattabbe … pe … atītaṃ sotaṃ atthi … ghānaṃ atthi … jivhā atthi … kāyo atthi … mano atthi dhammā atthi manoviññāṇaṃ atthi vatthuṃ atthi manasikāro atthi, na ca atītena manena atītaṃ dhammaṃ vijānātīti? Āmantā. Paccuppanno mano atthi dhammā atthi manoviññāṇaṃ atthi vatthuṃ atthi manasikāro atthi, na ca paccuppannena manena paccuppannaṃ dhammaṃ vijānātīti? Na hevaṃ vattabbe … pe ….</p>
<p><a class="sc" id="51"></a><a class="ms" id="p_32Kv_673"></a><span class="rightview" title="Right view section">☑</span> Anāgataṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, na ca anāgatena cakkhunā anāgataṃ rūpaṃ passatīti? Āmantā. Paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi, na ca paccuppannena cakkhunā paccuppannaṃ rūpaṃ passatīti? Na hevaṃ vattabbe … pe … anāgataṃ sotaṃ atthi … ghānaṃ atthi … jivhā atthi … kāyo atthi … mano atthi dhammā atthi manoviññāṇaṃ atthi vatthuṃ atthi manasikāro atthi, na ca anāgatena manena anāgataṃ dhammaṃ vijānātīti? Āmantā. Paccuppanno mano atthi dhammā atthi manoviññāṇaṃ atthi vatthuṃ atthi manasikāro atthi, na ca paccuppannena manena paccuppannaṃ dhammaṃ vijānātīti? Na hevaṃ vattabbe … pe ….</p>
<h2>3. Atīta­ñā­ṇādika­thā</h2>
<p><a class="sc" id="52"></a><a class="pts" id="pts130"></a><a class="ms" id="p_32Kv_674"></a><a class="msdiv" id="msdiv290"></a><span class="rightview" title="Right view section">☑</span> Atītaṃ ñāṇaṃ atthīti? Āmantā. Tena ñāṇena ñāṇakaraṇīyaṃ karotīti? Na hevaṃ vattabbe … pe … tena ñāṇena ñāṇakaraṇīyaṃ karotīti? Āmantā. Tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe ….</p>
<p><a class="sc" id="53"></a><a class="ms" id="p_32Kv_675"></a><span class="rightview" title="Right view section">☑</span> Anāgataṃ ñāṇaṃ atthīti? Āmantā. Tena ñāṇena ñāṇakaraṇīyaṃ karotīti? Na hevaṃ vattabbe … pe … tena ñāṇena ñāṇakaraṇīyaṃ karotīti? Āmantā. Tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe ….</p>
<p><a class="sc" id="54"></a><a class="pts" id="pts131"></a><a class="ms" id="p_32Kv_676"></a><span class="rightview" title="Right view section">☑</span> Paccuppannaṃ ñāṇaṃ atthi, tena ñāṇena ñāṇakaraṇīyaṃ karotīti? Āmantā. Atītaṃ ñāṇaṃ atthi, tena ñāṇena ñāṇakaraṇīyaṃ karotīti? Na hevaṃ vattabbe … pe … paccuppannaṃ ñāṇaṃ atthi, tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Āmantā. Atītaṃ ñāṇaṃ atthi, tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe … paccuppannaṃ ñāṇaṃ atthi, tena ñāṇena ñāṇakaraṇīyaṃ karotīti? Āmantā. Anāgataṃ ñāṇaṃ atthi, tena ñāṇena ñāṇakaraṇīyaṃ karotīti? Na hevaṃ vattabbe … pe … paccuppannaṃ ñāṇaṃ atthi, tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Āmantā. Anāgataṃ ñāṇaṃ atthi, tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe ….</p>
<p><a class="sc" id="55"></a><a class="ms" id="p_32Kv_677"></a><span class="rightview" title="Right view section">☑</span> Atītaṃ ñāṇaṃ atthi, na ca tena ñāṇena ñāṇakaraṇīyaṃ karotīti? Āmantā. Paccuppannaṃ ñāṇaṃ atthi, na ca tena ñāṇena ñāṇakaraṇīyaṃ karotīti? Na hevaṃ vattabbe … pe … atītaṃ ñāṇaṃ atthi, na ca tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Āmantā. Paccuppannaṃ ñāṇaṃ atthi, na ca tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe ….</p>
<p><a class="sc" id="56"></a><a class="ms" id="p_32Kv_678"></a><span class="rightview" title="Right view section">☑</span> Anāgataṃ ñāṇaṃ atthi, na ca tena ñāṇena ñāṇakaraṇīyaṃ karotīti? Āmantā. Paccuppannaṃ ñāṇaṃ atthi, na ca tena ñāṇena ñāṇakaraṇīyaṃ karotīti? Na hevaṃ vattabbe … pe …. Anāgataṃ ñāṇaṃ atthi, na ca tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Āmantā. Paccuppannaṃ ñāṇaṃ atthi, na ca tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe ….</p>
<h2>4. Arahan­tā­di­ka­thā</h2>
<p><a class="sc" id="57"></a><a class="pts" id="pts132"></a><a class="ms" id="p_32Kv_679"></a><a class="msdiv" id="msdiv291"></a><span class="rightview" title="Right view section">☑</span> Arahato atīto rāgo atthīti? Āmantā. Arahā tena rāgena sarāgoti? Na hevaṃ vattabbe … pe … arahato atīto doso atthīti? Āmantā. Arahā tena dosena sadosoti? Na hevaṃ vattabbe … pe … arahato atīto moho atthīti? Āmantā. Arahā tena mohena samohoti? Na hevaṃ vattabbe … pe … arahato atīto māno atthīti? Āmantā. Arahā tena mānena samānoti? Na hevaṃ vattabbe … pe … arahato atītā diṭṭhi atthīti? Āmantā. Arahā tāya diṭṭhiyā sadiṭṭhikoti? Na hevaṃ vattabbe … pe … arahato atītā vicikicchā atthīti? Āmantā. Arahā tāya vicikicchāya savicikicchoti? Na hevaṃ vattabbe … pe … arahato atītaṃ thinaṃ atthīti? Āmantā. Arahā tena thinena sathinoti? Na hevaṃ vattabbe … pe … arahato atītaṃ uddhaccaṃ atthīti? Āmantā. Arahā tena uddhaccena sauddhaccoti? Na hevaṃ vattabbe … pe … arahato atītaṃ ahirikaṃ atthīti? Āmantā. Arahā tena ahirikena saahirikoti? Na hevaṃ vattabbe … pe … arahato atītaṃ anottappaṃ atthīti? Āmantā. Arahā tena anottappena saanottappīti? Na hevaṃ vattabbe … pe ….</p>
<p><a class="sc" id="58"></a><a class="pts" id="pts133"></a><a class="ms" id="p_32Kv_680"></a><span class="rightview" title="Right view section">☑</span> Anāgāmissa atītā sakkāyadiṭṭhi atthīti? Āmantā. Anāgāmī tāya diṭṭhiyā sadiṭṭhikoti? Na hevaṃ vattabbe … pe … anāgāmissa atītā vicikicchā atthi … atīto sīlab­bata­parāmāso atthi … atīto aṇusahagato kāmarāgo atthi … atīto aṇusahagato byāpādo atthīti? Āmantā. Anāgāmī tena byāpādena ­byāpan­na­cit­toti? Na hevaṃ vattabbe … pe ….</p>
<p><a class="sc" id="59"></a><a class="ms" id="p_32Kv_681"></a><span class="rightview" title="Right view section">☑</span> Sakadāgāmissa atītā sakkāyadiṭṭhi atthīti? Āmantā. Sakadāgāmī tāya diṭṭhiyā sadiṭṭhikoti? Na hevaṃ vattabbe … pe … sakadāgāmissa atītā vicikicchā atthi … atīto sīlab­bata­parāmāso atthi … atīto oḷāriko kāmarāgo atthi … atīto oḷāriko byāpādo atthīti? Āmantā. Sakadāgāmī tena byāpādena ­byāpan­na­cit­toti? Na hevaṃ vattabbe … pe ….</p>
<p><a class="sc" id="60"></a><a class="ms" id="p_32Kv_682"></a><span class="rightview" title="Right view section">☑</span> Sotāpannassa atītā sakkāyadiṭṭhi atthīti? Āmantā. Sotāpanno tāya diṭṭhiyā sadiṭṭhikoti? Na hevaṃ vattabbe … pe … sotāpannassa atītā vicikicchā atthi … atīto sīlab­bata­parāmāso atthi … atīto apāyagamanīyo rāgo atthi … atīto apāyagamanīyo doso atthi … atīto apāyagamanīyo moho atthīti? Āmantā. Sotāpanno tena mohena samohoti? Na hevaṃ vattabbe … pe ….</p>
<p><a class="sc" id="61"></a><a class="pts" id="pts134"></a><a class="ms" id="p_32Kv_683"></a><a class="msdiv" id="msdiv292"></a><span class="rightview" title="Right view section">☑</span> Puthujjanassa atīto rāgo atthi, puthujjano tena rāgena sarāgoti? Āmantā. Arahato atīto rāgo atthi, arahā tena rāgena sarāgoti? Na hevaṃ vattabbe … pe … puthujjanassa atīto doso atthi … pe … atītaṃ anottappaṃ atthi puthujjano tena anottappena anottappīti? Āmantā. Arahato atītaṃ anottappaṃ atthi, arahā tena anottappena anottappīti? Na hevaṃ vattabbe … pe ….</p>
<p><a class="sc" id="62"></a><a class="ms" id="p_32Kv_684"></a><span class="rightview" title="Right view section">☑</span> Puthujjanassa atītā sakkāyadiṭṭhi atthi, puthujjano tāya diṭṭhiyā sadiṭṭhikoti? Āmantā. Anāgāmissa atītā sakkāyadiṭṭhi atthi, anāgāmī tāya diṭṭhiyā sadiṭṭhikoti? Na hevaṃ vattabbe … pe … puthujjanassa atītā vicikicchā atthi … pe … atīto aṇusahagato byāpādo atthi, puthujjano tena byāpādena ­byāpan­na­cit­toti? Āmantā. Anāgāmissa atīto aṇusahagato byāpādo atthi, anāgāmī tena byāpādena ­byāpan­na­cit­toti? Na hevaṃ vattabbe … pe ….</p>
<p><a class="sc" id="63"></a><a class="ms" id="p_32Kv_685"></a><span class="rightview" title="Right view section">☑</span> Puthujjanassa atītā sakkāyadiṭṭhi atthi, puthujjano tāya diṭṭhiyā sadiṭṭhikoti? Āmantā. Sakadāgāmissa atītā sakkāyadiṭṭhi atthi, sakadāgāmī tāya diṭṭhiyā sadiṭṭhikoti? Na hevaṃ vattabbe … pe … puthujjanassa atītā vicikicchā atthi … atīto oḷāriko byāpādo atthi, puthujjano tena byāpādena ­byāpan­na­cit­toti? Āmantā. Sakadāgāmissa atīto oḷāriko byāpādo atthi, sakadāgāmī tena byāpādena ­byāpan­na­cit­toti? Na hevaṃ vattabbe … pe ….</p>
<p><a class="sc" id="64"></a><a class="pts" id="pts135"></a><a class="ms" id="p_32Kv_686"></a><span class="rightview" title="Right view section">☑</span> Puthujjanassa atītā sakkāyadiṭṭhi atthi, puthujjano tāya diṭṭhiyā sadiṭṭhikoti? Āmantā. Sotāpannassa atītā sakkāyadiṭṭhi atthi, sotāpanno tāya diṭṭhiyā sadiṭṭhikoti? Na hevaṃ vattabbe … pe … puthujjanassa atītā vicikicchā atthi … pe … atīto apāyagamanīyo moho atthi, puthujjano tena mohena samohoti? Āmantā. Sotāpannassa atīto apāyagamanīyo moho atthi, sotāpanno tena mohena samohoti? Na hevaṃ vattabbe … pe ….</p>
<p><a class="sc" id="65"></a><a class="ms" id="p_32Kv_687"></a><span class="rightview" title="Right view section">☑</span> Arahato atīto rāgo atthi, na ca arahā tena rāgena sarāgoti? Āmantā. Puthujjanassa atīto rāgo atthi, na ca puthujjano tena rāgena sarāgoti? Na hevaṃ vattabbe … pe … arahato atīto doso atthi … pe … atītaṃ anottappaṃ atthi, na ca arahā tena anottappena anottappīti? Āmantā. Puthujjanassa atītaṃ anottappaṃ atthi, na ca puthujjano tena anottappena anottappīti? Na hevaṃ vattabbe … pe ….</p>
<p><a class="sc" id="66"></a><a class="ms" id="p_32Kv_688"></a><span class="rightview" title="Right view section">☑</span> Anāgāmissa atītā sakkāyadiṭṭhi atthi, na ca anāgāmī tāya diṭṭhiyā sadiṭṭhikoti? Āmantā. Puthujjanassa atītā sakkāyadiṭṭhi atthi, na ca puthujjano tāya diṭṭhiyā sadiṭṭhikoti? Na hevaṃ vattabbe … pe … anāgāmissa atītā vicikicchā atthi … pe … atīto aṇusahagato byāpādo atthi, na ca anāgāmī tena byāpādena ­byāpan­na­cit­toti? Āmantā. Puthujjanassa atīto aṇusahagato byāpādo atthi, na ca puthujjano tena byāpādena ­byāpan­na­cit­toti? Na hevaṃ vattabbe … pe ….</p>
<p><a class="sc" id="67"></a><a class="pts" id="pts136"></a><a class="ms" id="p_32Kv_689"></a><span class="rightview" title="Right view section">☑</span> Sakadāgāmissa atītā sakkāyadiṭṭhi atthi, na ca sakadāgāmī tāya diṭṭhiyā sadiṭṭhikoti? Āmantā. Puthujjanassa atītā sakkāyadiṭṭhi atthi, na ca puthujjano tāya diṭṭhiyā sadiṭṭhikoti? Na hevaṃ vattabbe … pe … sakadāgāmissa atītā vicikicchā atthi … pe … atīto oḷāriko byāpādo atthi, na ca sakadāgāmī tena byāpādena ­byāpan­na­cit­toti? Āmantā. Puthujjanassa atīto oḷāriko byāpādo atthi, na ca puthujjano tena byāpādena ­byāpan­na­cit­toti? Na hevaṃ vattabbe … pe ….</p>
<p><a class="sc" id="68"></a><a class="ms" id="p_32Kv_690"></a><span class="rightview" title="Right view section">☑</span> Sotāpannassa atītā sakkāyadiṭṭhi atthi, na ca sotāpanno tāya diṭṭhiyā sadiṭṭhikoti? Āmantā. Puthujjanassa atītā sakkāyadiṭṭhi atthi, na ca puthujjano tāya diṭṭhiyā sadiṭṭhikoti? Na hevaṃ vattabbe … pe … sotāpannassa atītā vicikicchā atthi … pe … atīto apāyagamanīyo moho atthi, na ca sotāpanno tena mohena samohoti? Āmantā. Puthujjanassa atīto apāyagamanīyo moho atthi, na ca puthujjano tena mohena samohoti? Na hevaṃ vattabbe … pe ….</p>
<h2>5. Atīta­hatthā­di­ka­thā</h2>
<p><a class="sc" id="69"></a><a class="ms" id="p_32Kv_691"></a><a class="msdiv" id="msdiv293"></a><span class="rightview" title="Right view section">☑</span> Atītā hatthā atthīti? Āmantā. Atītesu hatthesu sati ādāna­nikkhepa­naṃ paññāyatīti? Na hevaṃ vattabbe … pe … atītā pādā atthīti? Āmantā. Atītesu pādesu sati abhikka­ma­paṭik­kamo paññāyatīti? Na hevaṃ vattabbe … pe … atītā pabbā atthīti? Āmantā. Atītesu pabbesu sati samiñja­na­pasāra­ṇaṃ paññāyatīti? Na hevaṃ vattabbe … pe … atīto kucchi atthīti? Āmantā. Atītasmiṃ kucchismiṃ sati jighacchā pipāsā paññāyatīti? Na hevaṃ vattabbe … pe ….</p>
<p><a class="sc" id="70"></a><a class="pts" id="pts137"></a><a class="ms" id="p_32Kv_692"></a><span class="rightview" title="Right view section">☑</span> Atīto kāyo atthīti? Āmantā. Atīto kāyo ­pagga­ha­nig­gahu­pago cheda­na­bhe­danupago kākehi gijjhehi kulalehi sādhāraṇoti? Na hevaṃ vattabbe … pe … atīte kāye visaṃ kameyya, satthaṃ kameyya, aggi kameyyāti? Na hevaṃ vattabbe … pe … labbhā atīto kāyo addubandhanena bandhituṃ, rajju­bandha­nena bandhituṃ, saṅ­kha­lika­bandha­nena bandhituṃ, gāmabandhanena bandhituṃ, nigama­bandha­nena bandhituṃ, nagara­bandha­nena bandhituṃ, jana­pada­bandha­nena bandhituṃ, kaṇṭha­pañca­mehi bandhanehi bandhitunti? Na hevaṃ vattabbe … pe ….</p>
<p><a class="sc" id="71"></a><a class="ms" id="p_32Kv_693"></a><span class="rightview" title="Right view section">☑</span> Atīto āpo atthīti? Āmantā. Tena āpena āpakaraṇīyaṃ karotīti? Na hevaṃ vattabbe … pe … atīto tejo atthīti? Āmantā. Tena tejena tejakaraṇīyaṃ karotīti? Na hevaṃ vattabbe … pe … atīto vāyo atthīti? Āmantā. Tena vāyena vāyakaraṇīyaṃ karotīti? Na hevaṃ vattabbe … pe ….</p>
<h2>6. Atītak­khan­dhā­di­samo­dhāna­kathā</h2>
<p><a class="sc" id="72"></a><a class="ms" id="p_32Kv_694"></a><a class="msdiv" id="msdiv294"></a><span class="rightview" title="Right view section">☑</span> Atīto rūpakkhandho atthi, anāgato rūpakkhandho atthi, paccuppanno rūpakkhandho atthīti? Āmantā. Tayo rūpakkhandhāti? Na hevaṃ vattabbe … pe … atītā pañcakkhandhā atthi, anāgatā pañcakkhandhā atthi, paccuppannā pañcakkhandhā atthīti? Āmantā. Panna­rasak­khan­dhāti? Na hevaṃ vattabbe … pe ….</p>
<p><a class="sc" id="73"></a><a class="pts" id="pts138"></a><a class="ms" id="p_32Kv_695"></a><span class="rightview" title="Right view section">☑</span> Atītaṃ cakkhāyatanaṃ atthi, anāgataṃ cakkhāyatanaṃ atthi, paccuppannaṃ cakkhāyatanaṃ atthīti? Āmantā. Tīṇi ­cak­khā­ya­tanā­nīti? Na hevaṃ vattabbe … pe … atītāni dvāda­sāyata­nāni atthi, anāgatāni dvāda­sāyata­nāni atthi, paccuppannāni dvāda­sāyata­nāni atthīti? Āmantā. Chat­tiṃsā­yatanā­nīti? Na hevaṃ vattabbe … pe ….</p>
<p><a class="sc" id="74"></a><a class="ms" id="p_32Kv_696"></a><span class="rightview" title="Right view section">☑</span> Atītā cakkhudhātu atthi, anāgatā cakkhudhātu atthi, paccuppannā cakkhudhātu atthīti? Āmantā. Tisso cak­khu­dhātu­yoti? Na hevaṃ vattabbe … pe … atītā aṭṭhārasa dhātuyo atthi, anāgatā aṭṭhārasa dhātuyo atthi, paccuppannā aṭṭhārasa dhātuyo atthīti? Āmantā. Catupaññāsa dhātuyoti? Na hevaṃ vattabbe … pe ….</p>
<p><a class="sc" id="75"></a><a class="ms" id="p_32Kv_697"></a><span class="rightview" title="Right view section">☑</span> Atītaṃ cakkhundriyaṃ atthi, anāgataṃ cakkhundriyaṃ atthi, paccuppannaṃ cakkhundriyaṃ atthīti? Āmantā. Tīṇi cak­khun­dri­yānīti? Na hevaṃ vattabbe … pe … atītāni bāvī­satin­driyāni atthi, anāgatāni bāvī­satin­driyāni atthi, paccuppannāni bāvī­satin­driyāni atthīti? Āmantā. Chasaṭ­ṭhin­dri­yānīti? Na hevaṃ vattabbe … pe ….</p>
<p><a class="sc" id="76"></a><a class="ms" id="p_32Kv_698"></a><span class="rightview" title="Right view section">☑</span> Atīto rājā cakkavattī atthi, anāgato rājā cakkavattī atthi, paccuppanno rājā cakkavattī atthīti? Āmantā. Tiṇṇannaṃ rājūnaṃ cakkavattīnaṃ sammukhībhāvo hotīti? Na hevaṃ vattabbe … pe ….</p>
<p><a class="sc" id="77"></a><a class="ms" id="p_32Kv_699"></a><span class="rightview" title="Right view section">☑</span> Atīto sammāsambuddho atthi, anāgato sammāsambuddho atthi, paccuppanno sammāsambuddho atthīti? Āmantā. Tiṇṇannaṃ sammā­sambud­dhā­naṃ sammukhībhāvo hotīti? Na hevaṃ vattabbe … pe ….</p>
<h2>7. Pada­so­dha­na­kathā</h2>
<p><a class="sc" id="78"></a><a class="pts" id="pts139"></a><a class="ms" id="p_32Kv_700"></a><a class="msdiv" id="msdiv295"></a><span class="rightview" title="Right view section">☑</span> Atītaṃ atthīti? Āmantā. Atthi atītanti? Atthi siyā atītaṃ, siyā nvātītanti.</p>
<p><a class="sc" id="79"></a><a class="ms" id="p_32Kv_701"></a>Ājānāhi niggahaṃ. Hañci atītaṃ atthi, atthi siyā atītaṃ, siyā nvātītaṃ, tenātītaṃ nvātītaṃ, nvātītaṃ atītanti. Yaṃ tattha vadesi—“vattabbe kho— ‘atītaṃ atthi atthi siyā atītaṃ, siyā nvātītaṃ, tenātītaṃ nvātītaṃ, nvātītaṃ atītan’”ti micchā.</p>
<p><a class="sc" id="80"></a><a class="ms" id="p_32Kv_702"></a>No ce pana atītaṃ nvātītaṃ nvātītaṃ atītanti, no ca vata re vattabbe—“atītaṃ atthi atthi siyā atītaṃ, siyā nvātītan”ti. Yaṃ tattha vadesi—“vattabbe kho— ‘atītaṃ atthi atthi siyā atītaṃ, siyā nvātītaṃ, tenātītaṃ nvātītaṃ, nvātītaṃ atītan’”ti micchā.</p>
<p><a class="sc" id="81"></a><a class="ms" id="p_32Kv_703"></a><span class="rightview" title="Right view section">☑</span> Anāgataṃ atthīti? Āmantā. Atthi anāgatanti? Atthi siyā anāgataṃ, siyā nvānāgatanti.</p>
<p><a class="sc" id="82"></a><a class="ms" id="p_32Kv_704"></a>Ājānāhi niggahaṃ. Hañci anāgataṃ atthi atthi siyā anāgataṃ siyā nvānāgataṃ, tenānāgataṃ nvānāgataṃ, nvānāgataṃ anāgatanti. Yaṃ tattha vadesi—“vattabbe kho—‘anāgataṃ atthi atthi siyā anāgataṃ, siyā nvānāgataṃ, tenānāgataṃ nvānāgataṃ, nvānāgataṃ anāgatan’”ti micchā.</p>
<p><a class="sc" id="83"></a><a class="ms" id="p_32Kv_705"></a>No ce panānāgataṃ nvānāgataṃ nvānāgataṃ anāgatanti, no ca vata re vattabbe— “anāgataṃ atthi atthi siyā anāgataṃ, siyā nvānāgatan”ti. Yaṃ tattha vadesi— “vattabbe kho—‘anāgataṃ atthi atthi siyā anāgataṃ, siyā nvānāgataṃ, tenānāgataṃ nvānāgataṃ, nvānāgataṃ anāgatan’”ti micchā.</p>
<p><a class="sc" id="84"></a><a class="ms" id="p_32Kv_706"></a><span class="wrongview" title="Wrong view section">☒</span> Paccuppannaṃ atthīti? Āmantā. Atthi paccuppannanti? Atthi siyā paccuppannaṃ, siyā no paccuppannanti.</p>
<p><a class="sc" id="85"></a><a class="ms" id="p_32Kv_707"></a>Ājānāhi niggahaṃ. Hañci paccuppannaṃ atthi atthi siyā paccuppannaṃ, siyā no paccuppannaṃ, tena paccuppannaṃ, no paccuppannaṃ, no paccuppannaṃ paccuppannanti. Yaṃ tattha vadesi—“vattabbe kho—‘paccuppannaṃ atthi atthi siyā paccuppannaṃ, siyā no paccuppannaṃ, tena paccuppannaṃ no paccuppannaṃ, no paccuppannaṃ paccuppannan’”ti micchā.</p>
<p><a class="sc" id="86"></a><a class="pts" id="pts140"></a><a class="ms" id="p_32Kv_708"></a>No ce pana paccuppannaṃ no paccuppannaṃ, no paccuppannaṃ paccuppannanti, no ca vata re vattabbe—“paccuppannaṃ atthi atthi siyā paccuppannaṃ, siyā no paccuppannan”ti. Yaṃ tattha vadesi—“vattabbe kho—‘paccuppannaṃ atthi atthi siyā paccuppannaṃ, siyā no paccuppannaṃ, tena paccuppannaṃ no paccuppannaṃ, no paccuppannaṃ paccuppannan’”ti micchā.</p>
<p><a class="sc" id="87"></a><a class="ms" id="p_32Kv_709"></a><span class="wrongview" title="Wrong view section">☒</span> Nibbānaṃ atthīti? Āmantā. Atthi nibbānanti? Atthi siyā nibbānaṃ siyā no nibbānanti.</p>
<p><a class="sc" id="88"></a><a class="ms" id="p_32Kv_710"></a>Ājānāhi niggahaṃ. Hañci nibbānaṃ atthi atthi siyā nibbānaṃ, siyā no nibbānaṃ, tena nibbānaṃ no nibbānaṃ, no nibbānaṃ nibbānanti. Yaṃ tattha vadesi— “vattabbe kho—‘nibbānaṃ atthi atthi siyā nibbānaṃ, siyā no nibbānaṃ, tena nibbānaṃ no nibbānaṃ, no nibbānaṃ nibbānan’”ti micchā.</p>
<p><a class="sc" id="89"></a><a class="ms" id="p_32Kv_711"></a>No ce pana nibbānaṃ no nibbānaṃ, no nibbānaṃ nibbānanti, no ca vata re vattabbe—“nibbānaṃ atthi atthi siyā nibbānaṃ, siyā no nibbānan”ti. Yaṃ tattha vadesi—“vattabbe kho—‘nibbānaṃ atthi atthi siyā nibbānaṃ, siyā no nibbānaṃ, tena nibbānaṃ no nibbānaṃ, no nibbānaṃ nibbānan’”ti micchā.</p>
<h2>8. Suttasādhana</h2>
<p><a class="sc" id="90"></a><a class="ms" id="p_32Kv_712"></a><a class="msdiv" id="msdiv296"></a><span class="wrongview" title="Wrong view section">☒</span> Na vattabbaṃ—“atītaṃ atthi, anāgataṃ atthī”ti? Āmantā. Nanu vuttaṃ bhagavatā—“ yaṃ kiñci, bhikkhave, rūpaṃ atītā­nāgata­pac­cup­pan­naṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā— ayaṃ vuccati rūpakkhandho. Yā kāci vedanā … yā kāci saññā … ye keci saṅkhārā … yaṃ kiñci viññāṇaṃ atītā­nāgata­pac­cup­pan­naṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā—ayaṃ vuccati viññā­ṇak­khan­dho”ti. Attheva suttantoti? Āmantā. Tena hi atītaṃ atthi, anāgataṃ atthīti.</p>
<p><a class="sc" id="91"></a><a class="pts" id="pts141"></a><a class="ms" id="p_32Kv_713"></a><span class="rightview" title="Right view section">☑</span> Atītaṃ atthi, anāgataṃ atthīti? Āmantā. Nanu vuttaṃ bhagavatā—“ tayome, bhikkhave, niruttipathā adhi­vacana­pathā paññattipathā asaṃkiṇṇā asaṃkiṇṇapubbā na saṃkiyanti na saṅkiyissanti appaṭikuṭṭhā samaṇehi brāhmaṇehi viññūhi. Katame tayo? Yaṃ, bhikkhave, rūpaṃ atītaṃ niruddhaṃ vigataṃ vipariṇataṃ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti; na tassa saṅkhā ‘atthī’ti, na tassa saṅkhā ‘bhavissatī’ti. Yā vedanā … pe … yā saññā … ye saṅkhārā … yaṃ viññāṇaṃ atītaṃ niruddhaṃ vigataṃ vipariṇataṃ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti; na tassa saṅkhā ‘atthī’ti, na tassa saṅkhā ‘bhavissatī’ti.</p>
<p><a class="sc" id="92"></a><a class="ms" id="p_32Kv_714"></a>Yaṃ, bhikkhave, rūpaṃ ajātaṃ apātubhūtaṃ ‘bhavissatī’ti tassa saṅkhā, ‘bhavissatī’ti tassa samaññā, ‘bhavissatī’ti tassa paññatti; na tassa saṅkhā ‘atthī’ti, na tassa saṅkhā ‘ahosī’ti. Yā vedanā … pe … yā saññā … ye saṅkhārā … yaṃ viññāṇaṃ ajātaṃ apātubhūtaṃ ‘bhavissatī’ti tassa saṅkhā, ‘bhavissatī’ti tassa samaññā, ‘bhavissatī’ti tassa paññatti; na tassa saṅkhā ‘atthī’ti, na tassa saṅkhā ‘ahosī’ti.</p>
<p><a class="sc" id="93"></a><a class="ms" id="p_32Kv_715"></a>Yaṃ, bhikkhave, rūpaṃ jātaṃ pātubhūtaṃ ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti; na tassa saṅkhā ‘ahosī’ti, na tassa saṅkhā ‘bhavissatī’ti. Yā vedanā … pe … yā saññā … ye saṅkhārā … yaṃ viññāṇaṃ jātaṃ pātubhūtaṃ ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti; na tassa saṅkhā ‘ahosī’ti, na tassa saṅkhā ‘bhavissatī’ti. Ime kho, bhikkhave, tayo niruttipathā adhi­vacana­pathā paññattipathā asaṃkiṇṇā asaṃkiṇṇapubbā na saṃkiyanti na saṅkiyissanti appaṭikuṭṭhā samaṇehi brāhmaṇehi viññūhi.</p>
<p><a class="sc" id="94"></a><a class="ms" id="p_32Kv_716"></a>Yepi te, bhikkhave, ahesuṃ ukkalā vassabhaññā ahetukavādā akiriyavādā natthikavādā, tepime tayo niruttipathe adhi­vacana­pathe paññattipathe na garahitabbaṃ na paṭik­kosi­tabbaṃ amaññiṃsu. Taṃ kissa hetu? <span class="var" title="nindābyārosanā upāram­bha­bhayāti (bj, s2, s3, pts1)" id="note106">­Nindāb­yā­rosa­u­pāram­bha­bhayā”ti</span>. Attheva suttantoti? Āmantā. Tena hi na vattabbaṃ—“atītaṃ atthi, anāgataṃ atthī”ti.</p>
<p><a class="sc" id="95"></a><a class="pts" id="pts142"></a><a class="ms" id="p_32Kv_717"></a><span class="rightview" title="Right view section">☑</span> Atītaṃ atthīti? Āmantā. Nanu āyasmā phagguno bhagavantaṃ etadavoca—“ atthi nu kho taṃ, bhante, cakkhuṃ yena cakkhunā atīte buddhe parinibbute chinnapapañce chinnavaṭume ­pariyā­dinna­vaṭṭe sabba­duk­kha­vī­tivatte paññāpayamāno paññāpeyyāti. Atthi nu kho sā, bhante, jivhā … pe … atthi nu kho so, bhante, mano yena manena atīte buddhe parinibbute chinnapapañce chinnavaṭume ­pariyā­dinna­vaṭṭe sabba­duk­kha­vī­tivatte paññāpayamāno paññāpeyyā”ti.</p>
<p><a class="sc" id="96"></a><a class="ms" id="p_32Kv_718"></a>“Natthi kho taṃ, phagguna, cakkhuṃ yena cakkhunā atīte buddhe parinibbute chinnapapañce chinnavaṭume ­pariyā­dinna­vaṭṭe sabba­duk­kha­vī­tivatte paññāpayamāno paññāpeyya. Natthi kho sā, phagguna, jivhā … pe … natthi nu kho so, phagguna, mano yena manena atīte buddhe parinibbute chinnapapañce chinnavaṭume ­pariyā­dinna­vaṭṭe sabba­duk­kha­vī­tivatte paññāpayamāno paññāpeyyā”ti. Attheva suttantoti? Āmantā. Tena hi na vattabbaṃ—“atītaṃ atthī”ti.</p>
<p><a class="sc" id="97"></a><a class="ms" id="p_32Kv_719"></a><span class="rightview" title="Right view section">☑</span> Atītaṃ atthīti? Āmantā. Nanu āyasmā nandako etadavoca—“ ahu pubbe lobho tadahu akusalaṃ, so etarahi natthi, iccetaṃ kusalaṃ. Ahu pubbe doso … ahu pubbe moho, tadahu akusalaṃ, so etarahi natthi, iccetaṃ kusalan”ti. Attheva suttantoti? Āmantā. Tena hi na vattabbaṃ—“atītaṃ atthī”ti.</p>
<p><a class="sc" id="98"></a><a class="pts" id="pts143"></a><a class="ms" id="p_32Kv_720"></a><span class="wrongview" title="Wrong view section">☒</span> Na vattabbaṃ—“anāgataṃ atthī”ti? Āmantā. Nanu vuttaṃ bhagavatā— “ kabaḷīkāre ce, bhikkhave, āhāre atthi rāgo, atthi nandī, atthi taṇhā; patiṭṭhitaṃ tattha viññāṇaṃ virūḷhaṃ. Yattha patiṭṭhitaṃ viññāṇaṃ virūḷhaṃ, atthi tattha nāmarūpassa avakkanti. Yattha atthi nāmarūpassa avakkanti, atthi tattha saṅkhārānaṃ vuddhi. Yattha atthi saṅkhārānaṃ vuddhi, atthi tattha āyatiṃ punabbha­vā­bhi­nib­batti. Yattha atthi āyatiṃ punabbha­vā­bhi­nib­batti, atthi tattha āyatiṃ jāti­jarā­maraṇaṃ. Yattha atthi āyatiṃ jāti­jarā­maraṇaṃ, sasokaṃ taṃ, bhikkhave, <span class="var" title="sadaraṃ (bj)" id="note110">sarajaṃ</span> saupāyāsanti vadāmi.</p>
<p><a class="sc" id="99"></a><a class="ms" id="p_32Kv_721"></a>Phasse ce, bhikkhave, āhāre … mano­sañ­ceta­nāya ce, bhikkhave, āhāre … viññāṇe ce, bhikkhave, āhāre atthi rāgo, atthi nandī … pe … sarajaṃ saupāyāsanti vadāmī”ti. Attheva suttantoti? Āmantā. Tena hi anāgataṃ atthīti.</p>
<p><a class="sc" id="100"></a><a class="ms" id="p_32Kv_722"></a><span class="rightview" title="Right view section">☑</span> Anāgataṃ atthīti? Āmantā. Nanu vuttaṃ bhagavatā—“ kabaḷīkāre ce, bhikkhave, āhāre natthi rāgo, natthi nandī, natthi taṇhā; appatiṭṭhitaṃ tattha viññāṇaṃ avirūḷhaṃ. Yattha viññāṇaṃ appatiṭṭhitaṃ avirūḷhaṃ, natthi tattha nāmarūpassa avakkanti. Yattha natthi nāmarūpassa avakkanti, natthi tattha saṅkhārānaṃ vuddhi. Yattha natthi saṅkhārānaṃ vuddhi, natthi tattha āyatiṃ punabbha­vā­bhi­nib­batti. Yattha natthi āyatiṃ punabbha­vā­bhi­nib­batti, natthi tattha āyatiṃ jāti­jarā­maraṇaṃ. Yattha natthi āyatiṃ jāti­jarā­maraṇaṃ, asokaṃ taṃ, bhikkhave, arajaṃ anupāyāsanti vadāmi.</p>
<p><a class="sc" id="101"></a><a class="ms" id="p_32Kv_723"></a>Phasse ce, bhikkhave, āhāre … mano­sañ­ceta­nāya ce, bhikkhave, āhāre … viññāṇe ce, bhikkhave, āhāre natthi rāgo, natthi nandī … pe … arajaṃ anupāyāsanti vadāmī”ti. Attheva suttantoti? Āmantā. Tena hi na vattabbaṃ—“anāgataṃ atthī”ti.</p>
<p class="endsutta"><a class="ms" id="p_32Kv_724"></a><span class="var" title="sabba­matthi­ka­thā (bj)" id="note112">Sabba­mat­thīti­ka­thā</span> niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
