<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv1.7">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Paṭhamavagga</p>
<h1>Atītak­khan­dhā­di­ka­thā</h1>
</div>
<h2>Nasuttasādhana</h2>
<p><a class="sc" id="1"></a><a class="pts" id="pts144"></a><a class="ms" id="p_32Kv_725"></a><a class="msdiv" id="msdiv297"></a><span class="wrongview" title="Wrong view section">☒</span> Atītaṃ khandhāti? Āmantā. Atītaṃ atthīti? Na hevaṃ vattabbe … pe … atītaṃ āyatananti? Āmantā. Atītaṃ atthīti? Na hevaṃ vattabbe … pe … atītaṃ dhātūti? Āmantā. Atītaṃ atthīti? Na hevaṃ vattabbe … pe … atītaṃ <span class="var" title="khan­dha­dhātu­āyata­nanti (s1-3)" id="note113">khandhā dhātu āyatananti</span>? Āmantā. Atītaṃ atthīti? Na hevaṃ vattabbe … pe ….</p>
<p><a class="sc" id="2"></a><a class="ms" id="p_32Kv_726"></a><span class="wrongview" title="Wrong view section">☒</span> Anāgataṃ khandhāti? Āmantā. Anāgataṃ atthīti? Na hevaṃ vattabbe … pe … anāgataṃ āyatananti? Āmantā. Anāgataṃ atthīti? Na hevaṃ vattabbe … pe … anāgataṃ dhātūti? Āmantā. Anāgataṃ atthīti? Na hevaṃ vattabbe … pe … anāgataṃ khandhā dhātu āyatananti? Āmantā. Anāgataṃ atthīti? Na hevaṃ vattabbe … pe ….</p>
<p><a class="sc" id="3"></a><a class="pts" id="pts145"></a><a class="ms" id="p_32Kv_727"></a><span class="wrongview" title="Wrong view section">☒</span> Paccuppannaṃ khandhā paccuppannaṃ atthīti? Āmantā. Atītaṃ khandhā atītaṃ atthīti? Na hevaṃ vattabbe … pe … paccuppannaṃ āyatanaṃ paccuppannaṃ atthīti? Āmantā. Atītaṃ āyatanaṃ atītaṃ atthīti? Na hevaṃ vattabbe … pe … paccuppannaṃ dhātu paccuppannaṃ atthīti? Āmantā. Atītaṃ dhātu atītaṃ atthīti? Na hevaṃ vattabbe … pe … paccuppannaṃ khandhā dhātu āyatanaṃ paccuppannaṃ atthīti? Āmantā. Atītaṃ khandhā dhātu āyatanaṃ atītaṃ atthīti? Na hevaṃ vattabbe … pe ….</p>
<p><a class="sc" id="4"></a><a class="ms" id="p_32Kv_728"></a><span class="wrongview" title="Wrong view section">☒</span> Paccuppannaṃ khandhā paccuppannaṃ atthīti? Āmantā. Anāgataṃ khandhā anāgataṃ atthīti? Na hevaṃ vattabbe … pe … paccuppannaṃ āyatanaṃ paccuppannaṃ atthīti? Āmantā. Anāgataṃ āyatanaṃ anāgataṃ atthīti? Na hevaṃ vattabbe … pe … paccuppannaṃ dhātu paccuppannaṃ atthīti? Āmantā. Anāgataṃ dhātu anāgataṃ atthīti? Na hevaṃ vattabbe … pe … paccuppannaṃ khandhā dhātu āyatanaṃ paccuppannaṃ atthīti? Āmantā. Anāgataṃ khandhā dhātu āyatanaṃ anāgataṃ atthīti? Na hevaṃ vattabbe … pe ….</p>
<p><a class="sc" id="5"></a><a class="pts" id="pts146"></a><a class="ms" id="p_32Kv_729"></a><span class="wrongview" title="Wrong view section">☒</span> Atītaṃ khandhā atītaṃ natthīti? Āmantā. Paccuppannaṃ khandhā paccuppannaṃ natthīti? Na hevaṃ vattabbe … pe … atītaṃ āyatanaṃ atītaṃ natthīti? Āmantā. Paccuppannaṃ āyatanaṃ paccuppannaṃ natthīti? Na hevaṃ vattabbe … pe … atītaṃ dhātu atītaṃ natthīti? Āmantā. Paccuppannaṃ dhātu paccuppannaṃ natthīti? Na hevaṃ vattabbe … pe … atītaṃ khandhā dhātu āyatanaṃ atītaṃ natthīti? Āmantā. Paccuppannaṃ khandhā dhātu āyatanaṃ paccuppannaṃ natthīti? Na hevaṃ vattabbe … pe ….</p>
<p><a class="sc" id="6"></a><a class="ms" id="p_32Kv_730"></a><span class="wrongview" title="Wrong view section">☒</span> Anāgataṃ khandhā anāgataṃ natthīti? Āmantā. Paccuppannaṃ khandhā paccuppannaṃ natthīti? Na hevaṃ vattabbe … pe … anāgataṃ āyatanaṃ … pe … anāgataṃ dhātu … pe … anāgataṃ khandhā dhātu āyatanaṃ anāgataṃ natthīti? Āmantā. Paccuppannaṃ khandhā dhātu āyatanaṃ paccuppannaṃ natthīti? Na hevaṃ vattabbe … pe ….</p>
<p><a class="sc" id="7"></a><a class="ms" id="p_32Kv_731"></a><span class="wrongview" title="Wrong view section">☒</span> Atītaṃ rūpaṃ khandhoti? Āmantā. Atītaṃ rūpaṃ atthīti? Na hevaṃ vattabbe … pe … atītaṃ rūpaṃ āyatananti? Āmantā. Atītaṃ rūpaṃ atthīti? Na hevaṃ vattabbe … pe … atītaṃ rūpaṃ dhātūti? Āmantā. Atītaṃ rūpaṃ atthīti? Na hevaṃ vattabbe … pe … atītaṃ rūpaṃ khandhā dhātu āyatananti? Āmantā. Atītaṃ rūpaṃ atthīti? Na hevaṃ vattabbe … pe ….</p>
<p><a class="sc" id="8"></a><a class="pts" id="pts147"></a><a class="ms" id="p_32Kv_732"></a><span class="wrongview" title="Wrong view section">☒</span> Anāgataṃ rūpaṃ khandhoti? Āmantā. Anāgataṃ rūpaṃ atthīti? Na hevaṃ vattabbe … pe … anāgataṃ rūpaṃ āyatanaṃ … pe … anāgataṃ rūpaṃ dhātu … pe … anāgataṃ rūpaṃ khandhā dhātu āyatananti? Āmantā. Anāgataṃ rūpaṃ atthīti? Na hevaṃ vattabbe … pe ….</p>
<p><a class="sc" id="9"></a><a class="ms" id="p_32Kv_733"></a><span class="wrongview" title="Wrong view section">☒</span> Paccuppannaṃ rūpaṃ khandho paccuppannaṃ rūpaṃ atthīti? Āmantā. Atītaṃ rūpaṃ khandho atītaṃ rūpaṃ atthīti? Na hevaṃ vattabbe … pe … paccuppannaṃ rūpaṃ āyatanaṃ … pe … paccuppannaṃ rūpaṃ dhātu … pe … paccuppannaṃ rūpaṃ khandhā dhātu āyatanaṃ paccuppannaṃ rūpaṃ atthīti? Āmantā. Atītaṃ rūpaṃ khandhā dhātu āyatanaṃ atītaṃ rūpaṃ atthīti? Na hevaṃ vattabbe … pe ….</p>
<p><a class="sc" id="10"></a><a class="ms" id="p_32Kv_734"></a><span class="wrongview" title="Wrong view section">☒</span> Paccuppannaṃ rūpaṃ khandho paccuppannaṃ rūpaṃ atthīti? Āmantā. Anāgataṃ rūpaṃ khandho anāgataṃ rūpaṃ atthīti? Na hevaṃ vattabbe … pe … paccuppannaṃ rūpaṃ āyatanaṃ … pe … paccuppannaṃ rūpaṃ dhātu … pe … paccuppannaṃ rūpaṃ khandhā dhātu āyatanaṃ paccuppannaṃ rūpaṃ atthīti? Āmantā. Anāgataṃ rūpaṃ khandhā dhātu āyatanaṃ anāgataṃ rūpaṃ atthīti? Na hevaṃ vattabbe … pe ….</p>
<p><a class="sc" id="11"></a><a class="pts" id="pts148"></a><a class="ms" id="p_32Kv_735"></a><span class="wrongview" title="Wrong view section">☒</span> Atītaṃ rūpaṃ khandho atītaṃ rūpaṃ natthīti? Āmantā. Paccuppannaṃ rūpaṃ khandho paccuppannaṃ rūpaṃ natthīti? Na hevaṃ vattabbe … pe … atītaṃ rūpaṃ āyatanaṃ … pe … atītaṃ rūpaṃ dhātu … pe … atītaṃ rūpaṃ khandhā dhātu āyatanaṃ atītaṃ rūpaṃ natthīti? Āmantā. Paccuppannaṃ rūpaṃ khandhā dhātu āyatanaṃ paccuppannaṃ rūpaṃ natthīti? Na hevaṃ vattabbe … pe ….</p>
<p><a class="sc" id="12"></a><a class="ms" id="p_32Kv_736"></a><span class="wrongview" title="Wrong view section">☒</span> Anāgataṃ rūpaṃ khandho anāgataṃ rūpaṃ natthīti? Āmantā. Paccuppannaṃ rūpaṃ khandho paccuppannaṃ rūpaṃ natthīti? Na hevaṃ vattabbe … pe … anāgataṃ rūpaṃ āyatanaṃ … pe … anāgataṃ rūpaṃ dhātu … pe … anāgataṃ rūpaṃ khandhā dhātu āyatanaṃ anāgataṃ rūpaṃ natthīti? Āmantā. Paccuppannaṃ rūpaṃ khandhā dhātu āyatanaṃ paccuppannaṃ rūpaṃ natthīti? Na hevaṃ vattabbe … pe ….</p>
<p><a class="sc" id="13"></a><a class="ms" id="p_32Kv_737"></a><span class="wrongview" title="Wrong view section">☒</span> Atītā vedanā … atītā saññā … atītā saṅkhārā … atītaṃ viññāṇaṃ khandhoti? Āmantā. Atītaṃ viññāṇaṃ atthīti? Na hevaṃ vattabbe … pe … atītaṃ viññāṇaṃ āyatanaṃ … pe … atītaṃ viññāṇaṃ dhātu … pe … atītaṃ viññāṇaṃ khandhā dhātu āyatananti? Āmantā. Atītaṃ viññāṇaṃ atthīti? Na hevaṃ vattabbe … pe ….</p>
<p><a class="sc" id="14"></a><a class="pts" id="pts149"></a><a class="ms" id="p_32Kv_738"></a><span class="wrongview" title="Wrong view section">☒</span> Anāgataṃ viññāṇaṃ khandhoti? Āmantā. Anāgataṃ viññāṇaṃ atthīti? Na hevaṃ vattabbe … pe … anāgataṃ viññāṇaṃ āyatanaṃ … pe … anāgataṃ viññāṇaṃ dhātu … pe … anāgataṃ viññāṇaṃ khandhā dhātu āyatananti? Āmantā. Anāgataṃ viññāṇaṃ atthīti? Na hevaṃ vattabbe … pe ….</p>
<p><a class="sc" id="15"></a><a class="ms" id="p_32Kv_739"></a><span class="wrongview" title="Wrong view section">☒</span> Paccuppannaṃ viññāṇaṃ khandho paccuppannaṃ viññāṇaṃ atthīti? Āmantā. Atītaṃ viññāṇaṃ khandho atītaṃ viññāṇaṃ atthīti? Na hevaṃ vattabbe … pe … paccuppannaṃ viññāṇaṃ āyatanaṃ … pe … paccuppannaṃ viññāṇaṃ dhātu … pe … paccuppannaṃ viññāṇaṃ khandhā dhātu āyatanaṃ paccuppannaṃ viññāṇaṃ atthīti? Āmantā. Atītaṃ viññāṇaṃ khandhā dhātu āyatanaṃ atītaṃ viññāṇaṃ atthīti? Na hevaṃ vattabbe … pe ….</p>
<p><a class="sc" id="16"></a><a class="ms" id="p_32Kv_740"></a><span class="wrongview" title="Wrong view section">☒</span> Paccuppannaṃ viññāṇaṃ khandho paccuppannaṃ viññāṇaṃ atthīti? Āmantā. Anāgataṃ viññāṇaṃ khandho anāgataṃ viññāṇaṃ atthīti? Na hevaṃ vattabbe … pe … paccuppannaṃ viññāṇaṃ āyatanaṃ … pe … paccuppannaṃ viññāṇaṃ dhātu … pe … paccuppannaṃ viññāṇaṃ khandhā dhātu āyatanaṃ paccuppannaṃ viññāṇaṃ atthīti? Āmantā. Anāgataṃ viññāṇaṃ khandhā dhātu āyatanaṃ anāgataṃ viññāṇaṃ atthīti? Na hevaṃ vattabbe … pe ….</p>
<p><a class="sc" id="17"></a><a class="pts" id="pts150"></a><a class="ms" id="p_32Kv_741"></a><span class="wrongview" title="Wrong view section">☒</span> Atītaṃ viññāṇaṃ khandho atītaṃ viññāṇaṃ natthīti? Āmantā. Paccuppannaṃ viññāṇaṃ khandho paccuppannaṃ viññāṇaṃ natthīti? Na hevaṃ vattabbe … pe … atītaṃ viññāṇaṃ āyatanaṃ … pe … atītaṃ viññāṇaṃ dhātu … pe … atītaṃ viññāṇaṃ khandhā dhātu āyatanaṃ atītaṃ viññāṇaṃ natthīti? Āmantā. Paccuppannaṃ viññāṇaṃ khandhā dhātu āyatanaṃ paccuppannaṃ viññāṇaṃ natthīti? Na hevaṃ vattabbe … pe … anāgataṃ viññāṇaṃ khandho anāgataṃ viññāṇaṃ natthīti? Āmantā. Paccuppannaṃ viññāṇaṃ khandho paccuppannaṃ viññāṇaṃ natthīti? Na hevaṃ vattabbe … pe … anāgataṃ viññāṇaṃ āyatanaṃ … pe … anāgataṃ viññāṇaṃ dhātu … pe … anāgataṃ viññāṇaṃ khandhā dhātu āyatanaṃ anāgataṃ viññāṇaṃ natthīti? Āmantā. Paccuppannaṃ viññāṇaṃ khandhā dhātu āyatanaṃ paccuppannaṃ viññāṇaṃ natthīti? Na hevaṃ vattabbe … pe ….</p>
<h2>Suttasādhana</h2>
<p><a class="sc" id="18"></a><a class="ms" id="p_32Kv_742"></a><a class="msdiv" id="msdiv298"></a><span class="rightview" title="Right view section">☑</span> Na vattabbaṃ—“atītānāgatā khandhā dhātu āyatanaṃ natthi cete”ti? Āmantā. Nanu vuttaṃ bhagavatā—“tayome, bhikkhave, niruttipathā adhi­vacana­pathā paññatti … pe … viññūhīti … pe … ”. Attheva suttantoti? Āmantā. Tena hi na vattabbaṃ—“atītānāgatā khandhā dhātu āyatanaṃ natthi cete”ti.</p>
<p><a class="sc" id="19"></a><a class="pts" id="pts151"></a><a class="ms" id="p_32Kv_743"></a><span class="wrongview" title="Wrong view section">☒</span> Atītānāgatā khandhā dhātu āyatanaṃ natthi ceteti? Āmantā. Nanu vuttaṃ bhagavatā—“yaṃ kiñci, bhikkhave, rūpaṃ atītā­nāgata­pac­cup­pan­naṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, ayaṃ vuccati rūpakkhandho. Yā kāci vedanā … yā kāci saññā … ye keci saṅkhārā … yaṃ kiñci viññāṇaṃ atītā­nāgata­pac­cup­pan­naṃ … pe … ayaṃ vuccati viññā­ṇak­khan­dho”ti. Attheva suttantoti? Āmantā. Tena hi na vattabbaṃ— “atītānāgatā khandhā dhātu āyatanaṃ natthi cete”ti.</p>
<p class="endsutta"><a class="ms" id="p_32Kv_744"></a>Atītak­khan­dhā­di­ka­thā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
