<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv6.4">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Chaṭṭhavagga</p>
<h1>Āruppakathā</h1>
</div>
<p><a class="sc" id="1"></a><a class="ms" id="p_32Kv_1566"></a><a class="msdiv" id="msdiv455"></a><span class="rightview" title="Right view section">☑</span> Ākāsānañ­cāyata­naṃ asaṅkhatanti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti? Na hevaṃ vattabbe … pe … ākāsānañ­cāyata­naṃ asaṅkhataṃ, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe … pe … dve asaṅkhatānīti? Āmantā. Dve tāṇāni … pe … antarikā vāti? Na hevaṃ vattabbe … pe ….</p>
<p><a class="sc" id="2"></a><a class="pts" id="pts326"></a><a class="ms" id="p_32Kv_1567"></a><span class="rightview" title="Right view section">☑</span> Ākāsānañ­cāyata­naṃ asaṅkhatanti? Āmantā. Ākāsānañ­cāyata­naṃ bhavo gati sattāvāso saṃsāro yoni viññāṇaṭṭhiti atta­bhāva­paṭi­lā­bhoti? Āmantā. Asaṅkhataṃ bhavo gati sattāvāso saṃsāro yoni viññāṇaṭṭhiti atta­bhāva­paṭi­lā­bhoti? Na hevaṃ vattabbe … pe ….</p>
<p><a class="sc" id="3"></a><a class="ms" id="p_32Kv_1568"></a><span class="rightview" title="Right view section">☑</span> Atthi ākāsānañ­cāya­tanūpa­gaṃ kammanti? Āmantā. Atthi asaṅkhatūpagaṃ kammanti? Na hevaṃ vattabbe … pe … atthi ākāsānañ­cāya­tanūpagā sattāti? Āmantā. Atthi asaṅkhatūpagā sattāti? Na hevaṃ vattabbe … pe ….</p>
<p><a class="sc" id="4"></a><a class="ms" id="p_32Kv_1569"></a><span class="rightview" title="Right view section">☑</span> Ākāsānañ­cāyatane sattā jāyanti jīyanti mīyanti cavanti upapajjantīti? Āmantā. Asaṅkhate sattā jāyanti jīyanti mīyanti cavanti upapajjantīti? Na hevaṃ vattabbe … pe … ākāsānañ­cāyatane atthi vedanā saññā saṅkhārā viññāṇanti? Āmantā. Asaṅkhate atthi vedanā saññā saṅkhārā viññāṇanti? Na hevaṃ vattabbe … pe … ākāsānañ­cāyata­naṃ catuvo­kāra­bha­voti? Āmantā. Asaṅkhataṃ catuvo­kāra­bha­voti? Na hevaṃ vattabbe … pe ….</p>
<p><a class="sc" id="5"></a><a class="ms" id="p_32Kv_1570"></a><a class="msdiv" id="msdiv456"></a><span class="wrongview" title="Wrong view section">☒</span> Na vattabbaṃ—“cattāro āruppā asaṅkhatā”ti? Āmantā. Nanu cattāro āruppā anejā vuttā bhagavatāti? Āmantā. Hañci cattāro āruppā anejā vuttā bhagavatā, tena vata re vattabbe—“cattāro āruppā asaṅkhatā”ti.</p>
<p class="endsutta"><a class="ms" id="p_32Kv_1571"></a>Āruppakathā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
