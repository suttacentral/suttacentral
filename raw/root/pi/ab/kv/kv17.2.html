<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv17.2">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Satta­rasa­ma­vagga</p>
<h1>Natthi­araha­to­akāla­maccū­tika­thā</h1>
</div>
<p><a class="sc" id="1"></a><a class="pts" id="pts544"></a><a class="ms" id="p_32Kv_2441"></a><a class="msdiv" id="msdiv780"></a><span class="rightview" title="Right view section">☑</span> Natthi arahato akālamaccūti? Āmantā. Natthi arahan­ta­ghāta­koti? Na hevaṃ vattabbe … pe … atthi arahan­ta­ghāta­koti? Āmantā. Atthi arahato akālamaccūti? Na hevaṃ vattabbe … pe … natthi arahato akālamaccūti? Āmantā. Yo arahantaṃ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? Sati jīvite jīvitāvasese jīvitā voropetīti. Hañci sati jīvite jīvitāvasese jīvitā voropeti, no ca vata re vattabbe—“natthi arahato akālamaccū”ti. Asati jīvite jīvitāvasese jīvitā voropetīti, natthi arahan­ta­ghāta­koti? Na hevaṃ vattabbe … pe ….</p>
<p><a class="sc" id="2"></a><a class="ms" id="p_32Kv_2442"></a><a class="msdiv" id="msdiv781"></a><span class="rightview" title="Right view section">☑</span> Natthi arahato akālamaccūti? Āmantā. Arahato kāye visaṃ na kameyya, satthaṃ na kameyya, aggi na kameyyāti? Na hevaṃ vattabbe … pe … nanu arahato kāye visaṃ kameyya, satthaṃ kameyya, aggi kameyyāti? Āmantā. Hañci arahato kāye visaṃ kameyya, satthaṃ kameyya, aggi kameyya, no ca vata re vattabbe—“natthi arahato akālamaccū”ti.</p>
<p><a class="sc" id="3"></a><a class="ms" id="p_32Kv_2443"></a><span class="rightview" title="Right view section">☑</span> Arahato kāye visaṃ na kameyya, satthaṃ na kameyya, aggi na kameyyāti? Āmantā. Natthi arahan­ta­ghāta­koti? Na hevaṃ vattabbe … pe ….</p>
<p><a class="sc" id="4"></a><a class="pts" id="pts545"></a><a class="ms" id="p_32Kv_2444"></a><a class="msdiv" id="msdiv782"></a><span class="wrongview" title="Wrong view section">☒</span> Atthi arahato akālamaccūti? Āmantā. Nanu vuttaṃ bhagavatā—“nāhaṃ, bhikkhave, sañcetanikānaṃ kammānaṃ katānaṃ upacitānaṃ appaṭi­saṃ­ve­ditvā byantībhāvaṃ vadāmi; tañca kho diṭṭheva dhamme upapajjaṃ vā apare vā pariyāye”ti. Attheva suttantoti? Āmantā. Tena hi natthi arahato akālamaccūti.</p>
<p class="endsutta"><a class="ms" id="p_32Kv_2445"></a>Natthi arahato akāla­maccū­tika­thā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
