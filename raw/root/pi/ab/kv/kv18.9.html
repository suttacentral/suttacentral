<!DOCTYPE html>
<html>
<head>

<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="kv18.9">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Aṭṭhā­ra­sa­ma­vagga</p>
<h1>Cak­khu­nārūpaṃ­passa­tī­tika­thā</h1>
</div>
<p><a class="sc" id="1"></a><a class="pts" id="pts574"></a><a class="ms" id="p_32Kv_2576"></a><a class="msdiv" id="msdiv826"></a><span class="rightview" title="Right view section">☑</span> Cakkhunā rūpaṃ passatīti? Āmantā. Rūpena rūpaṃ passatīti? Na hevaṃ vattabbe … pe … rūpena rūpaṃ passatīti? Āmantā. Rūpena rūpaṃ paṭivijānātīti? Na hevaṃ vattabbe … pe … rūpena rūpaṃ paṭivijānātīti? Āmantā. Rūpaṃ manoviññāṇanti? Na hevaṃ vattabbe … pe … cakkhunā rūpaṃ passatīti? Āmantā. Atthi cakkhussa āvaṭṭanā … pe … paṇidhīti? Na hevaṃ vattabbe … pe … nanu natthi cakkhussa āvaṭṭanā … pe … paṇidhīti? Āmantā. Hañci natthi cakkhussa āvaṭṭanā … pe … paṇidhi, no ca vata re vattabbe—“cakkhunā rūpaṃ passatī”ti.</p>
<p><a class="sc" id="2"></a><a class="ms" id="p_32Kv_2577"></a><span class="rightview" title="Right view section">☑</span> Sotena saddaṃ suṇātīti … pe … ghānena gandhaṃ ghāyatīti … pe … jivhāya rasaṃ sāyatīti … pe … kāyena phoṭṭhabbaṃ phusatīti? Āmantā. Rūpena rūpaṃ phusatīti? Na hevaṃ vattabbe … pe ….</p>
<p><a class="sc" id="3"></a><a class="ms" id="p_32Kv_2578"></a><span class="rightview" title="Right view section">☑</span> Rūpena rūpaṃ phusatīti? Āmantā. Rūpena rūpaṃ paṭivijānātīti? Na hevaṃ vattabbe … pe … rūpena rūpaṃ paṭivijānātīti? Āmantā. Rūpaṃ manoviññāṇanti? Na hevaṃ vattabbe … pe … kāyena phoṭṭhabbaṃ phusatīti? Āmantā. Atthi kāyassa āvaṭṭanā … pe … paṇidhīti? Na hevaṃ vattabbe … pe … nanu natthi kāyassa āvaṭṭanā … pe … paṇidhīti? Āmantā. Hañci natthi kāyassa āvaṭṭanā … pe … paṇidhi, no ca vata re vattabbe—“kāyena phoṭṭhabbaṃ phusatī”ti … pe ….</p>
<p><a class="sc" id="4"></a><a class="pts" id="pts575"></a><a class="ms" id="p_32Kv_2579"></a><a class="msdiv" id="msdiv827"></a><span class="wrongview" title="Wrong view section">☒</span> Na vattabbaṃ—“cakkhunā rūpaṃ passatī”ti … pe … “kāyena phoṭṭhabbaṃ phusatī”ti? Āmantā. Nanu vuttaṃ bhagavatā—“ idha, bhikkhave, bhikkhu cakkhunā rūpaṃ passati … pe … kāyena phoṭṭhabbaṃ phusatī”ti. Attheva suttantoti? Āmantā. Tena hi cakkhunā rūpaṃ passati … pe … kāyena phoṭṭhabbaṃ phusatīti.</p>
<p class="endsutta"><a class="ms" id="p_32Kv_2580"></a>Cakkhunā rūpaṃ passatītikathā niṭṭhitā.<br>
Aṭṭhārasamo vaggo.</p>
<p class="endsection summary"><a class="ms" id="p_32Kv_2581"></a>Tassuddānaṃ</p>
<p><a class="sc" id="5"></a><a class="ms" id="p_32Kv_2582"></a>Buddho bhagavā manussaloke aṭṭhāsi, buddhena bhagavatā dhammo desito, natthi buddhassa bhagavato karuṇā, buddhassa bhagavato uccārapassāvo ativiya aññe gandhajāte adhiggaṇhāti, ekena ariyamaggena cattāri sāmaññaphalāni sacchikaroti, jhānā jhānaṃ saṅkamati, atthi jhānantarikā, samāpanno saddaṃ suṇāti, cakkhunā rūpaṃ passati … pe … kāyena phoṭṭhabbaṃ phusati.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
