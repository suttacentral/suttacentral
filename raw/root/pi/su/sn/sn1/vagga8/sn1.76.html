<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.76">
<article>
<div class="hgroup">
<p class="division">Saṃyutta Nikāya 1</p>
<p>8. Chetvāvagga</p>
<h1>76. Najīratisutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc234"></a><a class="pts2ed" id="pts2ed1.97"></a><a class="ms" id="p_12S1_346"></a><a class="msdiv" id="msdiv76"></a>“Kiṃ jīrati kiṃ na jīrati,<br> kiṃsu uppathoti vuccati;<br> Kiṃsu dhammānaṃ paripantho,<br> kiṃsu rattin­di­vak­khayo;<br> Kiṃ malaṃ brahma­cari­yassa,<br> kiṃ sināna­ma­no­dakaṃ.
</p>
<p><a class="sc" id="2"></a><a class="verse-num-sc" id="verse-num-sc235"></a><a class="ms" id="p_12S1_347"></a>Kati lokasmiṃ chiddāni,<br> yattha <span class="var" title="cittaṃ (bj, s1-3, km, pts1-2)" id="note110">vittaṃ</span> na tiṭṭhati;<br> Bhagavantaṃ puṭṭhumāgamma,<br> kathaṃ jānemu taṃ mayan”ti.
</p>
<p><a class="sc" id="3"></a><a class="verse-num-sc" id="verse-num-sc236"></a><a class="ms" id="p_12S1_348"></a>“Rūpaṃ jīrati maccānaṃ,<br> nāmagottaṃ na jīrati;<br> Rāgo uppathoti vuccati.
</p>
<p><a class="sc" id="4"></a><a class="verse-num-sc" id="verse-num-sc237"></a><a class="ms" id="p_12S1_349"></a>Lobho dhammānaṃ paripantho,<br> Vayo rattin­di­vak­khayo;<br> Itthī malaṃ brahma­cari­yassa,<br> Etthāyaṃ sajjate pajā;<br> Tapo ca brahma­cari­yañca,<br> Taṃ sināna­ma­no­dakaṃ.
</p>
<p><a class="sc" id="5"></a><a class="verse-num-sc" id="verse-num-sc238"></a><a class="pts2ed" id="pts2ed1.98"></a><a class="ms" id="p_12S1_350"></a>Cha lokasmiṃ chiddāni,<br> yattha vittaṃ na tiṭṭhati;<br> <span class="var" title="ālassañca (bj, pts2) | alassañca (pts1)" id="note111">Ālasyañca</span> pamādo ca,<br> anuṭṭhānaṃ asaṃyamo;<br> Niddā <span class="var" title="tandi (bj)" id="note112">tandī</span> ca te chidde,<br> sabbaso taṃ vivajjaye”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Chetvāvagga</span>
<span class="hidden">Chetvāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>