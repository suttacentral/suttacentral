<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.50">
<article>
<div class="hgroup">
<p class="division">Saṃyutta Nikāya 1</p>
<p>5. Ādittavagga</p>
<h1>50. Ghaṭīkārasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc170"></a><a class="pts2ed" id="pts2ed1.75"></a><a class="ms" id="p_12S1_272"></a><a class="msdiv" id="msdiv50"></a>“Avihaṃ upapannāse,<br> vimuttā satta bhikkhavo;<br> Rāga­dosa­parik­khīṇā,<br> tiṇṇā loke visattikan”ti.
</p>
<p><a class="sc" id="2"></a><a class="verse-num-sc" id="verse-num-sc171"></a><a class="ms" id="p_12S1_273"></a>“Ke ca te ataruṃ <span class="var" title="saṅgaṃ (bj, s1-3, pts2)" id="note82">paṅkaṃ</span>,<br> maccudheyyaṃ suduttaraṃ;<br> Ke hitvā mānusaṃ dehaṃ,<br> dibbayogaṃ upaccagun”ti.
</p>
<p><a class="sc" id="3"></a><a class="verse-num-sc" id="verse-num-sc172"></a><a class="ms" id="p_12S1_274"></a>“Upako palagaṇḍo ca,<br> pukkusāti ca te tayo;<br> Bhaddiyo khaṇḍadevo ca,<br> <span class="var" title="bahudantī ca piṅgayo (bj) | bahudantī ca siṅgiyo (s1-3, pts2) | bāhuraggi ca piṅgiyo (pts1)" id="note83">bāhuraggi ca siṅgiyo</span>;<br> Te hitvā mānusaṃ dehaṃ,<br> dibbayogaṃ upaccagun”ti.
</p>
<p><a class="sc" id="4"></a><a class="verse-num-sc" id="verse-num-sc173"></a><a class="ms" id="p_12S1_275"></a>“Kusalī bhāsasī tesaṃ,<br> māra­pāsap­pahāyi­naṃ;<br> Kassa te dhammamaññāya,<br> acchiduṃ bhavabandhanan”ti.
</p>
<p><a class="sc" id="5"></a><a class="verse-num-sc" id="verse-num-sc174"></a><a class="ms" id="p_12S1_276"></a>“Na aññatra bhagavatā,<br> nāññatra tava sāsanā;<br> Yassa te dhammamaññāya,<br> acchiduṃ bhavabandhanaṃ.
</p>
<p><a class="sc" id="6"></a><a class="verse-num-sc" id="verse-num-sc175"></a><a class="ms" id="p_12S1_277"></a>Yattha nāmañca rūpañca,<br> asesaṃ uparujjhati;<br> Taṃ te dhammaṃ idhaññāya,<br> acchiduṃ bhavabandhanan”ti.
</p>
<p><a class="sc" id="7"></a><a class="verse-num-sc" id="verse-num-sc176"></a><a class="ms" id="p_12S1_278"></a>“Gambhīraṃ bhāsasī vācaṃ,<br> dubbijānaṃ sudubbudhaṃ;<br> Kassa tvaṃ dhammamaññāya,<br> vācaṃ bhāsasi īdisan”ti.
</p>
<p><a class="sc" id="8"></a><a class="verse-num-sc" id="verse-num-sc177"></a><a class="pts2ed" id="pts2ed1.77"></a><a class="ms" id="p_12S1_279"></a>“Kumbhakāro pure āsiṃ,<br> <span class="var" title="vehaliṅge (bj) | vebhaḷiṅge (s1-3, km) | vehaḷiṅge (pts1-2)" id="note84">vekaḷiṅge</span> ghaṭīkaro;<br> Mātāpettibharo āsiṃ,<br> kassapassa upāsako.
</p>
<p><a class="sc" id="9"></a><a class="verse-num-sc" id="verse-num-sc178"></a><a class="pts1ed" id="pts1ed1.36"></a><a class="ms" id="p_12S1_280"></a>Virato methunā dhammā,<br> brahmacārī nirāmiso;<br> Ahuvā te sagāmeyyo,<br> ahuvā te pure sakhā.
</p>
<p><a class="sc" id="10"></a><a class="verse-num-sc" id="verse-num-sc179"></a><a class="ms" id="p_12S1_281"></a>Sohamete pajānāmi,<br> vimutte satta bhikkhavo;<br> Rāga­dosa­parik­khīṇe,<br> tiṇṇe loke visattikan”ti.
</p>
<p><a class="sc" id="11"></a><a class="verse-num-sc" id="verse-num-sc180"></a><a class="pts2ed" id="pts2ed1.78"></a><a class="ms" id="p_12S1_282"></a>“Evametaṃ tadā āsi,<br> yathā bhāsasi bhaggava;<br> Kumbhakāro pure āsi,<br> vekaḷiṅge ghaṭīkaro;<br> Mātāpettibharo āsi,<br> kassapassa upāsako.
</p>
<p><a class="sc" id="12"></a><a class="verse-num-sc" id="verse-num-sc181"></a><a class="ms" id="p_12S1_283"></a>Virato methunā dhammā,<br> brahmacārī nirāmiso;<br> Ahuvā me sagāmeyyo,<br> ahuvā me pure sakhā”ti.
</p>
<p><a class="sc" id="13"></a><a class="verse-num-sc" id="verse-num-sc182"></a><a class="ms" id="p_12S1_284"></a>“Evametaṃ purāṇānaṃ,<br> sahāyānaṃ ahu saṅgamo;<br> Ubhinnaṃ bhāvitattānaṃ,<br> sarīran­tima­dhārinan”ti.
</p>
</blockquote>
<p class="endsection">Ādittavaggo pañcamo.</p>
<blockquote class="uddanagatha">
<p><a class="sc" id="14"></a><a class="ms" id="p_12S1_287"></a>Ādittaṃ kiṃdadaṃ annaṃ,<br> eka­mūla­a­no­miyaṃ;<br> Accha­rā­vanaro­pajetaṃ,<br> maccharena ghaṭīkaroti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Ādittavagga</span>
<span class="hidden">Ādittasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>