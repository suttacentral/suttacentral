<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.33">
<article>
<div class="hgroup">
<p class="division">Saṃyutta Nikāya 1</p>
<p>4. Satul­lapa­kāyika­vagga</p>
<h1>33. Sādhusutta</h1>
</div>
<p><a class="sc" id="1"></a><a class="pts1ed" id="pts1ed1.20"></a><a class="ms" id="p_12S1_161"></a><a class="msdiv" id="msdiv33"></a>Sāvatthi­nidānaṃ. Atha kho sambahulā satul­la­pakā­yikā devatāyo abhikkantāya rattiyā abhikkan­ta­vaṇṇā kevalakappaṃ jetavanaṃ obhāsetvā yena bhagavā tenu­pasaṅka­miṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ udānaṃ udānesi: </p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc95"></a><a class="ms" id="p_12S1_162"></a>“Sādhu kho mārisa dānaṃ,<br> maccherā ca pamādā ca;<br> Evaṃ dānaṃ na dīyati,<br> puññaṃ ākaṅkhamānena;<br> Deyyaṃ hoti vijānatā”ti.
</p>
</blockquote>
<p><a class="sc" id="3"></a><a class="ms" id="p_12S1_163"></a>Atha kho aparā devatā bhagavato santike imaṃ udānaṃ udānesi: </p>
<blockquote class="gatha">
<p><a class="sc" id="4"></a><a class="ms" id="p_12S1_164"></a>“Sādhu kho mārisa dānaṃ,<br> Api ca appakasmimpi sāhu dānaṃ.
</p>
<p><a class="sc" id="5"></a><a class="verse-num-sc" id="verse-num-sc96"></a><a class="pts2ed" id="pts2ed1.44"></a><a class="ms" id="p_12S1_165"></a>Appasmeke pavecchanti,<br> bahuneke na dicchare;<br> Appasmā dakkhiṇā dinnā,<br> sahassena samaṃ mitā”ti.
</p>
</blockquote>
<p><a class="sc" id="6"></a><a class="ms" id="p_12S1_166"></a>Atha kho aparā devatā bhagavato santike imaṃ udānaṃ udānesi: </p>
<blockquote class="gatha">
<p><a class="sc" id="7"></a><a class="verse-num-sc" id="verse-num-sc97"></a><a class="ms" id="p_12S1_167"></a>“Sādhu kho mārisa dānaṃ,<br> Appakasmimpi sāhu dānaṃ;<br> Api ca saddhāyapi sāhu dānaṃ,<br> Dānañca yuddhañca samānamāhu;<br> Appāpi santā bahuke jinanti,<br> Appampi ce saddahāno dadāti;<br> Teneva so hoti sukhī paratthā”ti.
</p>
</blockquote>
<p><a class="sc" id="8"></a><a class="ms" id="p_12S1_168"></a>Atha kho aparā devatā bhagavato santike imaṃ udānaṃ udānesi: </p>
<blockquote class="gatha">
<p><a class="sc" id="9"></a><a class="pts1ed" id="pts1ed1.21"></a><a class="ms" id="p_12S1_169"></a>“Sādhu kho mārisa dānaṃ,<br> Appakasmimpi sāhu dānaṃ;<br> Saddhāyapi sāhu dānaṃ,<br> Api ca dhamma­laddhas­sāpi sāhu dānaṃ.
</p>
<p><a class="sc" id="10"></a><a class="verse-num-sc" id="verse-num-sc98"></a><a class="pts2ed" id="pts2ed1.45"></a><a class="ms" id="p_12S1_170"></a>Yo dhamma­laddhassa dadāti dānaṃ,<br> Uṭṭhā­na­vīri­yādhi­gatassa jantu;<br> Atikkamma so vetaraṇiṃ yamassa,<br> Dibbāni ṭhānāni upeti macco”ti.
</p>
</blockquote>
<p><a class="sc" id="11"></a><a class="ms" id="p_12S1_171"></a>Atha kho aparā devatā bhagavato santike imaṃ udānaṃ udānesi: </p>
<blockquote class="gatha">
<p><a class="sc" id="12"></a><a class="ms" id="p_12S1_172"></a>“Sādhu kho mārisa dānaṃ,<br> Appakasmimpi sāhu dānaṃ;<br> Saddhāyapi sāhu dānaṃ,<br> Dhamma­laddhas­sāpi sāhu dānaṃ;<br> Api ca viceyya dānampi sāhu dānaṃ.
</p>
<p><a class="sc" id="13"></a><a class="verse-num-sc" id="verse-num-sc99"></a><a class="ms" id="p_12S1_173"></a>Viceyya dānaṃ suga­tap­pasat­thaṃ,<br> Ye dakkhiṇeyyā idha jīvaloke;<br> Etesu dinnāni mahapphalāni,<br> Bījāni vuttāni yathā sukhette”ti.
</p>
</blockquote>
<p><a class="sc" id="14"></a><a class="ms" id="p_12S1_174"></a>Atha kho aparā devatā bhagavato santike imaṃ udānaṃ udānesi: </p>
<blockquote class="gatha">
<p><a class="sc" id="15"></a><a class="pts2ed" id="pts2ed1.46"></a><a class="ms" id="p_12S1_175"></a>“Sādhu kho mārisa dānaṃ,<br> Appakasmimpi sāhu dānaṃ;<br> Saddhāyapi sāhu dānaṃ,<br> Dhamma­laddhas­sāpi sāhu dānaṃ;<br> Viceyya dānampi sāhu dānaṃ,<br> Api ca pāṇesupi sādhu saṃyamo.
</p>
<p><a class="sc" id="16"></a><a class="verse-num-sc" id="verse-num-sc100"></a><a class="ms" id="p_12S1_176"></a>Yo <span class="var" title="pāṇabhūtesu (bj, pts1-2)" id="note59">pāṇabhūtāni</span> aheṭhayaṃ caraṃ,<br> Parūpavādā na karonti pāpaṃ;<br> Bhīruṃ pasaṃsanti na hi tattha sūraṃ,<br> Bhayā hi santo na karonti pāpan”ti.
</p>
</blockquote>
<p><a class="sc" id="17"></a><a class="pts1ed" id="pts1ed1.22"></a><a class="ms" id="p_12S1_177"></a>Atha kho aparā devatā bhagavantaṃ etadavoca: “kassa nu kho, bhagavā, subhāsitan”ti?</p>
<p><a class="sc" id="18"></a><a class="ms" id="p_12S1_178"></a>“Sabbāsaṃ vo subhāsitaṃ pariyāyena, api ca mamapi suṇātha—</p>
<blockquote class="gatha">
<p><a class="sc" id="19"></a><a class="verse-num-sc" id="verse-num-sc101"></a><a class="ms" id="p_12S1_179"></a>Saddhā hi dānaṃ bahudhā pasatthaṃ,<br> Dānā ca kho dhammapadaṃva seyyo;<br> Pubbe <span class="var" title="pubbeva hi pubbatareva santi (^ja424#8 [Ādittajātaka])" id="note60">ca hi pubbatare ca santo</span>,<br> Nib­bā­na­me­vaj­jha­ga­muṃ sapaññā”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Satul­lapa­kāyika­vagga</span>
<span class="hidden">Sabbhisutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>