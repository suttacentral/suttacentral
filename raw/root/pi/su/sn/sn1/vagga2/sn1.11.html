<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn1.11">
<article>
<div class="hgroup">
<p class="division">Saṃyutta Nikāya 1</p>
<p>2. Nandanavagga</p>
<h1>11. Nandanasutta</h1>
</div>
<p><a class="sc" id="1"></a><a class="ms" id="p_12S1_38"></a><a class="msdiv" id="msdiv11"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme. Tatra kho bhagavā bhikkhū āmantesi: “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca: </p>
<p><a class="sc" id="2"></a><a class="pts2ed" id="pts2ed1.11"></a><a class="ms" id="p_12S1_39"></a>“Bhūtapubbaṃ, bhikkhave, aññatarā tāvatiṃ­sa­kāyikā devatā nandane vane accha­rā­saṅgha­pari­vutā dibbehi pañcahi kāmaguṇehi samappitā samaṅgībhūtā <span class="var" title="paricāriyamānā (s1-3, km, pts1-2, mr)" id="note10">paricārayamānā</span> tāyaṃ velāyaṃ imaṃ gāthaṃ abhāsi:</p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc20"></a><a class="ms" id="p_12S1_40"></a>‘Na te sukhaṃ pajānanti,<br> ye na passanti nandanaṃ;<br> Āvāsaṃ naradevānaṃ,<br> tidasānaṃ yasassinan’ti.
</p>
</blockquote>
<p><a class="sc" id="4"></a><a class="pts1ed" id="pts1ed1.6"></a><a class="ms" id="p_12S1_41"></a>Evaṃ vutte, bhikkhave, aññatarā devatā taṃ devataṃ gāthāya paccabhāsi: </p>
<blockquote class="gatha">
<p><a class="sc" id="5"></a><a class="verse-num-sc" id="verse-num-sc21"></a><a class="ms" id="p_12S1_42"></a>‘Na tvaṃ bāle pajānāsi,<br> yathā arahataṃ vaco;<br> Aniccā <span class="var" title="sabbe saṅkhārā (bj, s1-3, km)" id="note11">sabbasaṅkhārā</span>,<br> uppā­davaya­dham­mino;<br> Uppajjitvā nirujjhanti,<br> tesaṃ vūpasamo sukho’”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Nandanavagga</span>
<span class="hidden">Nandanasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>