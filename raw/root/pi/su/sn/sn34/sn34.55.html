<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn34.55">
<article>
<div class="hgroup">
<p class="division">Saṃyutta Nikāya 34</p>
<p>1. Jhānavagga</p>
<h1><span class="var" title="sākac­ca­sappā­ya­kārī­suttaṃ (bj)" id="note358">55. Sātac­ca­mūla­ka­sappā­ya­kārī­sutta</span></h1>
</div>
<p><a class="sc" id="1"></a><a class="pts" id="pts3.278"></a><a class="ms" id="p_13S3_1349"></a><a class="msdiv" id="msdiv716"></a>Sāvatthi­nidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ sātaccakārī hoti, na samādhismiṃ sappāyakārī. Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ sātaccakārī. Idha pana, bhikkhave, ekacco jhāyī neva samādhismiṃ sātaccakārī hoti, na ca samādhismiṃ sappāyakārī. Idha pana, bhikkhave, ekacco jhāyī samādhismiṃ sātaccakārī ca hoti, samādhismiṃ sappāyakārī ca. Tatra, bhikkhave, yvāyaṃ jhāyī samādhismiṃ sātaccakārī ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; evameva kho, bhikkhave, yvāyaṃ jhāyī samādhismiṃ sātaccakārī ca hoti, samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsection">Pañca­paññā­sa­maṃ.</p>
<p class="endsection">(Yathā pañcapaññāsaṃ veyyākaraṇāni honti tathā vitthā­retab­bāni.)</p>
<p class="endsection">Khandhavaggo tatiyo.</p>
<blockquote class="uddanagatha">
<p><a class="sc" id="2"></a><a class="ms" id="p_13S3_1354"></a>Samādhi samāpatti ṭhiti ca,<br> Vuṭṭhānaṃ kal­litāram­ma­ṇena ca;<br> Gocarā abhinīhāro sakkacca,<br> Sātacca athopi sappāyanti.
</p>
</blockquote>
<p class="endsutta">Jhānasaṃyuttaṃ samattaṃ.</p>
<blockquote class="uddanagatha">
<p><a class="sc" id="3"></a><a class="pts" id="pts3.279"></a><a class="ms" id="p_13S3_1357"></a>Khandha rādha­saṃ­yuttañca,<br> <span class="var" title="okkanti (sabbattha)" id="note360">diṭṭhiokkanta</span> uppādā;<br> Kilesa sāriputtā ca,<br> nāgā supaṇṇa gandhabbā;<br> Valāha vacchajhānanti,<br> khan­dha­vaggamhi terasāti.
</p>
</blockquote>
<p class="endbook">Khan­dha­vagga­saṃ­yutta­pāḷi niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Jhānasaṃyutta</span>
<span class="hidden">Jhānavagga</span>
<span class="hidden">Samā­dhi­mūlaka­samā­patti­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>