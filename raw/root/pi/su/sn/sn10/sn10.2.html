<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn10.2">
<article>
<div class="hgroup">
<p class="division">Saṃyutta Nikāya 10</p>
<p>1. Indakavagga</p>
<h1><span class="var" title="sakkasuttaṃ (bj, s1-3, pts1)" id="note480">2. Sakkanāmasutta</span></h1>
</div>
<p><a class="sc" id="1"></a><a class="ms" id="p_12S1_1455"></a><a class="msdiv" id="msdiv236"></a>Ekaṃ samayaṃ bhagavā rājagahe viharati gijjhakūṭe pabbate. Atha kho sakkanāmako yakkho yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi:</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc805"></a><a class="ms" id="p_12S1_1456"></a>“Sabba­gan­thappa­hīnassa,<br> vippamuttassa te sato;<br> Samaṇassa na taṃ sādhu,<br> <span class="var" title="yadañña­manu­sāsa­tīti (bj, s1-3, km, pts1-2)" id="note481">yadañ­ña­manu­sā­sasī”ti</span>.
</p>
<p><a class="sc" id="3"></a><a class="verse-num-sc" id="verse-num-sc806"></a><a class="ms" id="p_12S1_1457"></a>“Yena kenaci vaṇṇena,<br> saṃvāso sakka jāyati;<br> Na taṃ arahati sappañño,<br> manasā anukampituṃ.
</p>
<p><a class="sc" id="4"></a><a class="verse-num-sc" id="verse-num-sc807"></a><a class="pts2ed" id="pts2ed1.445"></a><a class="ms" id="p_12S1_1458"></a>Manasā ce pasannena,<br> yadañ­ña­manu­sā­sati;<br> Na tena hoti saṃyutto,<br> <span class="var" title="sānukampā (bj, pts1-2)" id="note482">yānukampā</span> anuddayā”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Yakkhasaṃyutta</span>
<span class="hidden">Indakavagga</span>
<span class="hidden">Indakasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>