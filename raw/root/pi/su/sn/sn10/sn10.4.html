<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn10.4">
<article>
<div class="hgroup">
<p class="division">Saṃyutta Nikāya 10</p>
<p>1. Indakavagga</p>
<h1>4. Maṇi­bhadda­sutta</h1>
</div>
<p><a class="sc" id="1"></a><a class="ms" id="p_12S1_1465"></a><a class="msdiv" id="msdiv238"></a>Ekaṃ samayaṃ bhagavā magadhesu viharati maṇimālike cetiye maṇibhaddassa yakkhassa bhavane. Atha kho maṇibhaddo yakkho yena bhagavā tenupasaṅkami; upasaṅkamitvā bhagavato santike imaṃ gāthaṃ abhāsi: </p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc812"></a><a class="ms" id="p_12S1_1466"></a>“Satīmato sadā bhaddaṃ,<br> satimā sukhamedhati;<br> Satīmato suve seyyo,<br> verā ca parimuccatī”ti.
</p>
<p><a class="sc" id="3"></a><a class="verse-num-sc" id="verse-num-sc813"></a><a class="pts2ed" id="pts2ed1.448"></a><a class="ms" id="p_12S1_1467"></a>“Satīmato sadā bhaddaṃ,<br> satimā sukhamedhati;<br> Satīmato suve seyyo,<br> verā na parimuccati.
</p>
<p><a class="sc" id="4"></a><a class="verse-num-sc" id="verse-num-sc814"></a><a class="ms" id="p_12S1_1468"></a>Yassa <span class="var" title="sabba­mahor­rattiṃ (s1-3, km, mr)" id="note488">sabba­ma­horat­taṃ</span>,<br> ahiṃsāya rato mano;<br> Mettaṃso sabbabhūtesu,<br> veraṃ tassa na kenacī”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Yakkhasaṃyutta</span>
<span class="hidden">Indakavagga</span>
<span class="hidden">Indakasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>