<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn7.16">
<article>
<div class="hgroup">
<p class="division">Saṃyutta Nikāya 7</p>
<p>2. Upāsakavagga</p>
<h1>16. Paccanīkasutta</h1>
</div>
<p><a class="sc" id="1"></a><a class="pts1ed" id="pts1ed1.179"></a><a class="ms" id="p_12S1_1267"></a><a class="msdiv" id="msdiv202"></a>Sāvatthi­nidānaṃ. Tena kho pana samayena paccanīkasāto nāma brāhmaṇo sāvatthiyaṃ paṭivasati. Atha kho pac­canī­ka­sātassa brāhmaṇassa etadahosi: “yannūnāhaṃ yena samaṇo gotamo tenu­pasaṅka­meyyaṃ. Yaṃ yadeva samaṇo gotamo bhāsissati taṃ <span class="var" title="tadeva sāhaṃ (mr)" id="note424">tadevassāhaṃ</span> <span class="var" title="pac­cani­kās­santi (s1-3) | pac­canī­kas­santi (pts1) | pac­canī­ka­sātanti (mr)" id="note425">paccanīkāssan”ti</span>. Tena kho pana samayena bhagavā abbhokāse caṅkamati. Atha kho paccanīkasāto brāhmaṇo yena bhagavā tenupasaṅkami; upasaṅkamitvā bhagavantaṃ caṅkamantaṃ etadavoca: “bhaṇa samaṇadhamman”ti.</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc693"></a><a class="pts2ed" id="pts2ed1.386"></a><a class="ms" id="p_12S1_1268"></a>“Na pac­canī­ka­sātena,<br> suvijānaṃ subhāsitaṃ;<br> Upak­kiliṭ­ṭha­cit­tena,<br> sāram­bha­bahu­lena ca.
</p>
<p><a class="sc" id="3"></a><a class="verse-num-sc" id="verse-num-sc694"></a><a class="ms" id="p_12S1_1269"></a>Yo ca vineyya sārambhaṃ,<br> appasādañca cetaso;<br> Āghātaṃ paṭinissajja,<br> <span class="var" title="sace (s1-3, km, mr)" id="note426">sa ve</span> jaññā subhāsitan”ti.
</p>
</blockquote>
<p><a class="sc" id="4"></a><a class="ms" id="p_12S1_1270"></a>Evaṃ vutte, paccanīkasāto brāhmaṇo bhagavantaṃ etadavoca: “abhikkantaṃ, bho gotama, abhikkantaṃ, bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Brāhma­ṇa­saṃ­yutta</span>
<span class="hidden">Upāsakavagga</span>
<span class="hidden">Kasi­bhārad­vāja­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>