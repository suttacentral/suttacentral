<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn2.24">
<article>
<div class="hgroup">
<p class="division">Saṃyutta Nikāya 2</p>
<p>3. Nānā­titthi­ya­vagga</p>
<h1><span class="var" title="ghaṭi­kā­ra­suttaṃ (s3)" id="note146">24. Ghaṭīkārasutta</span></h1>
</div>
<p><a class="sc" id="1"></a><a class="pts1ed" id="pts1ed1.60"></a><a class="ms" id="p_12S1_508"></a><a class="msdiv" id="msdiv105"></a>Ekamantaṃ ṭhito kho ghaṭīkāro devaputto bhagavato santike imaṃ gāthaṃ abhāsi:</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc340"></a><a class="ms" id="p_12S1_509"></a>“Avihaṃ upapannāse,<br> vimuttā satta bhikkhavo;<br> Rāga­dosa­parik­khīṇā,<br> tiṇṇā loke visattikan”ti.
</p>
<p><a class="sc" id="3"></a><a class="verse-num-sc" id="verse-num-sc341"></a><a class="pts2ed" id="pts2ed1.138"></a><a class="ms" id="p_12S1_510"></a>“Ke ca te ataruṃ paṅkaṃ,<br> maccudheyyaṃ suduttaraṃ;<br> Ke hitvā mānusaṃ dehaṃ,<br> dibbayogaṃ upaccagun”ti.
</p>
<p><a class="sc" id="4"></a><a class="verse-num-sc" id="verse-num-sc342"></a><a class="ms" id="p_12S1_511"></a>“Upako <span class="var" title="phalagaṇḍo (si, s1-3, pts1-2, mr)" id="note147">palagaṇḍo</span> ca,<br> pukkusāti ca te tayo;<br> Bhaddiyo khaṇḍadevo ca,<br> <span class="var" title="bāhudantī ca piṅgiyo (bj) | bāhudakkhi ca siṅgiyo (s1) | bāhuraggi ca siṅgiyo (s2, s3) | bāhuraggi ca piṅgiyo (pts1-2)" id="note148">bāhuraggi ca saṅgiyo</span>;<br> Te hitvā mānusaṃ dehaṃ,<br> dibbayogaṃ upaccagun”ti.
</p>
<p><a class="sc" id="5"></a><a class="verse-num-sc" id="verse-num-sc343"></a><a class="ms" id="p_12S1_512"></a>“Kusalī bhāsasī tesaṃ,<br> māra­pāsap­pahāyi­naṃ;<br> Kassa te dhammamaññāya,<br> acchiduṃ bhavabandhanan”ti.
</p>
<p><a class="sc" id="6"></a><a class="verse-num-sc" id="verse-num-sc344"></a><a class="ms" id="p_12S1_513"></a>“Na aññatra bhagavatā,<br> nāññatra tava sāsanā;<br> Yassa te dhammamaññāya,<br> acchiduṃ bhavabandhanaṃ.
</p>
<p><a class="sc" id="7"></a><a class="verse-num-sc" id="verse-num-sc345"></a><a class="ms" id="p_12S1_514"></a>Yattha nāmañca rūpañca,<br> asesaṃ uparujjhati;<br> Taṃ te dhammaṃ idhaññāya,<br> acchiduṃ bhavabandhanan”ti.
</p>
<p><a class="sc" id="8"></a><a class="verse-num-sc" id="verse-num-sc346"></a><a class="ms" id="p_12S1_515"></a>“Gambhīraṃ bhāsasī vācaṃ,<br> dubbijānaṃ sudubbudhaṃ;<br> Kassa tvaṃ dhammamaññāya,<br> vācaṃ bhāsasi īdisan”ti.
</p>
<p><a class="sc" id="9"></a><a class="verse-num-sc" id="verse-num-sc347"></a><a class="ms" id="p_12S1_516"></a>“Kumbhakāro pure āsiṃ,<br> vekaḷiṅge ghaṭīkaro;<br> Mātāpettibharo āsiṃ,<br> kassapassa upāsako.
</p>
<p><a class="sc" id="10"></a><a class="verse-num-sc" id="verse-num-sc348"></a><a class="pts2ed" id="pts2ed1.140"></a><a class="ms" id="p_12S1_517"></a>Virato methunā dhammā,<br> brahmacārī nirāmiso;<br> Ahuvā te sagāmeyyo,<br> ahuvā te pure sakhā.
</p>
<p><a class="sc" id="11"></a><a class="verse-num-sc" id="verse-num-sc349"></a><a class="ms" id="p_12S1_518"></a>Sohamete pajānāmi,<br> vimutte satta bhikkhavo;<br> Rāga­dosa­parik­khīṇe,<br> tiṇṇe loke visattikan”ti.
</p>
<p><a class="sc" id="12"></a><a class="verse-num-sc" id="verse-num-sc350"></a><a class="ms" id="p_12S1_519"></a>“Evametaṃ tadā āsi,<br> yathā bhāsasi bhaggava;<br> Kumbhakāro pure āsi,<br> vekaḷiṅge ghaṭīkaro.
</p>
<p><a class="sc" id="13"></a><a class="verse-num-sc" id="verse-num-sc351"></a><a class="ms" id="p_12S1_520"></a>Mātāpettibharo āsi,<br> kassapassa upāsako;<br> Virato methunā dhammā,<br> brahmacārī nirāmiso;<br> Ahuvā me sagāmeyyo,<br> ahuvā me pure sakhā”ti.
</p>
<p><a class="sc" id="14"></a><a class="verse-num-sc" id="verse-num-sc352"></a><a class="pts2ed" id="pts2ed1.141"></a><a class="ms" id="p_12S1_521"></a>“Evametaṃ purāṇānaṃ,<br> sahāyānaṃ ahu saṅgamo;<br> Ubhinnaṃ bhāvitattānaṃ,<br> sarīran­tima­dhārinan”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devaput­ta­saṃ­yutta</span>
<span class="hidden">Nānā­titthi­ya­vagga</span>
<span class="hidden">Sivasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>