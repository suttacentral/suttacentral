<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn2.22">
<article>
<div class="hgroup">
<p class="division">Saṃyutta Nikāya 2</p>
<p>3. Nānā­titthi­ya­vagga</p>
<h1>22. Khemasutta</h1>
</div>
<p><a class="sc" id="1"></a><a class="ms" id="p_12S1_487"></a><a class="msdiv" id="msdiv103"></a>Ekamantaṃ ṭhito kho khemo devaputto bhagavato santike imā gāthāyo abhāsi: </p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc327"></a><a class="ms" id="p_12S1_488"></a>“Caranti bālā dummedhā,<br> amitteneva attanā;<br> Karontā pāpakaṃ kammaṃ,<br> yaṃ hoti kaṭukapphalaṃ.
</p>
<p><a class="sc" id="3"></a><a class="verse-num-sc" id="verse-num-sc328"></a><a class="ms" id="p_12S1_489"></a>Na taṃ kammaṃ kataṃ sādhu,<br> yaṃ katvā anutappati;<br> Yassa assumukho rodaṃ,<br> vipākaṃ paṭisevati.
</p>
<p><a class="sc" id="4"></a><a class="verse-num-sc" id="verse-num-sc329"></a><a class="pts2ed" id="pts2ed1.132"></a><a class="ms" id="p_12S1_490"></a>Tañca kammaṃ kataṃ sādhu,<br> yaṃ katvā nānutappati;<br> Yassa patīto sumano,<br> vipākaṃ paṭisevati.
</p>
<p><a class="sc" id="5"></a><a class="verse-num-sc" id="verse-num-sc330"></a><a class="ms" id="p_12S1_491"></a><span class="var" title="paṭigacceva (bj)" id="note141">Paṭikacceva</span> taṃ kayirā,<br> yaṃ jaññā hitamattano;<br> Na sāka­ṭika­cintāya,<br> mantā dhīro parakkame.
</p>
<p><a class="sc" id="6"></a><a class="verse-num-sc" id="verse-num-sc331"></a><a class="ms" id="p_12S1_492"></a>Yathā sākaṭiko <span class="var" title="panthaṃ (bj, pts1-2) | pasatthaṃ (s1-3, km)" id="note142">maṭṭhaṃ</span>,<br> samaṃ hitvā mahāpathaṃ;<br> Visamaṃ maggamāruyha,<br> akkhacchinnova jhāyati.
</p>
<p><a class="sc" id="7"></a><a class="verse-num-sc" id="verse-num-sc332"></a><a class="ms" id="p_12S1_493"></a>Evaṃ dhammā apakkamma,<br> adham­ma­manu­vattiya;<br> Mando maccumukhaṃ patto,<br> akkhacchinnova jhāyatī”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devaput­ta­saṃ­yutta</span>
<span class="hidden">Nānā­titthi­ya­vagga</span>
<span class="hidden">Sivasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>