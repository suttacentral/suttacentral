<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn2.25">
<article>
<div class="hgroup">
<p class="division">Saṃyutta Nikāya 2</p>
<p>3. Nānā­titthi­ya­vagga</p>
<h1>25. Jantusutta</h1>
</div>
<p><a class="sc" id="1"></a><a class="pts1ed" id="pts1ed1.61"></a><a class="ms" id="p_12S1_522"></a><a class="msdiv" id="msdiv106"></a><span class="evam">Evaṃ me sutaṃ—​</span>   ekaṃ samayaṃ sambahulā bhikkhū, kosalesu viharanti himavantapasse araññakuṭikāya uddhatā unnaḷā capalā mukharā vikiṇṇavācā muṭṭhassatino asampajānā asamāhitā vibbhantacittā pākatindriyā.</p>
<p><a class="sc" id="2"></a><a class="ms" id="p_12S1_523"></a>Atha kho jantu devaputto tadahuposathe pannarase yena te bhikkhū tenupasaṅkami; upasaṅkamitvā te bhikkhū gāthāhi ajjhabhāsi: </p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc353"></a><a class="ms" id="p_12S1_524"></a>“Sukhajīvino pure āsuṃ,<br> bhikkhū gotamasāvakā;<br> Anicchā <span class="var" title="piṇḍamesānā (pts2)" id="note149">piṇḍamesanā</span>,<br> anicchā sayanāsanaṃ;<br> Loke aniccataṃ ñatvā,<br> dukkhassantaṃ akaṃsu te.
</p>
<p><a class="sc" id="4"></a><a class="verse-num-sc" id="verse-num-sc354"></a><a class="pts2ed" id="pts2ed1.142"></a><a class="ms" id="p_12S1_525"></a>Dupposaṃ katvā attānaṃ,<br> gāme gāmaṇikā viya;<br> Bhutvā bhutvā nipajjanti,<br> parāgāresu mucchitā.
</p>
<p><a class="sc" id="5"></a><a class="verse-num-sc" id="verse-num-sc355"></a><a class="ms" id="p_12S1_526"></a>Saṃghassa añjaliṃ katvā,<br> idhekacce <span class="var" title="vandāmahaṃ (pts1, mr)" id="note150">vadāmahaṃ</span>;<br> Apaviddhā anāthā te,<br> yathā petā <span class="var" title="tatheva ca (bj)" id="note151">tatheva te</span>.
</p>
<p><a class="sc" id="6"></a><a class="verse-num-sc" id="verse-num-sc356"></a><a class="ms" id="p_12S1_527"></a>Ye kho pamattā viharanti,<br> te me sandhāya bhāsitaṃ;<br> Ye appamattā viharanti,<br> namo tesaṃ karomahan”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devaput­ta­saṃ­yutta</span>
<span class="hidden">Nānā­titthi­ya­vagga</span>
<span class="hidden">Sivasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>