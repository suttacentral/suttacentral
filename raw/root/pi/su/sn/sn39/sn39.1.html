<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn39.1">
<article>
<div class="hgroup">
<p class="division">Saṃyutta Nikāya 39</p>
<p><span class="var" title="sāmaṇḍakā­ni­saṃ­yuttaṃ (bj)" id="note417">1. Sāmaṇḍakavagga</span></p>
<h1><span class="var" title="nibbānasuttaṃ (bj) | nibbānam (pts1)" id="note418">1. Sāmaṇḍakasutta</span></h1>
</div>
<p><a class="sc" id="1"></a><a class="ms" id="p_13S4_1364"></a><a class="msdiv" id="msdiv330"></a>Ekaṃ samayaṃ āyasmā sāriputto vajjīsu viharati <span class="var" title="ukkavelāyaṃ (bj, pts1)" id="note419">ukkacelāyaṃ</span> gaṅgāya nadiyā tīre. Atha kho <span class="var" title="sāmaṇḍakāni (bj)" id="note420">sāmaṇḍako</span> paribbājako yenāyasmā sāriputto tenupasaṅkami; upasaṅkamitvā āyasmatā sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sāmaṇḍako paribbājako āyasmantaṃ sāriputtaṃ etadavoca:</p>
<p><a class="sc" id="2"></a><a class="ms" id="p_13S4_1365"></a>“‘Nibbānaṃ, nibbānan’ti, āvuso sāriputta, vuccati. Katamaṃ nu kho, āvuso, nibbānan”ti? “Yo kho, āvuso, rāgakkhayo dosakkhayo mohakkhayo—idaṃ vuccati nibbānan”ti. “Atthi panāvuso, maggo atthi paṭipadā, etassa nibbānassa sacchikiriyāyā”ti? “Atthi kho, āvuso, maggo atthi paṭipadā, etassa nibbānassa sacchikiriyāyā”ti.</p>
<p><a class="sc" id="3"></a><a class="pts" id="pts4.262"></a><a class="ms" id="p_13S4_1366"></a>“Katamo panāvuso, maggo katamā paṭipadā etassa nibbānassa sacchikiriyāyā”ti? “Ayameva kho, āvuso, ariyo aṭṭhaṅgiko maggo, etassa nibbānassa sacchikiriyāya, seyyathidaṃ—sammādiṭṭhi … pe … sammāsamādhi. Ayaṃ kho, āvuso, maggo ayaṃ paṭipadā, etassa nibbānassa sacchikiriyāyā”ti. “Bhaddako, āvuso, maggo bhaddikā paṭipadā, etassa nibbānassa sacchikiriyāya. Alañca panāvuso sāriputta, appamādāyā”ti.</p>
<p class="endsection">Paṭhamaṃ.</p>
<p><a class="sc" id="4"></a><a class="ms" id="p_13S4_1368"></a>(Yathā jambu­khā­daka­saṃ­yuttaṃ, tathā vitthāretabbaṃ.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Sāmaṇḍaka­saṃ­yutta</span>
<span class="hidden">Sāmaṇḍakavagga</span>
<span class="hidden">Sāmaṇḍakasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>