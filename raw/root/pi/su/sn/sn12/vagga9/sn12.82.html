<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn12.82">
<article>
<div class="hgroup">
<p class="division">Saṃyutta Nikāya 12</p>
<p>9. Antarapeyyāla</p>
<h1>82. Satthusutta</h1>
</div>
<p><a class="sc" id="1"></a><a class="ms" id="p_12S2_570"></a><a class="msdiv" id="msdiv73"></a>Sāvatthiyaṃ viharati. “Jarāmaraṇaṃ, bhikkhave, ajānatā apassatā yathābhūtaṃ jarāmaraṇe yathābhūtaṃ ñāṇāya satthā pariyesitabbo; ­jarāma­raṇa­sa­muda­yaṃ ajānatā apassatā yathābhūtaṃ jarā­maraṇa­sa­mudaye yathābhūtaṃ ñāṇāya satthā pariyesitabbo; ­jarāma­raṇa­nirodhaṃ ajānatā apassatā yathābhūtaṃ jarā­maraṇa­nirodhe yathābhūtaṃ ñāṇāya satthā pariyesitabbo; ­jarāma­raṇa­nirodha­gā­miniṃ paṭipadaṃ ajānatā apassatā yathābhūtaṃ ­jarāma­raṇa­nirodha­gā­miniyā paṭipadāya yathābhūtaṃ ñāṇāya satthā pariyesitabbo”ti. (Suttanto eko.) <span class="brnum">(82:353)</span></p>
<p class="endsection">Paṭhamaṃ.</p>
<p class="endsection">(Sabbesaṃ peyyālo evaṃ vitthāretabbo.)</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Nidānasaṃyutta</span>
<span class="hidden">Antarapeyyāla</span>
<span class="hidden">Satthusuttādi</span>
<span class="hidden">Satthusutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>