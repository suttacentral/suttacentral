<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn35.12">
<article>
<div class="hgroup">
<p class="division">Saṃyutta Nikāya 35</p>
<p>1. Aniccavagga</p>
<h1><span class="var" title="dutiya­bāhirā­natta­suttaṃ (bj) | anattā 4; bāhiraṃ (pts1)" id="note12">12. Bāhirā­nattā­tī­tā­nāga­ta­sutta</span></h1>
</div>
<p><a class="sc" id="1"></a><a class="ms" id="p_13S4_25"></a><a class="msdiv" id="msdiv12"></a>“Rūpā, bhikkhave, anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu rūpesu anapekkho hoti; anāgate rūpe nābhinandati; paccuppannānaṃ rūpānaṃ nibbidāya virāgāya nirodhāya paṭipanno hoti. Saddā … gandhā … rasā … phoṭṭhabbā … dhammā anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu dhammesu anapekkho hoti; anāgate dhamme nābhinandati; paccuppannānaṃ dhammānaṃ nibbidāya virāgāya nirodhāya paṭipanno hotī”ti.</p>
<p class="endsection">Dvādasamaṃ.</p>
<p class="endsection">Aniccavaggo paṭhamo.</p>
<blockquote class="uddanagatha">
<p><a class="sc" id="2"></a><a class="ms" id="p_13S4_29"></a>Aniccaṃ dukkhaṃ anattā ca,<br> tayo ajjhattabāhirā;<br> Yadaniccena tayo vuttā,<br> te te ajjhat­ta­bāhirāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Saḷāya­tana­saṃ­yutta</span>
<span class="hidden">Paṭha­ma­paṇṇā­saka</span>
<span class="hidden">Aniccavagga</span>
<span class="hidden">Ajjhat­tā­nicca­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>