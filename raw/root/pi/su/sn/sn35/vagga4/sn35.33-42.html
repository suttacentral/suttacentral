<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn35.33-42">
<article>
<div class="hgroup">
<p class="division">Saṃyutta Nikāya 35</p>
<p>4. Jātidham­ma­vagga</p>
<h1>33–​42. Jātidham­mā­di­sutta­dasaka</h1>
</div>
<p><a class="sc" id="1"></a><a class="pts" id="pts4.27"></a><a class="ms" id="p_13S4_115"></a><a class="msdiv" id="msdiv33"></a>Sāvatthi­nidānaṃ. Tatra kho … pe … “sabbaṃ, bhikkhave, jātidhammaṃ. Kiñca, bhikkhave, sabbaṃ jātidhammaṃ? Cakkhu, bhikkhave, jātidhammaṃ. Rūpā … cakkhuviññāṇaṃ … cak­khu­samphasso jātidhammo. Yampidaṃ cak­khu­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi jātidhammaṃ … pe … jivhā … rasā … jivhāviññāṇaṃ … jivhāsamphasso … yampidaṃ jivhā­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi jātidhammaṃ. Kāyo … pe … mano jātidhammo, dhammā jātidhammā, manoviññāṇaṃ jātidhammaṃ, manosamphasso jātidhammo. Yampidaṃ mano­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi jātidhammaṃ. Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi … cak­khu­viñ­ñā­ṇepi … cak­khu­samphas­sepi … pe … nāparaṃ itthattāyāti pajānātī”ti.</p>
<p class="endsection">Paṭhamaṃ.</p>
<p><a class="sc" id="2"></a><a class="ms" id="p_13S4_117"></a><a class="msdiv" id="msdiv34"></a>“Sabbaṃ, bhikkhave, jarādhammaṃ … saṅkhittaṃ.</p>
<p class="endsection">Dutiyaṃ.</p>
<p><a class="sc" id="3"></a><a class="ms" id="p_13S4_119"></a><a class="msdiv" id="msdiv35"></a>“Sabbaṃ, bhikkhave, byādhidhammaṃ … saṅkhittaṃ.</p>
<p class="endsection">Tatiyaṃ.</p>
<p><a class="sc" id="4"></a><a class="ms" id="p_13S4_121"></a><a class="msdiv" id="msdiv36"></a>“Sabbaṃ, bhikkhave, maraṇadhammaṃ … saṅkhittaṃ.</p>
<p class="endsection">Catutthaṃ.</p>
<p><a class="sc" id="5"></a><a class="ms" id="p_13S4_123"></a><a class="msdiv" id="msdiv37"></a>“Sabbaṃ, bhikkhave, sokadhammaṃ … saṅkhittaṃ.</p>
<p class="endsection">Pañcamaṃ.</p>
<p><a class="sc" id="6"></a><a class="ms" id="p_13S4_125"></a><a class="msdiv" id="msdiv38"></a>“Sabbaṃ, bhikkhave, saṅki­lesika­dhammaṃ … saṅkhittaṃ.</p>
<p class="endsection">Chaṭṭhaṃ.</p>
<p><a class="sc" id="7"></a><a class="pts" id="pts4.28"></a><a class="ms" id="p_13S4_127"></a><a class="msdiv" id="msdiv39"></a>“Sabbaṃ, bhikkhave, khayadhammaṃ … saṅkhittaṃ.</p>
<p class="endsection">Sattamaṃ.</p>
<p><a class="sc" id="8"></a><a class="ms" id="p_13S4_129"></a><a class="msdiv" id="msdiv40"></a>“Sabbaṃ, bhikkhave, vayadhammaṃ … saṅkhittaṃ.</p>
<p class="endsection">Aṭṭhamaṃ.</p>
<p><a class="sc" id="9"></a><a class="ms" id="p_13S4_131"></a><a class="msdiv" id="msdiv41"></a>“Sabbaṃ, bhikkhave, samuda­ya­dhammaṃ … saṅkhittaṃ.</p>
<p class="endsection">Navamaṃ.</p>
<p><a class="sc" id="10"></a><a class="ms" id="p_13S4_133"></a><a class="msdiv" id="msdiv42"></a>“Sabbaṃ, bhikkhave, nirodhadhammaṃ … saṅkhittaṃ.</p>
<p class="endsection">Dasamaṃ.</p>
<p class="endsection">Jātidham­ma­vaggo catuttho.</p>
<blockquote class="uddanagatha">
<p><a class="sc" id="11"></a><a class="ms" id="p_13S4_137"></a>Jāti­jarāb­yādhi­maraṇaṃ,<br> Soko ca saṅkilesikaṃ;<br> Kha­ya­vaya­sa­muda­yaṃ,<br> Nirodha­dham­mena te dasāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Saḷāya­tana­saṃ­yutta</span>
<span class="hidden">Paṭha­ma­paṇṇā­saka</span>
<span class="hidden">Jātidham­ma­vagga</span>
<span class="hidden">Jātidham­mā­di­sutta­dasaka</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>