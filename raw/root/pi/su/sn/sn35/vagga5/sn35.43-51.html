<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn35.43">
<article>
<div class="hgroup">
<p class="division">Saṃyutta Nikāya 35</p>
<p><span class="var" title="sab­bānicca­vaggo (bj) | aniccavaggo (s1-3, pts1)" id="note44">5. Sabba­anicca­vagga</span></p>
<h1>43–​51. Aniccā­di­suttana­vaka</h1>
</div>
<p><a class="sc" id="1"></a><a class="ms" id="p_13S4_138"></a><a class="msdiv" id="msdiv43"></a>Sāvatthi­nidānaṃ. Tatra kho … pe … “sabbaṃ, bhikkhave, aniccaṃ. Kiñca, bhikkhave, sabbaṃ aniccaṃ? Cakkhu, bhikkhave, aniccaṃ, rūpā aniccā, cakkhuviññāṇaṃ aniccaṃ, cak­khu­samphasso anicco. Yampidaṃ cak­khu­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi aniccaṃ … pe … jivhā aniccā, rasā aniccā, jivhāviññāṇaṃ aniccaṃ, jivhāsamphasso anicco. Yampidaṃ jivhā­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi aniccaṃ. Kāyo anicco … pe … mano anicco, dhammā aniccā, manoviññāṇaṃ aniccaṃ, manosamphasso anicco. Yampidaṃ mano­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tampi aniccaṃ. Evaṃ passaṃ, bhikkhave, sutavā ariyasāvako cakkhusmimpi nibbindati, rūpesupi nibbindati, cak­khu­viñ­ñā­ṇepi nibbindati, cak­khu­samphas­sepi nibbindati. Yampidaṃ cak­khu­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tasmimpi nibbindati … pe … manasmimpi nibbindati, dhammesupi nibbindati, manoviññāṇepi nibbindati, mano­samphas­sepi nibbindati, yampidaṃ mano­samphas­sa­pac­cayā uppajjati vedayitaṃ sukhaṃ vā dukkhaṃ vā aduk­kha­ma­su­khaṃ vā tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.</p>
<p class="endsection">Paṭhamaṃ.</p>
<p><a class="sc" id="2"></a><a class="ms" id="p_13S4_140"></a><a class="msdiv" id="msdiv44"></a>“Sabbaṃ, bhikkhave, dukkhaṃ … pe ….</p>
<p class="endsection">Dutiyaṃ.</p>
<p><a class="sc" id="3"></a><a class="ms" id="p_13S4_142"></a><a class="msdiv" id="msdiv45"></a>“Sabbaṃ, bhikkhave, anattā … pe ….</p>
<p class="endsection">Tatiyaṃ.</p>
<p><a class="sc" id="4"></a><a class="pts" id="pts4.29"></a><a class="ms" id="p_13S4_144"></a><a class="msdiv" id="msdiv46"></a>“Sabbaṃ, bhikkhave, abhiññeyyaṃ … pe ….</p>
<p class="endsection">Catutthaṃ.</p>
<p><a class="sc" id="5"></a><a class="ms" id="p_13S4_146"></a><a class="msdiv" id="msdiv47"></a>“Sabbaṃ, bhikkhave, pariññeyyaṃ … pe ….</p>
<p class="endsection">Pañcamaṃ.</p>
<p><a class="sc" id="6"></a><a class="ms" id="p_13S4_148"></a><a class="msdiv" id="msdiv48"></a>“Sabbaṃ, bhikkhave, pahātabbaṃ … pe ….</p>
<p class="endsection">Chaṭṭhaṃ.</p>
<p><a class="sc" id="7"></a><a class="ms" id="p_13S4_150"></a><a class="msdiv" id="msdiv49"></a>“Sabbaṃ, bhikkhave, sacchikātabbaṃ … pe ….</p>
<p class="endsection">Sattamaṃ.</p>
<p><a class="sc" id="8"></a><a class="ms" id="p_13S4_152"></a><a class="msdiv" id="msdiv50"></a>“Sabbaṃ, bhikkhave, abhiñ­ñā­pariñ­ñeyyaṃ … pe ….</p>
<p class="endsection">Aṭṭhamaṃ.</p>
<p><a class="sc" id="9"></a><a class="ms" id="p_13S4_154"></a><a class="msdiv" id="msdiv51"></a>“Sabbaṃ, bhikkhave, upaddutaṃ … pe ….</p>
<p class="endsection">Navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Saḷāya­tana­saṃ­yutta</span>
<span class="hidden">Paṭha­ma­paṇṇā­saka</span>
<span class="hidden">Sabba­anicca­vagga</span>
<span class="hidden">Aniccā­di­suttana­vaka</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>