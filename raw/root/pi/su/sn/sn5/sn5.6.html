<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn5.6">
<article>
<div class="hgroup">
<p class="division">Saṃyutta Nikāya 5</p>
<p>1. Bhikkhunīvagga</p>
<h1>6. Cālāsutta</h1>
</div>
<p><a class="sc" id="1"></a><a class="ms" id="p_12S1_972"></a><a class="msdiv" id="msdiv167"></a>Sāvatthi­nidānaṃ. Atha kho cālā bhikkhunī pubbaṇ­ha­samayaṃ nivāsetvā … pe … aññatarasmiṃ rukkhamūle divāvihāraṃ nisīdi. Atha kho māro pāpimā yena cālā bhikkhunī tenupasaṅkami; upasaṅkamitvā cālaṃ bhikkhuniṃ etadavoca: “kiṃ nu tvaṃ, bhikkhuni, na rocesī”ti? “Jātiṃ khvāhaṃ, āvuso, na rocemī”ti.</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc536"></a><a class="ms" id="p_12S1_973"></a>“Kiṃ nu jātiṃ na rocesi,<br> jāto kāmāni bhuñjati;<br> Ko nu taṃ idamādapayi,<br> jātiṃ mā <span class="var" title="mā rocesi (si, pts1)" id="note315">roca</span> bhikkhunī”ti.
</p>
<p><a class="sc" id="3"></a><a class="verse-num-sc" id="verse-num-sc537"></a><a class="ms" id="p_12S1_974"></a>“Jātassa maraṇaṃ hoti,<br> jāto dukkhāni <span class="var" title="passati (si, s1-3, pts1)" id="note316">phussati</span>;<br> Bandhaṃ vadhaṃ pariklesaṃ,<br> tasmā jātiṃ na rocaye.
</p>
<p><a class="sc" id="4"></a><a class="verse-num-sc" id="verse-num-sc538"></a><a class="pts2ed" id="pts2ed1.291"></a><a class="ms" id="p_12S1_975"></a>Buddho dhammamadesesi,<br> jātiyā samatikkamaṃ;<br> Sabba­duk­khap­pahā­nāya,<br> so maṃ sacce nivesayi.
</p>
<p><a class="sc" id="5"></a><a class="verse-num-sc" id="verse-num-sc539"></a><a class="pts1ed" id="pts1ed1.133"></a><a class="ms" id="p_12S1_976"></a>Ye ca rūpūpagā sattā,<br> ye ca arūpaṭṭhāyino;<br> Nirodhaṃ appajānantā,<br> āgantāro punabbhavan”ti.
</p>
</blockquote>
<p><a class="sc" id="6"></a><a class="ms" id="p_12S1_977"></a>Atha kho māro pāpimā “jānāti maṃ cālā bhikkhunī”ti dukkhī dummano tat­the­vantara­dhāyīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Bhik­khu­nī­saṃ­yutta</span>
<span class="hidden">Bhikkhunīvagga</span>
<span class="hidden">Āḷavikāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>