<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn5.7">
<article>
<div class="hgroup">
<p class="division">Saṃyutta Nikāya 5</p>
<p>1. Bhikkhunīvagga</p>
<h1>7. Upacālāsutta</h1>
</div>
<p><a class="sc" id="1"></a><a class="ms" id="p_12S1_978"></a><a class="msdiv" id="msdiv168"></a>Sāvatthi­nidānaṃ. Atha kho upacālā bhikkhunī pubbaṇ­ha­samayaṃ nivāsetvā … pe … aññatarasmiṃ rukkhamūle divāvihāraṃ nisīdi. Atha kho māro pāpimā yena upacālā bhikkhunī tenupasaṅkami; upasaṅkamitvā upacālaṃ bhikkhuniṃ etadavoca: “kattha nu tvaṃ, bhikkhuni, uppajjitukāmā”ti? “Na khvāhaṃ, āvuso, katthaci uppajjitukāmā”ti.</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc540"></a><a class="pts2ed" id="pts2ed1.292"></a><a class="ms" id="p_12S1_979"></a>“Tāvatiṃsā ca yāmā ca,<br> tusitā cāpi devatā;<br> Nimmānaratino devā,<br> ye devā vasavattino;<br> Tattha cittaṃ paṇidhehi,<br> ratiṃ pacca­nubhos­sasī”ti.
</p>
<p><a class="sc" id="3"></a><a class="verse-num-sc" id="verse-num-sc541"></a><a class="ms" id="p_12S1_980"></a>“Tāvatiṃsā ca yāmā ca,<br> tusitā cāpi devatā;<br> Nimmānaratino devā,<br> ye devā vasavattino;<br> Kāma­bandha­na­baddhā te,<br> enti māravasaṃ puna.
</p>
<p><a class="sc" id="4"></a><a class="verse-num-sc" id="verse-num-sc542"></a><a class="ms" id="p_12S1_981"></a><span class="var" title="sabbo ādippito (si) | sabbova āditto (s1-3, km) | sabbo ādipito (pts1-2)" id="note317">Sabbo ādīpito</span> loko,<br> sabbo loko padhūpito;<br> Sabbo <span class="var" title="pajjalito (sabbattha)" id="note318">pajjālito</span> loko,<br> sabbo loko pakampito.
</p>
<p><a class="sc" id="5"></a><a class="verse-num-sc" id="verse-num-sc543"></a><a class="ms" id="p_12S1_982"></a>Akampitaṃ <span class="var" title="ajalitaṃ (bj) | acalitaṃ (s1-3, km, pts1-2)" id="note319">apajjalitaṃ</span>,<br> aputhuj­jana­sevitaṃ;<br> Agati yattha mārassa,<br> tattha me nirato mano”ti.
</p>
</blockquote>
<p><a class="sc" id="6"></a><a class="ms" id="p_12S1_983"></a>Atha kho māro pāpimā “jānāti maṃ upacālā bhikkhunī”ti dukkhī dummano tat­the­vantara­dhāyīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Bhik­khu­nī­saṃ­yutta</span>
<span class="hidden">Bhikkhunīvagga</span>
<span class="hidden">Āḷavikāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>