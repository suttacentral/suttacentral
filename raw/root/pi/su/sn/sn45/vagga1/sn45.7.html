<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn45.7">
<article>
<div class="hgroup">
<p class="division">Saṃyutta Nikāya 45</p>
<p>1. Avijjāvagga</p>
<h1><span class="var" title="dutiya­bhik­khu­suttaṃ (bj) | aññataro bhikkhu 2 (pts1)" id="note12">7. Dutiya­aññata­ra­bhik­khu­sutta</span></h1>
</div>
<p><a class="sc" id="1"></a><a class="ms" id="p_14S5_36"></a><a class="msdiv" id="msdiv7"></a>Sāvatthi­nidānaṃ. Atha kho aññataro bhikkhu yena bhagavā tenupasaṅkami … pe … ekamantaṃ nisinno kho so bhikkhu bhagavantaṃ etadavoca:</p>
<p><a class="sc" id="2"></a><a class="ms" id="p_14S5_37"></a>“‘Rāgavinayo dosavinayo mohavinayo’ti, bhante, vuccati. Kissa nu kho etaṃ, bhante, adhivacanaṃ: ‘rāgavinayo dosavinayo mohavinayo’”ti? “Nibbānadhātuyā kho etaṃ, bhikkhu, adhivacanaṃ: ‘rāgavinayo dosavinayo mohavinayo’ti. Āsavānaṃ khayo tena vuccatī”ti.</p>
<p><a class="sc" id="3"></a><a class="ms" id="p_14S5_38"></a>Evaṃ vutte, so bhikkhu bhagavantaṃ etadavoca: “‘amataṃ, amatan’ti, bhante, vuccati. Katamaṃ nu kho, bhante, amataṃ, katamo amatagāmimaggo”ti? “Yo kho, bhikkhu, rāgakkhayo dosakkhayo mohakkhayo—idaṃ vuccati amataṃ. Ayameva ariyo aṭṭhaṅgiko maggo amatagāmimaggo, seyyathidaṃ—sammādiṭṭhi … pe … sammāsamādhī”ti.</p>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Maggasaṃyutta</span>
<span class="hidden">Avijjāvagga</span>
<span class="hidden">Avijjāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>