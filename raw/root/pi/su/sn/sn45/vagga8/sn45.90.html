<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn45.90">
<article>
<div class="hgroup">
<p class="division">Saṃyutta Nikāya 45</p>
<p>8. Dutiya­ekadham­ma­peyyā­la­vagga</p>
<h1>90. Dutiya­yoniso­ma­nasikā­ra­sam­padā­sutta</h1>
</div>
<p><a class="sc" id="1"></a><a class="pts" id="pts5.38"></a><a class="ms" id="p_14S5_195"></a><a class="msdiv" id="msdiv90"></a>“Yathayidaṃ, bhikkhave, yoniso­ma­nasikā­ra­sam­padā. Yoniso­ma­nasikā­ra­sam­pannas­setaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahu­līka­ris­sati. Kathañca, bhikkhave, bhikkhu yoniso­ma­nasikā­ra­sam­panno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāga­vina­ya­pari­yosānaṃ dosa­vina­ya­pari­yosānaṃ moha­vina­ya­pari­yosānaṃ … pe … sammāsamādhiṃ bhāveti rāga­vina­ya­pari­yosānaṃ dosa­vina­ya­pari­yosānaṃ moha­vina­ya­pari­yosānaṃ. Evaṃ kho, bhikkhave, bhikkhu yoniso­ma­nasikā­ra­sam­panno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.</p>
<p class="endsection">Sattamaṃ.</p>
<p class="endsection">Dutiya­ekadham­ma­peyyā­laṃ.</p>
<blockquote class="uddanagatha">
<p><a class="sc" id="2"></a><a class="ms" id="p_14S5_199"></a>Kalyāṇamittaṃ sīlañca,<br> chando ca attasampadā;<br> Diṭṭhi ca appamādo ca,<br> yoniso bhavati sattamaṃ.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Maggasaṃyutta</span>
<span class="hidden">Dutiya­ekadham­ma­peyyā­la­vagga</span>
<span class="hidden">Kal­yāṇa­mitta­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>