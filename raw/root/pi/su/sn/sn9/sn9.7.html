<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn9.7">
<article>
<div class="hgroup">
<p class="division">Saṃyutta Nikāya 9</p>
<p>1. Vanavagga</p>
<h1>7. Nāgadattasutta</h1>
</div>
<p><a class="sc" id="1"></a><a class="pts1ed" id="pts1ed1.201"></a><a class="ms" id="p_12S1_1408"></a><a class="msdiv" id="msdiv227"></a>Ekaṃ samayaṃ āyasmā nāgadatto kosalesu viharati aññatarasmiṃ vanasaṇḍe. Tena kho pana samayena āyasmā nāgadatto atikālena gāmaṃ pavisati, atidivā paṭikkamati. Atha kho yā tasmiṃ vanasaṇḍe adhivatthā devatā āyasmato nāgadattassa anukampikā atthakāmā āyasmantaṃ nāgadattaṃ saṃvejetukāmā yenāyasmā nāgadatto tenupasaṅkami; upasaṅkamitvā āyasmantaṃ nāgadattaṃ gāthāhi ajjhabhāsi: </p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc778"></a><a class="ms" id="p_12S1_1409"></a>“Kāle pavisa nāgadatta,<br> Divā ca āgantvā ativelacārī;<br> Saṃsaṭṭho gahaṭṭhehi,<br> Samāna­su­kha­duk­kho.
</p>
<p><a class="sc" id="3"></a><a class="verse-num-sc" id="verse-num-sc779"></a><a class="pts2ed" id="pts2ed1.433"></a><a class="ms" id="p_12S1_1410"></a>Bhāyāmi nāgadattaṃ suppagabbhaṃ,<br> Kulesu vinibaddhaṃ;<br> Mā heva maccurañño balavato,<br> Antakassa <span class="var" title="vasamesīti (bj, s1-3, km) | vasam eyyā ti (pts1-2)" id="note468">vasaṃ upesī”ti</span>.
</p>
</blockquote>
<p><a class="sc" id="4"></a><a class="ms" id="p_12S1_1411"></a>Atha kho āyasmā nāgadatto tāya devatāya saṃvejito saṃ­ve­ga­māpādīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Vanasaṃyutta</span>
<span class="hidden">Vanavagga</span>
<span class="hidden">Vivekasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>