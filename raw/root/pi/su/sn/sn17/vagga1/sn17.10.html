<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn17.10">
<article>
<div class="hgroup">
<p class="division">Saṃyutta Nikāya 17</p>
<p>1. Paṭhamavagga</p>
<h1><span class="var" title="sagāthasuttaṃ (bj)" id="note267">10. Sagāthakasutta</span></h1>
</div>
<p><a class="sc" id="1"></a><a class="pts" id="pts2.232"></a><a class="ms" id="p_12S2_1043"></a><a class="msdiv" id="msdiv166"></a>Sāvatthiyaṃ viharati. “Dāruṇo, bhikkhave, lābhasakkā­ra­siloko … pe … adhigamāya. Idhāhaṃ, bhikkhave, ekaccaṃ puggalaṃ passāmi sakkārena abhibhūtaṃ ­pariyā­diṇṇa­cittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Idha panāhaṃ, bhikkhave, ekaccaṃ puggalaṃ passāmi asakkārena abhibhūtaṃ ­pariyā­diṇṇa­cittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Idha panāhaṃ, bhikkhave, ekaccaṃ puggalaṃ passāmi sakkārena ca asakkārena ca tadubhayena abhibhūtaṃ ­pariyā­diṇṇa­cittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Evaṃ dāruṇo kho, bhikkhave, lābhasakkā­ra­siloko … pe … evañhi vo, bhikkhave, sikkhitabban”ti.</p>
<p><a class="sc" id="2"></a><a class="ms" id="p_12S2_1044"></a>Idamavoca bhagavā. Idaṃ vatvāna sugato athāparaṃ etadavoca satthā: </p>
<blockquote class="gatha">
<p><a class="sc" id="3"></a><a class="ms" id="p_12S2_1045"></a>“Yassa sak­kariya­mānassa,<br> asakkārena cūbhayaṃ;<br> Samādhi na vikampati,<br> <span class="var" title="appa­māda­viharino (pts1-2) | appa­māda­vihārino (mr)" id="note269">appa­māṇa­vihārino</span>.
</p>
<p><a class="sc" id="4"></a><a class="ms" id="p_12S2_1046"></a>Taṃ jhāyinaṃ sātatikaṃ,<br> sukhumaṃ diṭṭhi­vi­passa­kaṃ;<br> Upādā­nak­kha­yā­rāmaṃ,<br> āhu sappuriso itī”ti.
</p>
</blockquote>
<p class="endsection">Dasamaṃ.</p>
<p class="endsection">Paṭhamo vaggo.</p>
<blockquote class="uddanagatha">
<p><a class="sc" id="5"></a><a class="ms" id="p_12S2_1050"></a>Dāruṇo baḷisaṃ kummaṃ,<br> dīghalomi ca mīḷhakaṃ;<br> Asani diddhaṃ siṅgālaṃ,<br> verambhena sagāthakanti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Lābhasakkā­ra­saṃ­yutta</span>
<span class="hidden">Paṭhamavagga</span>
<span class="hidden">Dāruṇasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>