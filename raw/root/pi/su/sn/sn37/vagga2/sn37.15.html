<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn37.15">
<article>
<div class="hgroup">
<p class="division">Saṃyutta Nikāya 37</p>
<p>2. Dutiya­peyyā­la­vagga</p>
<h1><span class="var" title="akodhano (pts1)" id="note398">15. Akkodhanasutta</span></h1>
</div>
<p><a class="sc" id="1"></a><a class="ms" id="p_13S4_1273"></a><a class="msdiv" id="msdiv294"></a>Atha kho āyasmā anuruddho yena bhagavā tenupasaṅkami; upasaṅkamitvā … pe … ekamantaṃ nisinno kho āyasmā anuruddho bhagavantaṃ etadavoca: “idhāhaṃ, bhante, mātugāmaṃ passāmi dibbena cakkhunā visuddhena atik­kanta­mānusa­kena kāyassa bhedā paraṃ maraṇā sugatiṃ saggaṃ lokaṃ upapajjantaṃ. Katīhi nu kho, bhante, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti?</p>
<p><a class="sc" id="2"></a><a class="pts" id="pts4.244"></a><a class="ms" id="p_13S4_1274"></a>“Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Saddho ca hoti, hirimā ca hoti, ottappī ca hoti, <span class="var" title="akodhano (pts1)" id="note399">akkodhano</span> ca hoti, paññavā ca hoti—imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Mātugāma­saṃ­yutta</span>
<span class="hidden">Dutiya­peyyā­la­vagga</span>
<span class="hidden">Akkodhanasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>