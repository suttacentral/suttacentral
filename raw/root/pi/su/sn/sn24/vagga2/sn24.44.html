<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn24.44">
<article>
<div class="hgroup">
<p class="division">Saṃyutta Nikāya 24</p>
<p>2. Duti­yagama­na­vagga</p>
<h1><span class="var" title="aduk­kha­ma­su­khī­attā­suttaṃ (bj)" id="note272">44. Aduk­kha­ma­su­khī­sutta</span></h1>
</div>
<p><a class="sc" id="1"></a><a class="ms" id="p_13S3_1006"></a><a class="msdiv" id="msdiv249"></a>“Adukkhamasukhī attā hoti arogo paraṃ maraṇā”ti? “Bhagavaṃmūlakā no, bhante, dhammā … pe …</p>
<p><a class="sc" id="2"></a><a class="ms" id="p_13S3_1007"></a>“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati: ‘adukkhamasukhī attā hoti arogo paraṃ maraṇā’ti. Vedanāya sati … saññāya sati … saṅkhāresu sati … viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati: ‘adukkhamasukhī attā hoti arogo paraṃ maraṇā’ti.</p>
<p><a class="sc" id="3"></a><a class="ms" id="p_13S3_1008"></a>Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” … pe … vipari­ṇāma­dhammaṃ, api nu taṃ anupādāya evaṃ diṭṭhi uppajjeyya: ‘adukkhamasukhī attā hoti arogo paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati: ‘adukkhamasukhī attā hoti arogo paraṃ maraṇā’”ti. “Vedanā … saññā … saṅkhārā … viññāṇaṃ niccaṃ vā aniccaṃ vā”ti? “Aniccaṃ, bhante” … pe … vipari­ṇāma­dhammaṃ, api nu taṃ anupādāya evaṃ diṭṭhi uppajjeyya: ‘adukkhamasukhī attā hoti arogo paraṃ maraṇā’”ti? “No hetaṃ, bhante”. “Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati: ‘adukkhamasukhī attā hoti arogo paraṃ maraṇā’”ti. Chabbīsatimaṃ.</p>
<p class="endsection">Dutiyapeyyālo.</p>
<blockquote class="uddanagatha">
<p><a class="sc" id="4"></a><a class="ms" id="p_13S3_1011"></a>Vātaṃ etaṃ mama so,<br> attā no ca me siyā;<br> Natthi karoto hetu ca,<br> mahādiṭṭhena aṭṭhamaṃ.
</p>
<p><a class="sc" id="5"></a><a class="pts" id="pts3.221"></a><a class="ms" id="p_13S3_1012"></a>Sassato asassato ceva,<br> antānantavā ca vuccati;<br> Taṃ jīvaṃ aññaṃ jīvañca,<br> tathāgatena cattāro.
</p>
<p><a class="sc" id="6"></a><a class="ms" id="p_13S3_1013"></a>Rūpī attā hoti arūpī ca attā hoti,<br> Rūpī ca arūpī ca attā hoti;<br> Neva rūpī nārūpī attā hoti,<br> Ekantasukhī attā hoti.
</p>
<p><a class="sc" id="7"></a><a class="ms" id="p_13S3_1014"></a>Ekantadukkhī attā hoti,<br> Sukhadukkhī attā hoti;<br> Adukkhamasukhī attā hoti,<br> Arogo paraṃ maraṇāti;<br> Ime chabbīsati suttā,<br> Dutiyavārena desitā.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Diṭṭhisaṃyutta</span>
<span class="hidden">Duti­yagama­na­vagga</span>
<span class="hidden">Vātasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>