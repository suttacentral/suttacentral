<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn24.18">
<article>
<div class="hgroup">
<p class="division">Saṃyutta Nikāya 24</p>
<p>1. Sotāpattivagga</p>
<h1>18. Nevaho­ti­nana­hoti­tathā­gato­sutta</h1>
</div>
<p><a class="sc" id="1"></a><a class="ms" id="p_13S3_971"></a><a class="msdiv" id="msdiv223"></a>Sāvatthi­nidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati: ‘neva hoti, na na hoti tathāgato paraṃ maraṇā’”ti? “Bhagavaṃmūlakā no, bhante, dhammā … pe …</p>
<p><a class="sc" id="2"></a><a class="ms" id="p_13S3_972"></a>“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati: ‘neva hoti, na na hoti tathāgato paraṃ maraṇā’”ti … pe ….</p>
<p><a class="sc" id="3"></a><a class="ms" id="p_13S3_973"></a>“Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” … pe … vipari­ṇāma­dhammaṃ, api nu taṃ anupādāya evaṃ diṭṭhi uppajjeyya: ‘neva hoti, na na hoti tathāgato paraṃ maraṇā’”ti? “No hetaṃ, bhante”. “Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipari­ṇāma­dhammaṃ, api nu taṃ anupādāya evaṃ diṭṭhi uppajjeyya: ‘neva hoti, na na hoti tathāgato paraṃ maraṇā’”ti? “No hetaṃ, bhante”.</p>
<p><a class="sc" id="4"></a><a class="pts" id="pts3.217"></a><a class="ms" id="p_13S3_974"></a>“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti, duk­kha­sa­muda­ye­pissa kaṅkhā pahīnā hoti, duk­kha­nirodhe­pissa kaṅkhā pahīnā hoti, duk­kha­nirodha­gāminiyā paṭi­padā­yapissa kaṅkhā pahīnā hoti—ayaṃ vuccati, bhikkhave, ariyasāvako sotāpanno avini­pāta­dhammo niyato sam­bodhi­parā­yano”ti. Aṭṭhārasamaṃ.</p>
<p class="endsection">Sotāpattivaggo.<br> Aṭṭhā­ra­sa­vey­yāka­ra­ṇaṃ niṭṭhitaṃ.
</p>
<blockquote class="uddanagatha">
<p><a class="sc" id="5"></a><a class="ms" id="p_13S3_977"></a>Vātaṃ etaṃ mama,<br> so attā no ca me siyā;<br> Natthi karoto hetu ca,<br> mahādiṭṭhena aṭṭhamaṃ.
</p>
<p><a class="sc" id="6"></a><a class="ms" id="p_13S3_978"></a>Sassato loko ca,<br> Asassato ca antavā ca;<br> Anantavā ca taṃ jīvaṃ taṃ sarīranti,<br> Aññaṃ jīvaṃ aññaṃ sarīranti ca.
</p>
<p><a class="sc" id="7"></a><a class="ms" id="p_13S3_979"></a>Hoti tathāgato paraṃ maraṇāti,<br> Na hoti tathāgato paraṃ maraṇāti;<br> Neva hoti na na hoti tathāgato paraṃ maraṇāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Diṭṭhisaṃyutta</span>
<span class="hidden">Sotāpattivagga</span>
<span class="hidden">Vātasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>