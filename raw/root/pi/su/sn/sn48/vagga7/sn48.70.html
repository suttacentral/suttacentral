<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn48.70">
<article>
<div class="hgroup">
<p class="division">Saṃyutta Nikāya 48</p>
<p>7. Bodhi­pak­khi­ya­vagga</p>
<h1>70. Catut­tha­rukkha­sutta</h1>
</div>
<p><a class="sc" id="1"></a><a class="pts" id="pts5.239"></a><a class="ms" id="p_14S5_1248"></a><a class="msdiv" id="msdiv540"></a>“Seyyathāpi, bhikkhave, ye keci supaṇṇānaṃ rukkhā, <span class="var" title="koṭasimbalī (bj, s1-3, km) | kūṭasimbali (pts1)" id="note286">kūṭasimbalī</span> tesaṃ aggamakkhāyati; evameva kho, bhikkhave, ye keci bodhipakkhiyā dhammā, paññindriyaṃ tesaṃ aggamakkhāyati, yadidaṃ—bodhāya. Katame ca, bhikkhave, bodhipakkhiyā dhammā? Saddhindriyaṃ, bhikkhave, bodhipakkhiyo dhammo, taṃ bodhāya saṃvattati … pe … paññindriyaṃ bodhipakkhiyo dhammo, taṃ bodhāya saṃvattati. Seyyathāpi, bhikkhave, ye keci supaṇṇānaṃ rukkhā, kūṭasimbalī tesaṃ aggamakkhāyati; evameva kho, bhikkhave, ye keci bodhipakkhiyā dhammā, paññindriyaṃ tesaṃ aggamakkhāyati, yadidaṃ—bodhāyā”ti.</p>
<p class="endsection">Dasamaṃ.</p>
<p class="endsection">Bodhi­pak­khi­ya­vaggo sattamo.</p>
<blockquote class="uddanagatha">
<p><a class="sc" id="2"></a><a class="ms" id="p_14S5_1252"></a>Saṃyojanā anusayā,<br> pariññā āsavakkhayā;<br> Dve phalā caturo rukkhā,<br> vaggo tena pavuccatīti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Indriya­saṃ­yutta</span>
<span class="hidden">Bodhi­pak­khi­ya­vagga</span>
<span class="hidden">Saṃyojanasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>