<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn30.17">
<article>
<div class="hgroup">
<p class="division">Saṃyutta Nikāya 30</p>
<p>1. Supaṇṇavagga</p>
<h1>17–​46. Jalābu­ja­dā­nūpakā­ra­sutta</h1>
</div>
<p><a class="sc" id="1"></a><a class="pts" id="pts3.249"></a><a class="ms" id="p_13S3_1195"></a><a class="msdiv" id="msdiv408-437"></a>Sāvatthi­nidānaṃ. Ekamantaṃ nisinno kho so bhikkhu bhagavantaṃ etadavoca: “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ … pe … saṃsedajānaṃ supaṇṇānaṃ … pe … opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti: ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti: ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So annaṃ deti … pe … pānaṃ deti … pe … padīpeyyaṃ deti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. Cha­cattā­lī­samaṃ.</p>
<p class="endsection">(Evaṃ piṇḍakena chacattālīsaṃ suttantā honti.)<br> Supaṇṇavaggo paṭhamo.
</p>
<blockquote class="uddanagatha">
<p><a class="sc" id="2"></a><a class="ms" id="p_13S3_1198"></a>Suddhikaṃ haranti ceva,<br> dvayakārī ca caturo;<br> Dānūpakārā tālīsaṃ,<br> supaṇṇe suppakāsitāti.
</p>
</blockquote>
<p class="endsutta">Supaṇ­ṇa­saṃ­yuttaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Supaṇṇa­saṃ­yutta</span>
<span class="hidden">Supaṇṇavagga</span>
<span class="hidden">Suddhikasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>