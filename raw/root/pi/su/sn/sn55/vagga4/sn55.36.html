<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn55.36">
<article>
<div class="hgroup">
<p class="division">Saṃyutta Nikāya 55</p>
<p>4. ­Puññā­bhi­sanda­vagga</p>
<h1><span class="var" title="sabhā­ga­ta­suttaṃ (bj) | sabhāgataṃ (pts1)" id="note463">36. Deva­sabhā­ga­tasutta</span></h1>
</div>
<p><a class="sc" id="1"></a><a class="ms" id="p_14S5_2019"></a><a class="msdiv" id="msdiv1032"></a>“Catūhi, bhikkhave, dhammehi samannāgataṃ attamanā devā <span class="var" title="sabhāgatā (bj)" id="note464">sabhāgataṃ</span> kathenti. Katamehi catūhi? Idha, bhikkhave, ariyasāvako buddhe aveccap­pasā­dena samannāgato hoti—itipi so bhagavā … pe … satthā devamanussānaṃ buddho bhagavāti. Yā tā devatā buddhe aveccap­pasā­dena samannāgatā ito cutā tatrūpapannā tāsaṃ evaṃ hoti: ‘yathārūpena kho mayaṃ buddhe aveccap­pasā­dena samannāgatā tato cutā idhūpapannā, ariyasāvakopi tathārūpena buddhe aveccap­pasā­dena samannāgato ehīti devānaṃ santike’ti.</p>
<p><a class="sc" id="2"></a><a class="ms" id="p_14S5_2020"></a>Puna caparaṃ, bhikkhave, ariyasāvako dhamme … pe … saṅghe … pe … ariyakantehi sīlehi samannāgato hoti akhaṇḍehi … pe … samā­dhi­saṃ­vatta­ni­kehi. Yā tā devatā ariyakantehi sīlehi samannāgatā ito cutā tatrūpapannā tāsaṃ evaṃ hoti: ‘yathārūpehi kho mayaṃ ariyakantehi sīlehi samannāgatā tato cutā idhūpapannā, ariyasāvakopi tathārūpehi ariyakantehi sīlehi samannāgato ehīti devānaṃ santike’ti. Imehi kho, bhikkhave, catūhi dhammehi samannāgataṃ attamanā devā sabhāgataṃ kathentī”ti.</p>
<p class="endsection">Chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Sotā­patti­saṃ­yutta</span>
<span class="hidden">­Puññā­bhi­sanda­vagga</span>
<span class="hidden">Paṭha­ma­puññā­bhi­sanda­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>