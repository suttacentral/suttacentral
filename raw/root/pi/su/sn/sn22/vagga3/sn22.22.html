<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.22">
<article>
<div class="hgroup">
<p class="division">Saṃyutta Nikāya 22</p>
<p>3. Bhāravagga</p>
<h1>22. Bhārasutta</h1>
</div>
<p><a class="sc" id="1"></a><a class="ms" id="p_13S3_121"></a><a class="msdiv" id="msdiv22"></a>Sāvatthiyaṃ … tatra kho … “bhārañca vo, bhikkhave, desessāmi bhārahārañca bhārādānañca bhāra­nikkhepa­nañca. Taṃ suṇātha. Katamo ca, bhikkhave, bhāro? Pañcu­pādā­nak­khan­dhā tissa vacanīyaṃ. Katame pañca? Rūpupā­dā­nak­khan­dho, vedanupā­dā­nak­khan­dho, saññu­pādā­nak­khan­dho, saṅ­khā­ru­pādā­nak­khan­dho, viñ­ñāṇupā­dā­nak­khan­dho; ayaṃ vuccati, bhikkhave, bhāro.</p>
<p><a class="sc" id="2"></a><a class="ms" id="p_13S3_122"></a>Katamo ca, bhikkhave, bhārahāro? Puggalo tissa vacanīyaṃ. Yvāyaṃ āyasmā evaṃnāmo evaṅgotto; ayaṃ vuccati, bhikkhave, bhārahāro.</p>
<p><a class="sc" id="3"></a><a class="pts" id="pts3.26"></a><a class="ms" id="p_13S3_123"></a>Katamañca, bhikkhave, bhārādānaṃ? Yāyaṃ taṇhā <span class="var" title="ponobbhavikā (s1-3, km, mr)" id="note45">ponobhavikā</span> <span class="var" title="nandi­rāga­saha­gatā (sabbattha)" id="note46">nandī­rāga­saha­gatā</span> tatra­tat­rā­bhinan­dinī, seyyathidaṃ—kāmataṇhā, bhavataṇhā, vibhavataṇhā. Idaṃ vuccati, bhikkhave, bhārādānaṃ.</p>
<p><a class="sc" id="4"></a><a class="ms" id="p_13S3_124"></a>Katamañca, bhikkhave, bhāra­nikkhepa­naṃ? Yo tassāyeva taṇhāya asesa­virāga­nirodho cāgo paṭinissaggo mutti anālayo. Idaṃ vuccati, bhikkhave, bhāra­nikkhepa­nan”ti.</p>
<p><a class="sc" id="5"></a><a class="ms" id="p_13S3_125"></a>Idamavoca bhagavā. Idaṃ <span class="var" title="vatvā (bj)" id="note47">vatvāna</span> sugato athāparaṃ etadavoca satthā:</p>
<blockquote class="gatha">
<p><a class="sc" id="6"></a><a class="ms" id="p_13S3_126"></a>“Bhārā have pañcakkhandhā,<br> bhārahāro ca puggalo;<br> Bhārādānaṃ dukhaṃ loke,<br> bhāra­nikkhepa­naṃ sukhaṃ.
</p>
<p><a class="sc" id="7"></a><a class="ms" id="p_13S3_127"></a>Nikkhipitvā garuṃ bhāraṃ,<br> aññaṃ bhāraṃ anādiya;<br> Samūlaṃ <span class="var" title="taṇhaṃ abbuyha (bj, s1-3) | taṇhamabbhuyha (pts1, mr)" id="note48">taṇhamabbuyha</span>,<br> nicchāto parinibbuto”ti.
</p>
</blockquote>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Mūlapaṇṇāsaka</span>
<span class="hidden">Bhāravagga</span>
<span class="hidden">Bhārasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>