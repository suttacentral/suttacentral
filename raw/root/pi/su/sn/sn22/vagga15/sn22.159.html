<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.159">
<article>
<div class="hgroup">
<p class="division">Saṃyutta Nikāya 22</p>
<p>15. Diṭṭhivagga</p>
<h1>159. Ānandasutta</h1>
</div>
<p><a class="sc" id="1"></a><a class="ms" id="p_13S3_811"></a><a class="msdiv" id="msdiv159"></a>Sāvatthi­nidānaṃ. Atha kho āyasmā ānando yena bhagavā tenupasaṅkami; upasaṅkamitvā … pe … bhagavantaṃ etadavoca: “sādhu me, bhante, bhagavā saṅkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.</p>
<p><a class="sc" id="2"></a><a class="pts" id="pts3.188"></a><a class="ms" id="p_13S3_812"></a>“Taṃ kiṃ maññasi, ānanda, rūpaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipari­ṇāma­dhammaṃ, kallaṃ nu taṃ samanupassituṃ: ‘etaṃ mama, esohamasmi, eso me attā’”ti? “No hetaṃ, bhante”. “Vedanā … saññā … saṅkhārā … viññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipari­ṇāma­dhammaṃ, kallaṃ nu taṃ samanupassituṃ: ‘etaṃ mama, esohamasmi, eso me attā’”ti? “No <span class="var" title="no hetaṃ bhante. tasmātihānanda yaṃ kiñci rūpaṃ atītā­nāgata­pac­cup­pan­naṃ ...pe... daṭṭhabbaṃ. (bj, s1-3, km, pts1)" id="note219">hetaṃ, bhante</span>”. “Evaṃ passaṃ … pe … nāparaṃ itthattāyāti pajānātī”ti.</p>
<p class="endsection">Dasamaṃ.</p>
<p class="endsection">Diṭṭhivaggo pañcamo.</p>
<blockquote class="uddanagatha">
<p><a class="sc" id="3"></a><a class="ms" id="p_13S3_816"></a>Ajjhattikaṃ etaṃmama,<br> Soattā nocamesiyā;<br> Micchā­sakkā­yat­tānu dve,<br> Abhinivesā ānandenāti.
</p>
</blockquote>
<p class="endsection">Uparipaṇṇāsako samatto.</p>
<blockquote class="vagguddanagatha">
<p><a class="sc" id="4"></a><a class="ms" id="p_13S3_819"></a>Anto dhammakathikā vijjā,<br> kukkuḷaṃ diṭṭhipañcamaṃ;<br> Tatiyo paṇṇāsako vutto,<br> <span class="var" title="nipāto tena vuccatīti (bj) | nipāto tena pavuccati (s1-3, km)" id="note220">nipātoti pavuccatīti</span>.
</p>
</blockquote>
<p class="endsutta">Khan­dha­saṃ­yuttaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Uparipaṇṇāsaka</span>
<span class="hidden">Diṭṭhivagga</span>
<span class="hidden">Ajjhattasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>