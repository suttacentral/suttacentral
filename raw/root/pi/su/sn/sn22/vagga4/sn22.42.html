<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.42">
<article>
<div class="hgroup">
<p class="division">Saṃyutta Nikāya 22</p>
<p>4. Natumhākavagga</p>
<h1>42. Catut­tha­anu­dhamma­sutta</h1>
</div>
<p><a class="sc" id="1"></a><a class="ms" id="p_13S3_187"></a><a class="msdiv" id="msdiv42"></a>Sāvatthi­nidānaṃ. “Dhammā­nu­dhammap­paṭi­pannassa, bhikkhave, bhikkhuno ayamanudhammo hoti yaṃ rūpe anattānupassī vihareyya, vedanāya … saññāya … saṅkhāresu … viññāṇe anattānupassī vihareyya. Yo rūpe anattānupassī viharanto … pe … rūpaṃ parijānāti, vedanaṃ … saññaṃ … saṅkhāre … viññāṇaṃ parijānāti, so rūpaṃ parijānaṃ, vedanaṃ … saññaṃ … saṅkhāre … viññāṇaṃ parijānaṃ parimuccati rūpamhā, parimuccati vedanāya, parimuccati saññāya, parimuccati saṅkhārehi, parimuccati viññāṇamhā, parimuccati jātiyā jarāmaraṇena sokehi paridevehi dukkhehi domanassehi upāyāsehi, parimuccati dukkhasmāti vadāmī”ti.</p>
<p class="endsection">Dasamaṃ.</p>
<p class="endsection">Natumhākavaggo catuttho.</p>
<blockquote class="uddanagatha">
<p><a class="sc" id="2"></a><a class="pts" id="pts3.42"></a><a class="ms" id="p_13S3_191"></a>Natumhākena dve vuttā,<br> bhikkhūhi apare duve;<br> Ānandena ca dve vuttā,<br> anudhammehi dve dukāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Mūlapaṇṇāsaka</span>
<span class="hidden">Natumhākavagga</span>
<span class="hidden">Natumhākasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>