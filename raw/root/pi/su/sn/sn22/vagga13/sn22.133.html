<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.133">
<article>
<div class="hgroup">
<p class="division">Saṃyutta Nikāya 22</p>
<p>13. Avijjāvagga</p>
<h1><span class="var" title="koṭṭhitasuttaṃ (bj) | koṭṭhita 1 (pts1)" id="note204">133. Koṭṭhikasutta</span></h1>
</div>
<p><a class="sc" id="1"></a><a class="pts" id="pts3.175"></a><a class="ms" id="p_13S3_743"></a><a class="msdiv" id="msdiv133"></a>Bārāṇasiyaṃ viharanti isipatane migadāye. Atha kho āyasmā sāriputto sāyanhasamayaṃ … pe … ekamantaṃ nisinno kho āyasmā sāriputto āyasmantaṃ <span class="var" title="mahākoṭṭhitaṃ (bj, pts1)" id="note205">mahākoṭṭhikaṃ</span> etadavoca: “‘avijjā, avijjā’ti, āvuso koṭṭhika, vuccati. Katamā nu kho, āvuso, avijjā; kittāvatā ca avijjāgato hotī”ti?</p>
<p><a class="sc" id="2"></a><a class="ms" id="p_13S3_744"></a>“Idhāvuso, assutavā puthujjano rūpassa assādañca ādīnavañca nissaraṇañca yathābhūtaṃ nappajānāti. Vedanāya … pe … saññāya … saṅkhārānaṃ … viññāṇassa assādañca ādīnavañca nissaraṇañca yathābhūtaṃ nappajānāti. Ayaṃ vuccatāvuso, avijjā; ettāvatā ca avijjāgato hotī”ti.</p>
<p><a class="sc" id="3"></a><a class="ms" id="p_13S3_745"></a>Evaṃ vutte, āyasmā sāriputto āyasmantaṃ mahākoṭṭhikaṃ etadavoca: “‘vijjā, vijjā’ti, āvuso koṭṭhika, vuccati. Katamā nu kho, āvuso, vijjā; kittāvatā ca vijjāgato hotī”ti?</p>
<p><a class="sc" id="4"></a><a class="ms" id="p_13S3_746"></a>“Idhāvuso, sutavā ariyasāvako rūpassa assādañca ādīnavañca nissaraṇañca yathābhūtaṃ pajānāti. Vedanāya … pe … saññāya … saṅkhārānaṃ … viññāṇassa assādañca ādīnavañca nissaraṇañca yathābhūtaṃ pajānāti. Ayaṃ vuccatāvuso, vijjā; ettāvatā ca vijjāgato hotī”ti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Uparipaṇṇāsaka</span>
<span class="hidden">Avijjāvagga</span>
<span class="hidden">Samuda­ya­dhamma­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>