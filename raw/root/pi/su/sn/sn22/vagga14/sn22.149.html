<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn22.149">
<article>
<div class="hgroup">
<p class="division">Saṃyutta Nikāya 22</p>
<p>14. Kukkuḷavagga</p>
<h1><span class="var" title="kulaputtena dukkhā 3 (pts1)" id="note211">149. Anat­tānupas­sī­sutta</span></h1>
</div>
<p><a class="sc" id="1"></a><a class="ms" id="p_13S3_787"></a><a class="msdiv" id="msdiv149"></a>Sāvatthi­nidānaṃ. “Saddhā­pabba­ji­tassa, bhikkhave, kulaputtassa ayamanudhammo hoti—yaṃ rūpe anattānupassī vihareyya. Vedanāya … saññāya … saṅkhāresu … viññāṇe anattānupassī vihareyya. Anattānupassī viharanto, vedanāya … saññāya … saṅkhāresu … viññāṇe anattānupassī viharanto rūpaṃ parijānāti, vedanaṃ … pe … saññaṃ … saṅkhāre … viññāṇaṃ parijānāti. So rūpaṃ parijānaṃ vedanaṃ parijānaṃ saññaṃ parijānaṃ saṅkhāre parijānaṃ viññāṇaṃ parijānaṃ parimuccati rūpamhā, parimuccati vedanāya, parimuccati saññāya, parimuccati saṅkhārehi, parimuccati viññāṇamhā, parimuccati jātiyā jarāya maraṇena sokehi paridevehi dukkhehi domanassehi upāyāsehi; ‘parimuccati dukkhasmā’ti vadāmī”ti.</p>
<p class="endsection">Cuddasamaṃ.</p>
<p class="endsection">Kukkuḷavaggo catuttho.</p>
<blockquote class="uddanagatha">
<p><a class="sc" id="2"></a><a class="ms" id="p_13S3_791"></a>Kukkuḷā tayo aniccena,<br> dukkhena apare tayo;<br> Anattena tayo vuttā,<br> kulaputtena dve <span class="var" title="dukkhāti (s1-3, pts1)" id="note212">dukāti</span>.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Khan­dha­saṃ­yutta</span>
<span class="hidden">Uparipaṇṇāsaka</span>
<span class="hidden">Kukkuḷavagga</span>
<span class="hidden">Kukkuḷasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>