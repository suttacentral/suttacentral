<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn14.14">
<article>
<div class="hgroup">
<p class="division">Saṃyutta Nikāya 14</p>
<p>2. Dutiyavagga</p>
<h1><span class="var" title="hīnādhimutti (pts1-2)" id="note154">14. Hīnādhi­mutti­ka­sutta</span></h1>
</div>
<p><a class="sc" id="1"></a><a class="ms" id="p_12S2_706"></a><a class="msdiv" id="msdiv98"></a>Sāvatthiyaṃ viharati. “<span class="var" title="dhātuso (si, pts1-2)" id="note155">Dhātusova</span>, bhikkhave, sattā saṃsandanti samenti. Hīnādhimuttikā hīnādhi­mutti­kehi saddhiṃ saṃsandanti samenti; kalyā­ṇādhi­muttikā kalyā­ṇādhi­mutti­kehi saddhiṃ saṃsandanti samenti.</p>
<p><a class="sc" id="2"></a><a class="ms" id="p_12S2_707"></a>Atītampi <span class="var" title="khosaddo bj, s1-3, km, pts1-2 potthakesu" id="note156">kho</span>, bhikkhave, addhānaṃ dhātusova sattā saṃsandiṃsu samiṃsu. Hīnādhimuttikā hīnādhi­mutti­kehi saddhiṃ saṃsandiṃsu samiṃsu; kalyā­ṇādhi­muttikā kalyā­ṇādhi­mutti­kehi saddhiṃ saṃsandiṃsu samiṃsu.</p>
<p><a class="sc" id="3"></a><a class="ms" id="p_12S2_708"></a>Anāgatampi <span class="var" title="khosaddo bj, s1-3, km, pts1-2 potthakesu" id="note157">kho</span>, bhikkhave, addhānaṃ dhātusova sattā saṃsandissanti samessanti. Hīnādhimuttikā hīnādhi­mutti­kehi saddhiṃ saṃsandissanti samessanti; kalyā­ṇādhi­muttikā kalyā­ṇādhi­mutti­kehi saddhiṃ saṃsandissanti samessanti.</p>
<p><a class="sc" id="4"></a><a class="pts" id="pts2.155"></a><a class="ms" id="p_12S2_709"></a>Etarahipi <span class="var" title="khosaddo bj, s1-3, km, pts1-2 potthakesu" id="note158">kho</span>, bhikkhave, paccuppannaṃ addhānaṃ dhātusova sattā saṃsandanti samenti. Hīnādhimuttikā hīnādhi­mutti­kehi saddhiṃ saṃsandanti samenti; kalyā­ṇādhi­muttikā kalyā­ṇādhi­mutti­kehi saddhiṃ saṃsandanti samentī”ti.</p>
<p class="endsection">Catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Dhātusaṃyutta</span>
<span class="hidden">Dutiyavagga</span>
<span class="hidden">Satta­dhātu­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>