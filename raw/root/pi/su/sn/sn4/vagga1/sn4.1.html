<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn4.1">
<article>
<div class="hgroup">
<p class="division">Saṃyutta Nikāya 4</p>
<p><span class="var" title="āyuvaggo (bj) | āyuvaggo paṭhamo (pts2)" id="note251">1. Paṭhamavagga</span></p>
<h1>1. Tapokammasutta</h1>
</div>
<p><a class="sc" id="1"></a><a class="pts1ed" id="pts1ed1.103"></a><a class="pts2ed" id="pts2ed1.231"></a><a class="ms" id="p_12S1_769"></a><a class="msdiv" id="msdiv137"></a><span class="evam">Evaṃ me sutaṃ—​</span>   ekaṃ samayaṃ bhagavā uruvelāyaṃ viharati najjā nerañjarāya tīre ajapā­la­nigrodha­mūle paṭha­mā­bhisam­buddho. Atha kho bhagavato rahogatassa paṭisallīnassa evaṃ cetaso parivitakko udapādi: “mutto vatamhi tāya ­dukka­ra­kārikāya. Sādhu mutto vatamhi tāya anat­tha­saṃhi­tāya ­dukka­ra­kārikāya. <span class="var" title="sādhu ṭhito sato bodhiṃ samajjhaganti (bj, pts1-2) | sādhu vatamhi satto bodhi­sa­majjha­gūti (s1-3, km)" id="note252">Sādhu vatamhi mutto bodhiṃ samajjhagan”ti</span>.</p>
<p><a class="sc" id="2"></a><a class="ms" id="p_12S1_770"></a>Atha kho māro pāpimā bhagavato cetasā ceto­pari­vitak­ka­maññāya yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi: </p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc446"></a><a class="pts2ed" id="pts2ed1.232"></a><a class="ms" id="p_12S1_771"></a>“Tapokammā apakkamma,<br> ye na sujjhanti māṇavā;<br> Asuddho maññasi suddho,<br> <span class="var" title="suddhi­magga­maparad­dho (bj, pts1-2) | suddhimaggaṃ aparaddho (s1-3, km)" id="note253">suddhimaggā aparaddho</span>”ti.
</p>
</blockquote>
<p><a class="sc" id="4"></a><a class="ms" id="p_12S1_772"></a>Atha kho bhagavā “māro ayaṃ pāpimā” iti viditvā māraṃ pāpimantaṃ gāthāhi ajjhabhāsi: </p>
<blockquote class="gatha">
<p><a class="sc" id="5"></a><a class="verse-num-sc" id="verse-num-sc447"></a><a class="ms" id="p_12S1_773"></a>“Anat­tha­saṃhi­taṃ ñatvā,<br> yaṃ kiñci <span class="var" title="aparaṃ tapaṃ (s1-3, pts1-2, mr)" id="note254">amaraṃ tapaṃ</span>;<br> Sabbaṃ natthāvahaṃ hoti,<br> phiyārittaṃva <span class="var" title="dhammaniṃ (pts1) | phiyārittaṃ vajahmani (pts2) | jammaniṃ (mr)" id="note255">dhammani</span>.
</p>
<p><a class="sc" id="6"></a><a class="verse-num-sc" id="verse-num-sc448"></a><a class="ms" id="p_12S1_774"></a>Sīlaṃ samādhi paññañca,<br> Maggaṃ bodhāya bhāvayaṃ;<br> Pattosmi paramaṃ suddhiṃ,<br> Nihato tvamasi antakā”ti.
</p>
</blockquote>
<p><a class="sc" id="7"></a><a class="ms" id="p_12S1_775"></a>Atha kho māro pāpimā “jānāti maṃ bhagavā, jānāti maṃ sugato”ti, dukkhī dummano tat­the­vantara­dhāyīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Mārasaṃyutta</span>
<span class="hidden">Paṭhamavagga</span>
<span class="hidden">Tapokammasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>