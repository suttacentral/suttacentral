<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn4.7">
<article>
<div class="hgroup">
<p class="division">Saṃyutta Nikāya 4</p>
<p>1. Paṭhamavagga</p>
<h1><span class="var" title="soppasisuttaṃ (bj) | suppatisuttaṃ (s1-3) | suppati (pts1)" id="note265">7. Supatisutta</span></h1>
</div>
<p><a class="sc" id="1"></a><a class="ms" id="p_12S1_800"></a><a class="msdiv" id="msdiv143"></a>Ekaṃ samayaṃ bhagavā rājagahe viharati veḷuvane kalanda­ka­nivāpe. Atha kho bhagavā bahudevarattiṃ abbhokāse caṅkamitvā rattiyā paccūsasamayaṃ pāde pakkhāletvā vihāraṃ pavisitvā dakkhiṇena passena sīhaseyyaṃ kappesi pāde pādaṃ accādhāya sato sampajāno uṭṭhānasaññaṃ manasi karitvā. Atha kho māro pāpimā yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi:</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc459"></a><a class="pts2ed" id="pts2ed1.240"></a><a class="ms" id="p_12S1_801"></a>“Kiṃ soppasi kiṃ nu soppasi,<br> Kimidaṃ soppasi <span class="var" title="dubbhato (s1-3, km) | dubbhayo (pts1-2)" id="note266">dubbhago</span> viya;<br> Suññamagāranti soppasi,<br> Kimidaṃ soppasi sūriye uggate”ti.
</p>
<p><a class="sc" id="3"></a><a class="verse-num-sc" id="verse-num-sc460"></a><a class="ms" id="p_12S1_802"></a>“Yassa jālinī visattikā,<br> Taṇhā natthi kuhiñci netave;<br> Sab­bū­pa­dhi­parik­khayā buddho,<br> Soppati kiṃ tavettha mārā”ti.
</p>
</blockquote>
<p><a class="sc" id="4"></a><a class="ms" id="p_12S1_803"></a>Atha kho māro pāpimā … pe … tat­the­vantara­dhāyīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Mārasaṃyutta</span>
<span class="hidden">Paṭhamavagga</span>
<span class="hidden">Tapokammasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>