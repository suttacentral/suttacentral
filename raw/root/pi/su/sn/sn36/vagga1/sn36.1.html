<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn36.1">
<article>
<div class="hgroup">
<p class="division">Saṃyutta Nikāya 36</p>
<p><span class="var" title="paṭha­ma­kasagā­thavaggo (s1-3) | paṭha­ma­sagā­thavaggo (pts1)" id="note353">1. Sagāthāvagga</span></p>
<h1>1. Samādhisutta</h1>
</div>
<p><a class="sc" id="1"></a><a class="ms" id="p_13S4_1094"></a><a class="msdiv" id="msdiv249"></a>“Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā—imā kho, bhikkhave, tisso vedanāti.</p>
<blockquote class="gatha">
<p><a class="sc" id="2"></a><a class="ms" id="p_13S4_1095"></a>Samāhito sampajāno,<br> sato buddhassa sāvako;<br> Vedanā ca pajānāti,<br> vedanānañca sambhavaṃ.
</p>
<p><a class="sc" id="3"></a><a class="ms" id="p_13S4_1096"></a>Yattha cetā nirujjhanti,<br> maggañca khayagāminaṃ;<br> Vedanānaṃ khayā bhikkhu,<br> nicchāto parinibbuto”ti.
</p>
</blockquote>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Vedanāsaṃyutta</span>
<span class="hidden">Sagāthāvagga</span>
<span class="hidden">Samādhisutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>