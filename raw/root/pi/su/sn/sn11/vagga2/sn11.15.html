<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn11.15">
<article>
<div class="hgroup">
<p class="division">Saṃyutta Nikāya 11</p>
<p>2. Dutiyavagga</p>
<h1>15. Rāma­ṇeyya­ka­sutta</h1>
</div>
<p><a class="sc" id="1"></a><a class="ms" id="p_12S1_1646"></a><a class="msdiv" id="msdiv261"></a>Sāvatthiyaṃ jetavane. Atha kho sakko devānamindo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho sakko devānamindo bhagavantaṃ etadavoca: “kiṃ nu kho, bhante, bhūmi­rāma­ṇeyya­kan”ti?</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc913"></a><a class="pts1ed" id="pts1ed1.233"></a><a class="pts2ed" id="pts2ed1.500"></a><a class="ms" id="p_12S1_1647"></a>“Ārāmacetyā vanacetyā,<br> pokkharañño sunimmitā;<br> ­Manus­sa­rāma­ṇeyyassa,<br> kalaṃ nāgghanti soḷasiṃ.
</p>
<p><a class="sc" id="3"></a><a class="verse-num-sc" id="verse-num-sc914"></a><a class="ms" id="p_12S1_1648"></a>Gāme vā yadi vāraññe,<br> Ninne vā yadi vā thale;<br> Yattha arahanto viharanti,<br> Taṃ bhūmi­rāma­ṇeyya­kan”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Sakkasaṃyutta</span>
<span class="hidden">Dutiyavagga</span>
<span class="hidden">Vatapadasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>