<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn11.8">
<article>
<div class="hgroup">
<p class="division">Saṃyutta Nikāya 11</p>
<p>1. Paṭhamavagga</p>
<h1><span class="var" title="viro­ca­na­asu­rinda­suttaṃ (s1-3, pts2) | virocana-asurindo (attho) (pts1)" id="note526">8. Verocana­asu­rinda­sutta</span></h1>
</div>
<p><a class="sc" id="1"></a><a class="pts2ed" id="pts2ed1.486"></a><a class="ms" id="p_12S1_1595"></a><a class="msdiv" id="msdiv254"></a>Sāvatthiyaṃ jetavane. Tena kho pana samayena bhagavā divāvihāragato hoti paṭisallīno. Atha kho sakko ca devānamindo verocano ca asurindo yena bhagavā tenu­pasaṅka­miṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho verocano asurindo bhagavato santike imaṃ gāthaṃ abhāsi:</p>
<blockquote class="gatha">
<p><a class="sc" id="2"></a><a class="verse-num-sc" id="verse-num-sc894"></a><a class="ms" id="p_12S1_1596"></a>“Vāyametheva puriso,<br> yāva atthassa nipphadā;<br> <span class="var" title="nip­phan­na­sobhino (bj, pts2) | nip­panna­sobhaṇo (pts1) | nip­phan­na­sobhaṇo (mr)" id="note527">Nip­phan­na­sobhano</span> <span class="var" title="atthā (bj, pts2)" id="note528">attho</span>,<br> verocanavaco idan”ti.
</p>
<p><a class="sc" id="3"></a><a class="verse-num-sc" id="verse-num-sc895"></a><a class="pts1ed" id="pts1ed1.226"></a><a class="ms" id="p_12S1_1597"></a>“Vāyametheva puriso,<br> yāva atthassa nipphadā;<br> <span class="var" title="nip­phan­na­sobhino atthā (bj, s1, km, pts2) | nip­panna­sobhaṇo attho (pts1)" id="note529">Nip­phan­na­sobhano attho</span>,<br> khantyā bhiyyo na vijjatī”ti.
</p>
<p><a class="sc" id="4"></a><a class="verse-num-sc" id="verse-num-sc896"></a><a class="ms" id="p_12S1_1598"></a>“Sabbe sattā atthajātā,<br> tattha tattha yathārahaṃ;<br> Saṃyogaparamā tveva,<br> sambhogā sabbapāṇinaṃ;<br> Nip­phan­na­sobhano attho,<br> verocanavaco idan”ti.
</p>
<p><a class="sc" id="5"></a><a class="verse-num-sc" id="verse-num-sc897"></a><a class="pts2ed" id="pts2ed1.487"></a><a class="ms" id="p_12S1_1599"></a>“Sabbe sattā atthajātā,<br> tattha tattha yathārahaṃ;<br> Saṃyogaparamā tveva,<br> sambhogā sabbapāṇinaṃ;<br> Nip­phan­na­sobhano attho,<br> khantyā bhiyyo na vijjatī”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Sakkasaṃyutta</span>
<span class="hidden">Paṭhamavagga</span>
<span class="hidden">Suvīrasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>