<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="sn11.7">
<article>
<div class="hgroup">
<p class="division">Saṃyutta Nikāya 11</p>
<p>1. Paṭhamavagga</p>
<h1>7. Nadubbhi­yasutta</h1>
</div>
<p><a class="sc" id="1"></a><a class="pts2ed" id="pts2ed1.485"></a><a class="ms" id="p_12S1_1591"></a><a class="msdiv" id="msdiv253"></a>Sāvatthiyaṃ. “Bhūtapubbaṃ, bhikkhave, sakkassa devānamindassa rahogatassa paṭisallīnassa evaṃ cetaso parivitakko udapādi: ‘yopi me assa supaccatthiko tassapāhaṃ na dubbheyyan’ti. Atha kho, bhikkhave, vepacitti asurindo sakkassa devānamindassa cetasā ceto­pari­vitak­ka­maññāya yena sakko devānamindo tenupasaṅkami. Addasā kho, bhikkhave, sakko devānamindo vepacittiṃ asurindaṃ dūratova āgacchantaṃ. Disvāna vepacittiṃ asurindaṃ etadavoca: ‘tiṭṭha, vepacitti, gahitosī’ti.</p>
<p><a class="sc" id="2"></a><a class="ms" id="p_12S1_1592"></a>‘Yadeva te, mārisa, pubbe cittaṃ, <span class="var" title="tadeva tvaṃ mārisa pahāsīti (bj) | tadeva tvaṃ mārisa jahāsīti (s1-3, km) | tad eva tvam mā pahāsīti (pts1)" id="note523">tadeva tvaṃ mā pajahāsī’ti</span>.</p>
<p><a class="sc" id="3"></a><a class="ms" id="p_12S1_1593"></a>‘Sapassu ca me, vepacitti, <span class="var" title="adrubbhāya (mr)" id="note524">adubbhāyā’ti</span>.</p>
<blockquote class="gatha">
<p><a class="sc" id="4"></a><a class="verse-num-sc" id="verse-num-sc893"></a><a class="ms" id="p_12S1_1594"></a>‘Yaṃ musā bhaṇato pāpaṃ,<br> Yaṃ pāpaṃ ariyūpavādino;<br> Mittadduno ca yaṃ pāpaṃ,<br> Yaṃ pāpaṃ akataññuno;<br> Tameva pāpaṃ <span class="var" title="phusati (bj, pts1-2)" id="note525">phusatu</span>,<br> Yo te dubbhe sujampatī’”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Sakkasaṃyutta</span>
<span class="hidden">Paṭhamavagga</span>
<span class="hidden">Suvīrasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>