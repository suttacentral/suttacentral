<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an6.93">
<article>
<div class="hgroup">
<p class="division">Aṅguttara Nikāya 6</p>
<p>9. Sītivagga</p>
<h1>93. Dutiya­abhab­baṭ­ṭhāna­sutta</h1>
</div>
<p><a class="sc" id="1"></a><a class="ms" id="p_16A6_705"></a><a class="msdiv" id="msdiv93"></a>“Chayimāni, bhikkhave, abhab­baṭ­ṭhānāni. Katamāni cha? Abhabbo diṭṭhisampanno puggalo <span class="var" title="kiñci (mr)" id="note270">kañci</span> saṅkhāraṃ niccato upagantuṃ, abhabbo diṭṭhisampanno puggalo kañci saṅkhāraṃ sukhato upagantuṃ, abhabbo diṭṭhisampanno puggalo kañci dhammaṃ attato upagantuṃ, abhabbo diṭṭhisampanno puggalo <span class="var" title="ānanta­riya­kammaṃ (bj) | ananta­riya­kammaṃ (s1-3, pts1)" id="note271">ānantariyaṃ kammaṃ</span> kātuṃ, abhabbo diṭṭhisampanno puggalo kotūha­la­maṅga­lena suddhiṃ paccāgantuṃ, abhabbo diṭṭhisampanno puggalo ito bahiddhā dakkhiṇeyyaṃ gavesituṃ. Imāni kho, bhikkhave, cha abhab­baṭ­ṭhānānī”ti.</p>
<p class="endsection">Navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Sītivagga</span> <span class="hidden">Sītibhāvasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>