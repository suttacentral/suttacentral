<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an6.46">
<article>
<div class="hgroup">
<p class="division">Aṅguttara Nikāya 6</p>
<p>5. Dhammikavagga</p>
<h1>46. Mahācundasutta</h1>
</div>
<p><a class="sc" id="1"></a><a class="pts" id="pts3.355"></a><a class="ms" id="p_16A6_351"></a><a class="msdiv" id="msdiv46"></a><span class="evam">Evaṃ me sutaṃ—​</span>   ekaṃ samayaṃ āyasmā mahācundo cetīsu viharati <span class="var" title="sahajātiyaṃ (bj, pts1) | sañjātiyaṃ (s1-3, km)" id="note134">sayaṃjātiyaṃ</span>. Tatra kho āyasmā mahācundo bhikkhū āmantesi: “āvuso bhikkhave”ti. “Āvuso”ti kho te bhikkhū āyasmato mahācundassa paccassosuṃ. Āyasmā mahācundo etadavoca:</p>
<p><a class="sc" id="2"></a><a class="ms" id="p_16A6_352"></a>“Idhāvuso, dhammayogā bhikkhū jhāyī bhikkhū apasādenti: ‘ime pana jhāyinomhā, jhāyinomhāti jhāyanti pajjhāyanti<span class="var" title=" etthantare pāṭho sī , syā1-3, pā1 potthakesu natthi; nijjhāyanti apajjhāyanti (9M:1740)" id="note135"> nijjhāyanti avajjhāyanti</span>. <span class="var" title="kintime (bj) | kiñhime (s1-3) | kiṃ hime (km, pts1)" id="note137">Kimime</span> jhāyanti, kintime jhāyanti, kathaṃ ime jhāyantī’ti? Tattha dhammayogā ca bhikkhū nappasīdanti, jhāyī ca bhikkhū nappasīdanti, na ca bahujanahitāya paṭipannā honti bahu­jana­su­khāya bahuno janassa atthāya hitāya sukhāya devamanussānaṃ. <span class="brnum">(1)</span></p>
<p><a class="sc" id="3"></a><a class="ms" id="p_16A6_353"></a>Idha panāvuso, jhāyī bhikkhū dhammayoge bhikkhū apasādenti: ‘ime pana dhammayogamhā, dhamma­yo­gamhāti uddhatā unnaḷā capalā mukharā vikiṇṇavācā muṭṭhassatī asampajānā asamāhitā vibbhantacittā pākatindriyā. Kimime dhammayogā, kintime dhammayogā, kathaṃ ime dhammayogā’ti? Tattha jhāyī ca bhikkhū nappasīdanti, dhammayogā ca bhikkhū nappasīdanti, na ca bahujanahitāya paṭipannā honti bahu­jana­su­khāya bahuno janassa atthāya hitāya sukhāya devamanussānaṃ. <span class="brnum">(2)</span></p>
<p><a class="sc" id="4"></a><a class="pts" id="pts3.356"></a><a class="ms" id="p_16A6_354"></a>Idha panāvuso, dhammayogā bhikkhū dhamma­yogā­nañ­ñeva bhikkhūnaṃ vaṇṇaṃ bhāsanti, no jhāyīnaṃ bhikkhūnaṃ vaṇṇaṃ bhāsanti. Tattha dhammayogā ca bhikkhū nappasīdanti, jhāyī ca bhikkhū nappasīdanti, na ca bahujanahitāya paṭipannā honti bahu­jana­su­khāya bahuno janassa atthāya hitāya sukhāya devamanussānaṃ. <span class="brnum">(3)</span></p>
<p><a class="sc" id="5"></a><a class="ms" id="p_16A6_355"></a>Idha panāvuso, jhāyī bhikkhū jhāyīnaññeva bhikkhūnaṃ vaṇṇaṃ bhāsanti, no dhammayogānaṃ bhikkhūnaṃ vaṇṇaṃ bhāsanti. Tattha jhāyī ca bhikkhū nappasīdanti, dhammayogā ca bhikkhū nappasīdanti, na ca bahujanahitāya paṭipannā honti bahu­jana­su­khāya bahuno janassa atthāya hitāya sukhāya devamanussānaṃ. <span class="brnum">(4)</span></p>
<p><a class="sc" id="6"></a><a class="ms" id="p_16A6_356"></a>Tasmātihāvuso, evaṃ sikkhitabbaṃ: ‘dhammayogā samānā jhāyīnaṃ bhikkhūnaṃ vaṇṇaṃ bhāsissāmā’ti. Evañhi vo, āvuso, sikkhitabbaṃ. Taṃ kissa hetu? Acchariyā hete, āvuso, puggalā dullabhā lokasmiṃ, ye amataṃ dhātuṃ kāyena phusitvā viharanti. <span class="brnum">(5)</span></p>
<p><a class="sc" id="7"></a><a class="ms" id="p_16A6_357"></a>Tasmātihāvuso, evaṃ sikkhitabbaṃ: ‘jhāyī samānā dhammayogānaṃ bhikkhūnaṃ vaṇṇaṃ bhāsissāmā’ti. Evañhi vo, āvuso, sikkhitabbaṃ. Taṃ kissa hetu? Acchariyā hete, āvuso, puggalā dullabhā lokasmiṃ ye gambhīraṃ atthapadaṃ paññāya ativijjha passantī”ti. <span class="brnum">(6)</span></p>
<p class="endsection">Catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Dhammikavagga</span> <span class="hidden">Nāgasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>