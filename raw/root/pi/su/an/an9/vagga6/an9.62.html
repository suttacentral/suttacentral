<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an9.62">
<article>
<div class="hgroup">
<p class="division">Aṅguttara Nikāya 9</p>
<p>6. Khemavagga</p>
<h1><span class="var" title="arahattā bhab­bābhab­ba­dhamma­suttaṃ (bj)" id="note148">62. Abhabbasutta</span></h1>
</div>
<p><a class="sc" id="1"></a><a class="ms" id="p_17A9_430"></a><a class="msdiv" id="msdiv62"></a>“Nava, bhikkhave, dhamme appahāya abhabbo arahattaṃ sacchikātuṃ. Katame nava? Rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ, issaṃ, macchariyaṃ— ime kho, bhikkhave, nava dhamme appahāya abhabbo arahattaṃ sacchikātuṃ.</p>
<p><a class="sc" id="2"></a><a class="ms" id="p_17A9_431"></a>Nava, bhikkhave, dhamme pahāya bhabbo arahattaṃ sacchikātuṃ. Katame nava? Rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ, issaṃ, macchariyaṃ— ime kho, bhikkhave, nava dhamme pahāya bhabbo arahattaṃ sacchikātun”ti.</p>
<p class="endsection">Ekādasamaṃ.</p>
<p class="endsection">Khemavaggo paṭhamo.</p>
<blockquote class="uddanagatha">
<p><a class="sc" id="3"></a><a class="pts" id="pts4.457"></a><a class="ms" id="p_17A9_435"></a>Khemo ca amatañceva,<br> Abhayaṃ passaddhiyena ca;<br> Nirodho anupubbo ca,<br> Dhammaṃ pahāya bhabbena cāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Khemavagga</span> <span class="hidden">Khemasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>