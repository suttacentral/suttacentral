<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an8.40">
<article>
<div class="hgroup">
<p class="division">Aṅguttara Nikāya 8</p>
<p>4. Dānavagga</p>
<h1><span class="var" title="apāya­saṃ­vatta­ni­ka­suttaṃ (bj)" id="note150">40. ­Ducca­rita­vipāka­sutta</span></h1>
</div>
<p><a class="sc" id="1"></a><a class="ms" id="p_17A8_374"></a><a class="msdiv" id="msdiv40"></a>“Pāṇātipāto, bhikkhave, āsevito bhāvito bahulīkato niraya­saṃ­vatta­niko tiracchā­na­yoni­saṃ­vatta­niko petti­visa­ya­saṃ­vatta­niko. Yo <span class="var" title="sabbalahusoti sabbalahuko (s-a)" id="note151">sabbalahuso</span> pāṇātipātassa vipāko, ­manus­sa­bhūtassa appāyuka­saṃ­vatta­niko hoti. <span class="brnum">(1)</span></p>
<p><a class="sc" id="2"></a><a class="ms" id="p_17A8_375"></a>Adinnādānaṃ, bhikkhave, āsevitaṃ bhāvitaṃ bahulīkataṃ niraya­saṃ­vatta­ni­kaṃ tiracchā­na­yoni­saṃ­vatta­ni­kaṃ petti­visa­ya­saṃ­vatta­ni­kaṃ. Yo sabbalahuso adinnādānassa vipāko, ­manus­sa­bhūtassa bhogab­yasa­na­saṃ­vatta­niko hoti. <span class="brnum">(2)</span></p>
<p><a class="sc" id="3"></a><a class="ms" id="p_17A8_376"></a>Kāmesu­micchā­cāro, bhikkhave, āsevito bhāvito bahulīkato niraya­saṃ­vatta­niko tiracchā­na­yoni­saṃ­vatta­niko petti­visa­ya­saṃ­vatta­niko. Yo sabbalahuso kāmesu­micchā­cārassa vipāko, ­manus­sa­bhūtassa sapat­ta­ve­rasaṃ­vatta­niko hoti. <span class="brnum">(3)</span></p>
<p><a class="sc" id="4"></a><a class="ms" id="p_17A8_377"></a>Musāvādo, bhikkhave, āsevito bhāvito bahulīkato niraya­saṃ­vatta­niko tiracchā­na­yoni­saṃ­vatta­niko petti­visa­ya­saṃ­vatta­niko. Yo sabbalahuso musāvādassa vipāko, ­manus­sa­bhūtassa abhū­tab­bhak­khā­na­saṃ­vatta­niko hoti. <span class="brnum">(4)</span></p>
<p><a class="sc" id="5"></a><a class="ms" id="p_17A8_378"></a>Pisuṇā, bhikkhave, vācā āsevitā bhāvitā bahulīkatā niraya­saṃ­vatta­nikā tiracchā­na­yoni­saṃ­vatta­nikā petti­visa­ya­saṃ­vatta­nikā. Yo sabbalahuso pisuṇāya vācāya vipāko, ­manus­sa­bhūtassa mittehi bheda­na­saṃ­vatta­niko hoti. <span class="brnum">(5)</span></p>
<p><a class="sc" id="6"></a><a class="pts" id="pts4.248"></a><a class="ms" id="p_17A8_379"></a>Pharusā, bhikkhave, vācā āsevitā bhāvitā bahulīkatā niraya­saṃ­vatta­nikā tiracchā­na­yoni­saṃ­vatta­nikā petti­visa­ya­saṃ­vatta­nikā. Yo sabbalahuso pharusāya vācāya vipāko, ­manus­sa­bhūtassa amanā­pa­saddasaṃ­vatta­niko hoti. <span class="brnum">(6)</span></p>
<p><a class="sc" id="7"></a><a class="ms" id="p_17A8_380"></a>Samphappalāpo, bhikkhave, āsevito bhāvito bahulīkato niraya­saṃ­vatta­niko tiracchā­na­yoni­saṃ­vatta­niko petti­visa­ya­saṃ­vatta­niko. Yo sabbalahuso samphap­palā­passa vipāko, ­manus­sa­bhūtassa anādeyya­vācā­saṃ­vatta­niko hoti. <span class="brnum">(7)</span></p>
<p><a class="sc" id="8"></a><a class="ms" id="p_17A8_381"></a>Surā­meraya­pānaṃ, bhikkhave, āsevitaṃ bhāvitaṃ bahulīkataṃ niraya­saṃ­vatta­ni­kaṃ tiracchā­na­yoni­saṃ­vatta­ni­kaṃ petti­visa­ya­saṃ­vatta­ni­kaṃ. Yo sabbalahuso surā­meraya­pānassa vipāko, ­manus­sa­bhūtassa ummat­ta­ka­saṃ­vatta­niko hotī”ti. <span class="brnum">(8)</span></p>
<p class="endsection">Dasamaṃ.</p>
<p class="endsection">Dānavaggo catuttho.</p>
<blockquote class="uddanagatha">
<p><a class="sc" id="9"></a><a class="ms" id="p_17A8_385"></a>Dve dānāni vatthuñca,<br> khettaṃ dānūpapattiyo;<br> Kiriyaṃ dve sappurisā,<br> abhisando vipāko cāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Dānavagga</span> <span class="hidden">Paṭha­ma­dāna­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>