<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an8.38">
<article>
<div class="hgroup">
<p class="division">Aṅguttara Nikāya 8</p>
<p>4. Dānavagga</p>
<h1>38. Sappurisasutta</h1>
</div>
<p><a class="sc" id="1"></a><a class="ms" id="p_17A8_360"></a><a class="msdiv" id="msdiv38"></a>“Sappuriso, bhikkhave, kule jāyamāno bahuno janassa atthāya hitāya sukhāya hoti—mātāpitūnaṃ atthāya hitāya sukhāya hoti, puttadārassa atthāya hitāya sukhāya hoti, dāsakam­ma­ka­ra­porisassa atthāya hitāya sukhāya hoti, mittāmaccānaṃ atthāya hitāya sukhāya hoti, pubbapetānaṃ atthāya hitāya sukhāya hoti, rañño atthāya hitāya sukhāya hoti, devatānaṃ atthāya hitāya sukhāya hoti, samaṇab­rāhma­ṇā­naṃ atthāya hitāya sukhāya hoti.</p>
<p><a class="sc" id="2"></a><a class="pts" id="pts4.245"></a><a class="ms" id="p_17A8_361"></a>Seyyathāpi, bhikkhave, mahāmegho sabbasassāni sampādento bahuno janassa atthāya <span class="var" title="hitāya ...pe... (s1-3, mr)" id="note140">hitāya sukhāya</span> hoti; evamevaṃ kho, bhikkhave, sappuriso kule jāyamāno bahuno janassa atthāya hitāya sukhāya hoti—mātāpitūnaṃ atthāya hitāya sukhāya hoti, puttadārassa atthāya hitāya sukhāya hoti, dāsakam­ma­ka­ra­porisassa atthāya hitāya sukhāya hoti, mittāmaccānaṃ atthāya hitāya sukhāya hoti, pubbapetānaṃ atthāya hitāya sukhāya hoti, rañño atthāya hitāya sukhāya hoti, devatānaṃ atthāya hitāya sukhāya hoti, samaṇab­rāhma­ṇā­naṃ atthāya hitāya sukhāya hotīti.</p>
<blockquote class="gatha">
<p><a class="sc" id="3"></a><a class="ms" id="p_17A8_362"></a><span class="var" title="bahunnaṃ (bj, pts1)" id="note141">Bahūnaṃ</span> vata atthāya,<br> sappañño gharamāvasaṃ;<br> Mātaraṃ pitaraṃ pubbe,<br> rattin­diva­matandito.
</p>
<p><a class="sc" id="4"></a><a class="ms" id="p_17A8_363"></a>Pūjeti sahadhammena,<br> pubbe­kata­manus­sa­raṃ;<br> Anāgāre pabbajite,<br> apace <span class="var" title="brahmacārino (s1-3)" id="note142">brahmacārayo</span>.
</p>
<p><a class="sc" id="5"></a><a class="ms" id="p_17A8_364"></a>Niviṭṭhasaddho pūjeti,<br> ñatvā <span class="var" title="dham­medha­pesale (bj) | dhamme ca pesale (mr)" id="note143">dhamme ca pesalo</span>;<br> Rañño hito devahito,<br> ñātīnaṃ sakhinaṃ hito.
</p>
<p><a class="sc" id="6"></a><a class="ms" id="p_17A8_365"></a><span class="var" title="sabbesu (mr)" id="note144">Sabbesaṃ</span> <span class="var" title="sa (s1-3, pts1, mr)" id="note145">so</span> hito hoti,<br> saddhamme suppatiṭṭhito;<br> Vineyya maccheramalaṃ,<br> sa lokaṃ bhajate sivan”ti.
</p>
</blockquote>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Dānavagga</span> <span class="hidden">Paṭha­ma­dāna­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>