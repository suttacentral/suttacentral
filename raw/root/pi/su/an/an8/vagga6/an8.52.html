<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an8.52">
<article>
<div class="hgroup">
<p class="division">Aṅguttara Nikāya 8</p>
<p>6. Gotamīvagga</p>
<h1><span class="var" title="­bhik­khu­novāda­ka­suttaṃ (bj)" id="note206">52. Ovādasutta</span></h1>
</div>
<p><a class="sc" id="1"></a><a class="ms" id="p_17A8_556"></a><a class="msdiv" id="msdiv52"></a>Ekaṃ samayaṃ bhagavā vesāliyaṃ viharati mahāvane kūṭā­gāra­sālāyaṃ. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca: “katihi nu kho, bhante, dhammehi samannāgato bhikkhu ­bhik­khu­novādako sammannitabbo”ti?</p>
<p><a class="sc" id="2"></a><a class="pts" id="pts4.280"></a><a class="ms" id="p_17A8_557"></a>“Aṭṭhahi kho, ānanda, dhammehi samannāgato bhikkhu ­bhik­khu­novādako sammannitabbo. Katamehi aṭṭhahi? Idhānanda, bhikkhu sīlavā hoti … pe … samādāya sikkhati sikkhāpadesu; bahussuto hoti … pe … diṭṭhiyā suppaṭividdhā; ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso; kalyāṇavāco hoti kalyā­ṇa­vākka­raṇo, poriyā vācāya samannāgato <span class="var" title="visaṭṭhāya (mr)" id="note208">vissaṭṭhāya</span> <span class="var" title="anelagalāya (bj) | aneḷagaḷāya (s1, mr)" id="note209">anelagaḷāya</span> atthassa viññāpaniyā; paṭibalo hoti ­bhik­khu­ni­saṃ­ghassa dhammiyā kathāya sandassetuṃ samādapetuṃ samuttejetuṃ sampahaṃsetuṃ; yebhuyyena bhikkhunīnaṃ piyo hoti manāpo; na kho panetaṃ bhagavantaṃ uddissa pabbajitāya kāsāya­vat­thava­sa­nāya garudhammaṃ ajjhāpan­na­pubbo hoti; vīsativasso vā hoti atire­ka­vīsa­ti­vasso vā. Imehi kho, ānanda, aṭṭhahi dhammehi samannāgato bhikkhu ­bhik­khu­novādako sammannitabbo”ti.</p>
<p class="endsection">Dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Gotamīvagga</span> <span class="hidden">Gotamīsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>