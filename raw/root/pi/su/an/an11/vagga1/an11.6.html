<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an11.6">
<article>
<div class="hgroup">
<p class="division">Aṅguttara Nikāya 11</p>
<p>1. Nissayavagga</p>
<h1>6. Byasanasutta</h1>
</div>
<div class="var long-var" title=" etthantare pāṭho sī , syā1-3, kaṃ, pā1 potthakesu na">
<p><a class="sc" id="1"></a><a class="ms" id="p_17A11_42"></a><a class="msdiv" id="msdiv6"></a>“Yo so, bhikkhave, bhikkhu akkosako paribhāsako ariyūpavādo sab­rahma­cārī­naṃ, ṭhānametaṃ avakāso yaṃ so ekādasannaṃ byasanānaṃ aññataraṃ byasanaṃ nigaccheyya.</p>
<p><a class="sc" id="2"></a><a class="pts" id="pts5.318"></a><a class="ms" id="p_17A11_43"></a>Katamesaṃ ekādasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti, anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, sikkhaṃ vā paccakkhāya hīnāyāvattati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ vā, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati—yo so, bhikkhave, bhikkhu akkosako paribhāsako ariyūpavādo sab­rahma­cārī­naṃ, ṭhānametaṃ avakāso yaṃ so imesaṃ ekādasannaṃ byasanānaṃ aññataraṃ byasanaṃ nigaccheyya.</p>
<p><a class="sc" id="3"></a><a class="ms" id="p_17A11_44"></a>Yo so, bhikkhave, bhikkhu <span class="var" title="akkosa­ka­pari­bhāsako (bj, s1-3, pts1)" id="note13">akkosako paribhāsako</span> ariyūpavādo sab­rahma­cārī­naṃ, aṭṭhānametaṃ anavakāso yaṃ so ekādasannaṃ byasanānaṃ aññataraṃ byasanaṃ na nigaccheyya.</p>
</div>
<p><a class="sc" id="4"></a><a class="ms" id="p_17A11_45"></a>Katamesaṃ ekādasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti, anabhirato vā brahmacariyaṃ carati, aññataraṃ vā saṅkiliṭṭhaṃ āpattiṃ āpajjati, sikkhaṃ vā paccakkhāya hīnāyāvattati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ vā, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati—yo so, bhikkhave, bhikkhu akkosako paribhāsako ariyūpavādo sab­rahma­cārī­naṃ, aṭṭhānametaṃ anavakāso yaṃ so imesaṃ ekādasannaṃ byasanānaṃ aññataraṃ byasanaṃ na nigaccheyyā”ti.</p>
<p class="endsection">Chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Nissayavagga</span> <span class="hidden">Kimatthi­ya­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>