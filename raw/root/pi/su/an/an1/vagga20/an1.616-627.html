<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" data-uid="an1.616" id="616">
<article>
<div class="hgroup">
<p class="division">Aṅguttara Nikāya 1</p>
<p>31. Amatavagga</p>
<h1>616 </h1>
</div>
<p><a class="sc" id="616.1"></a><a class="ms" id="p_15A1_469"></a><a class="msdiv" id="msdiv600"></a>“Amataṃ te, bhikkhave, na paribhuñjanti ye kāyagatāsatiṃ na paribhuñjanti. Amataṃ te, bhikkhave, paribhuñjanti ye kāyagatāsatiṃ paribhuñjantī”ti.</p>
</article>
</section>
<section class="sutta" data-uid="an1.617" id="617">
<article>
<div class="hgroup">
<h1>617 </h1>
</div>
<p><a class="sc" id="617.1"></a><a class="ms" id="p_15A1_470"></a><a class="msdiv" id="msdiv601"></a>“Amataṃ tesaṃ, bhikkhave, aparibhuttaṃ yesaṃ kāyagatāsati aparibhuttā. Amataṃ tesaṃ, bhikkhave, paribhuttaṃ yesaṃ kāyagatāsati paribhuttā”ti.</p>
</article>
</section>
<section class="sutta" data-uid="an1.618" id="618">
<article>
<div class="hgroup">
<h1>618 </h1>
</div>
<p><a class="sc" id="618.1"></a><a class="ms" id="p_15A1_471"></a><a class="msdiv" id="msdiv602"></a>“Amataṃ tesaṃ, bhikkhave, parihīnaṃ yesaṃ kāyagatāsati parihīnā. Amataṃ tesaṃ, bhikkhave, aparihīnaṃ yesaṃ kāyagatāsati aparihīnā”ti.</p>
</article>
</section>
<section class="sutta" data-uid="an1.619" id="619">
<article>
<div class="hgroup">
<h1>619 </h1>
</div>
<p><a class="sc" id="619.1"></a><a class="pts" id="pts1.46"></a><a class="ms" id="p_15A1_472"></a><a class="msdiv" id="msdiv603"></a>“Amataṃ tesaṃ, bhikkhave, viraddhaṃ yesaṃ kāyagatāsati viraddhā. Amataṃ tesaṃ, bhikkhave, <span class="var" title="aviraddhaṃ (mr)" id="note76">āraddhaṃ</span> yesaṃ kāyagatāsati āraddhā”ti.</p>
</article>
</section>
<section class="sutta" data-uid="an1.620" id="620">
<article>
<div class="hgroup">
<h1>620 </h1>
</div>
<p><a class="sc" id="620.1"></a><a class="ms" id="p_15A1_473"></a><a class="msdiv" id="msdiv604"></a>“Amataṃ te, bhikkhave, pamādiṃsu ye kāyagatāsatiṃ pamādiṃsu. Amataṃ te, bhikkhave, na pamādiṃsu ye kāyagatāsatiṃ na pamādiṃsu”.</p>
</article>
</section>
<section class="sutta" data-uid="an1.621" id="621">
<article>
<div class="hgroup">
<h1>621 </h1>
</div>
<p><a class="sc" id="621.1"></a><a class="ms" id="p_15A1_474"></a><a class="msdiv" id="msdiv605"></a>“Amataṃ tesaṃ, bhikkhave, pamuṭṭhaṃ yesaṃ kāyagatāsati pamuṭṭhā. Amataṃ tesaṃ, bhikkhave, appamuṭṭhaṃ yesaṃ kāyagatāsati appamuṭṭhā”ti.</p>
</article>
</section>
<section class="sutta" data-uid="an1.622" id="622">
<article>
<div class="hgroup">
<h1>622 </h1>
</div>
<p><a class="sc" id="622.1"></a><a class="ms" id="p_15A1_475"></a><a class="msdiv" id="msdiv606"></a>“Amataṃ tesaṃ, bhikkhave, anāsevitaṃ yesaṃ kāyagatāsati anāsevitā. Amataṃ tesaṃ, bhikkhave, āsevitaṃ yesaṃ kāyagatāsati āsevitā”ti.</p>
</article>
</section>
<section class="sutta" data-uid="an1.623" id="623">
<article>
<div class="hgroup">
<h1>623 </h1>
</div>
<p><a class="sc" id="623.1"></a><a class="ms" id="p_15A1_476"></a><a class="msdiv" id="msdiv607"></a>“Amataṃ tesaṃ, bhikkhave, abhāvitaṃ yesaṃ kāyagatāsati abhāvitā. Amataṃ tesaṃ, bhikkhave, bhāvitaṃ yesaṃ kāyagatāsati bhāvitā”ti.</p>
</article>
</section>
<section class="sutta" data-uid="an1.624" id="624">
<article>
<div class="hgroup">
<h1>624 </h1>
</div>
<p><a class="sc" id="624.1"></a><a class="ms" id="p_15A1_477"></a><a class="msdiv" id="msdiv608"></a>“Amataṃ tesaṃ, bhikkhave, abahulīkataṃ yesaṃ kāyagatāsati abahulīkatā. Amataṃ tesaṃ, bhikkhave, bahulīkataṃ yesaṃ kāyagatāsati bahulīkatā”ti.</p>
</article>
</section>
<section class="sutta" data-uid="an1.625" id="625">
<article>
<div class="hgroup">
<h1>625 </h1>
</div>
<p><a class="sc" id="625.1"></a><a class="ms" id="p_15A1_478"></a><a class="msdiv" id="msdiv609"></a>“Amataṃ tesaṃ, bhikkhave, anabhiññātaṃ yesaṃ kāyagatāsati anabhiññātā. Amataṃ tesaṃ, bhikkhave, abhiññātaṃ yesaṃ kāyagatāsati abhiññātā”ti.</p>
</article>
</section>
<section class="sutta" data-uid="an1.626" id="626">
<article>
<div class="hgroup">
<h1>626 </h1>
</div>
<p><a class="sc" id="626.1"></a><a class="ms" id="p_15A1_479"></a><a class="msdiv" id="msdiv610"></a>“Amataṃ tesaṃ, bhikkhave, apariññātaṃ yesaṃ kāyagatāsati apariññātā. Amataṃ tesaṃ, bhikkhave, pariññātaṃ yesaṃ kāyagatāsati pariññātā”ti.</p>
</article>
</section>
<section class="sutta" data-uid="an1.627" id="627">
<article>
<div class="hgroup">
<h1>627 </h1>
</div>
<p><a class="sc" id="627.1"></a><a class="ms" id="p_15A1_480"></a><a class="msdiv" id="msdiv611"></a>“Amataṃ tesaṃ, bhikkhave, asacchikataṃ yesaṃ kāyagatāsati asacchikatā. Amataṃ tesaṃ, bhikkhave, sacchikataṃ yesaṃ kāyagatāsati sacchikatā”ti. <span class="var" title="(ekakanipātassa suttasahassaṃ samattaṃ.) (bj) | (ekanipātassa suttasahassaṃ samattaṃ.) (s1-3, km, pts1)" id="note77">( … )</span></p>
<p><a class="sc" id="627.2"></a><a class="ms" id="p_15A1_481"></a><span class="var" title=" etthantare pāṭho sī , syā1-3, kaṃ, pā1 potthakesu" id="note78">Idamavoca bhagavā. Attamanā te bhikkhū bhagavato bhāsitaṃ abhinandunti</span>.</p>
<p class="endsection">(Amatavaggo.)</p>
<p class="endbook">Ekaka­ni­pātapāḷi niṭṭhitā.</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Amatavagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>