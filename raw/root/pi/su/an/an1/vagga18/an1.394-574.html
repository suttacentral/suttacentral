<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" id="394" data-uid="an1.394">
<article>
<div class="hgroup">
<p class="division">Aṅguttara Nikāya 1</p>
<p><span class="var" title="accha­rā­saṅghā­ta­vaggo (bj)" id="note66">29. Apara­accha­rā­saṅghā­ta­vagga</span></p>
<h1>394 </h1>
</div>
<p><a class="sc" id="394.1"></a><a class="ms" id="p_15A1_440"></a><a class="msdiv" id="msdiv382"></a>“Accha­rā­saṅghā­ta­mattampi ce, bhikkhave, bhikkhu paṭhamaṃ jhānaṃ bhāveti, ayaṃ vuccati, bhikkhave: ‘bhikkhu arittajjhāno viharati, satthu­sāsana­karo ovādapatikaro, amoghaṃ raṭṭhapiṇḍaṃ bhuñjati’. Ko pana vādo ye naṃ bahulīkarontī”ti.</p>
</article>
</section>
<section class="sutta" id="395" data-uid="395-401">
<article>
<div class="hgroup">
<h1>395–​401 </h1>
</div>
<p><a class="sc" id="395.1"></a><a class="pts" id="pts1.39"></a><a class="ms" id="p_15A1_441"></a><a class="msdiv" id="msdiv383-389"></a>“Accha­rā­saṅghā­ta­mattampi ce, bhikkhave, bhikkhu dutiyaṃ jhānaṃ bhāveti … pe … tatiyaṃ jhānaṃ bhāveti … pe … catutthaṃ jhānaṃ bhāveti … pe … mettaṃ cetovimuttiṃ bhāveti … pe … karuṇaṃ cetovimuttiṃ bhāveti … pe … muditaṃ cetovimuttiṃ bhāveti … pe … upekkhaṃ cetovimuttiṃ bhāveti … pe ….</p>
</article>
</section>
<section class="sutta" data-uid="an1.402" id="402">
<article>
<div class="hgroup">
<h1>402–​405 </h1>
</div>
<p><a class="sc" id="402.1"></a><a class="ms" id="p_15A1_442"></a><a class="msdiv" id="msdiv390-393"></a>Kāye kāyānupassī viharati ātāpī sampajāno satimā vineyya loke abhij­jhā­do­manas­saṃ … pe … vedanāsu vedanānupassī viharati … citte cittānupassī viharati … dhammesu dhammānupassī viharati ātāpī sampajāno satimā vineyya loke abhij­jhā­do­manas­saṃ.</p>
</article>
</section>
<section class="sutta" data-uid="an1.406" id="406">
<article>
<div class="hgroup">
<h1>406–​409 </h1>
</div>
<p><a class="sc" id="406.1"></a><a class="ms" id="p_15A1_443"></a><a class="msdiv" id="msdiv394-397"></a>Anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati <span class="var" title="viriyaṃ (bj, s1-3, km, pts1)" id="note67">vīriyaṃ</span> ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. Anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati.</p>
</article>
</section>
<section class="sutta" data-uid="an1.410" id="410">
<article>
<div class="hgroup">
<h1>410–​413 </h1>
</div>
<p><a class="sc" id="410.1"></a><a class="ms" id="p_15A1_444"></a><a class="msdiv" id="msdiv398-401"></a>Chanda­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāveti … vīriya­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāveti … citta­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāveti … vīmaṃ­sā­samā­dhi­pa­dhā­na­saṅ­khā­ra­saman­nā­gataṃ iddhipādaṃ bhāveti ….</p>
</article>
</section>
<section class="sutta" data-uid="an1.414" id="414">
<article>
<div class="hgroup">
<h1>414–​418 </h1>
</div>
<p><a class="sc" id="414.1"></a><a class="ms" id="p_15A1_445"></a><a class="msdiv" id="msdiv402-406"></a>Saddhindriyaṃ bhāveti … vīriyindriyaṃ bhāveti … satindriyaṃ bhāveti … samādhindriyaṃ bhāveti … paññindriyaṃ bhāveti ….</p>
</article>
</section>
<section class="sutta" data-uid="an1.419" id="419">
<article>
<div class="hgroup">
<h1>419–​423 </h1>
</div>
<p><a class="sc" id="419.1"></a><a class="ms" id="p_15A1_446"></a><a class="msdiv" id="msdiv407-411"></a>Saddhābalaṃ bhāveti … vīriyabalaṃ bhāveti … satibalaṃ bhāveti … samādhibalaṃ bhāveti … paññābalaṃ bhāveti ….</p>
</article>
</section>
<section class="sutta" data-uid="an1.424" id="424">
<article>
<div class="hgroup">
<h1>424–​430 </h1>
</div>
<p><a class="sc" id="424.1"></a><a class="pts" id="pts1.40"></a><a class="ms" id="p_15A1_447"></a><a class="msdiv" id="msdiv412-418"></a>Sati­sam­boj­jhaṅ­gaṃ bhāveti … dhamma­vicaya­sam­boj­jhaṅ­gaṃ bhāveti … vīriya­sam­boj­jhaṅ­gaṃ bhāveti … pīti­sam­boj­jhaṅ­gaṃ bhāveti … passad­dhi­sam­boj­jhaṅ­gaṃ bhāveti … samā­dhi­sam­boj­jhaṅ­gaṃ bhāveti … upekkhā­sam­boj­jhaṅ­gaṃ bhāveti ….</p>
</article>
</section>
<section class="sutta" data-uid="an1.431" id="431">
<article>
<div class="hgroup">
<h1>431–​438 </h1>
</div>
<p><a class="sc" id="431.1"></a><a class="ms" id="p_15A1_448"></a><a class="msdiv" id="msdiv419-426"></a>Sammādiṭṭhiṃ bhāveti … sammāsaṅkappaṃ bhāveti … sammāvācaṃ bhāveti … sammākammantaṃ bhāveti … sammāājīvaṃ bhāveti … sammāvāyāmaṃ bhāveti … sammāsatiṃ bhāveti … sammāsamādhiṃ bhāveti ….</p>
</article>
</section>
<section class="sutta" data-uid="an1.439" id="439">
<article>
<div class="hgroup">
<h1>439–​446 </h1>
</div>
<p><a class="sc" id="439.1"></a><a class="ms" id="p_15A1_449"></a><a class="msdiv" id="msdiv427-434"></a>Ajjhattaṃ rūpasaññī bahiddhā rūpāni passati parittāni suvaṇ­ṇa­dubbaṇ­ṇāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ rūpasaññī bahiddhā rūpāni passati appamāṇāni suvaṇ­ṇa­dubbaṇ­ṇāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ arūpasaññī bahiddhā rūpāni passati parittāni suvaṇ­ṇa­dubbaṇ­ṇāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ arūpasaññī bahiddhā rūpāni passati appamāṇāni suvaṇ­ṇa­dubbaṇ­ṇāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ arūpasaññī bahiddhā rūpāni passati nīlāni nīlavaṇṇāni nīla­ni­dassa­nāni nīlanibhāsāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ arūpasaññī bahiddhā rūpāni passati pītāni pītavaṇṇāni pīta­ni­dassa­nāni pītanibhāsāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ arūpasaññī bahiddhā rūpāni passati lohitakāni lohita­ka­vaṇṇāni lohita­ka­ni­dassa­nāni lohita­ka­nibhā­sāni. Tāni abhibhuyya: ‘jānāmi passāmī’ti—evaṃsaññī hoti. … ajjhattaṃ arūpasaññī bahiddhā rūpāni passati odātāni odātavaṇṇāni odāta­ni­dassa­nāni odātanibhāsāni. Tāni abhibhuyya: ‘jānāmi passāmī’ti—evaṃsaññī hoti. …</p>
</article>
</section>
<section class="sutta" data-uid="an1.447" id="447">
<article>
<div class="hgroup">
<h1>447–​454 </h1>
</div>
<p><a class="sc" id="447.1"></a><a class="pts" id="pts1.41"></a><a class="ms" id="p_15A1_450"></a><a class="msdiv" id="msdiv435-442"></a>Rūpī rūpāni passati … ajjhattaṃ arūpasaññī bahiddhā rūpāni passati … subhanteva adhimutto hoti … sabbaso rūpasaññānaṃ samatikkamā paṭi­gha­saññā­naṃ atthaṅgamā nānat­ta­saññā­naṃ amanasikārā ananto ākāsoti ākāsānañ­cāyata­naṃ upasampajja viharati … sabbaso ākāsānañ­cāyata­naṃ samatikkamma anantaṃ viññāṇanti viñ­ñā­ṇañ­cāyata­naṃ upasampajja viharati … sabbaso viñ­ñā­ṇañ­cāyata­naṃ samatikkamma natthi kiñcīti ākiñ­cañ­ñā­yatanaṃ upasampajja viharati … sabbaso ākiñ­cañ­ñā­yatanaṃ samatikkamma neva­saññā­nā­sañ­ñāyata­naṃ upasampajja viharati … sabbaso neva­saññā­nā­sañ­ñāyata­naṃ samatikkamma saññā­ve­dayi­ta­nirodhaṃ upasampajja viharati ….</p>
</article>
</section>
<section class="sutta" data-uid="an1.455" id="455">
<article>
<div class="hgroup">
<h1>455–​464 </h1>
</div>
<p><a class="sc" id="455.1"></a><a class="ms" id="p_15A1_451"></a><a class="msdiv" id="msdiv443-452"></a>Pathavikasiṇaṃ bhāveti … āpokasiṇaṃ bhāveti … tejokasiṇaṃ bhāveti … vāyokasiṇaṃ bhāveti … nīlakasiṇaṃ bhāveti … pītakasiṇaṃ bhāveti … lohitakasiṇaṃ bhāveti … odātakasiṇaṃ bhāveti … ākāsakasiṇaṃ bhāveti … viññāṇakasiṇaṃ bhāveti …. <span class="var" title="(ālokakasiṇaṃ bhāveti) (bj)" id="note69">()</span></p>
</article>
</section>
<section class="sutta" data-uid="an1.465" id="465">
<article>
<div class="hgroup">
<h1>465–​474 </h1>
</div>
<p><a class="sc" id="465.1"></a><a class="ms" id="p_15A1_452"></a><a class="msdiv" id="msdiv453-462"></a>Asubhasaññaṃ bhāveti … maraṇasaññaṃ bhāveti … āhāre paṭikūlasaññaṃ bhāveti … sabbaloke <span class="var" title="anabhi­rata­saññaṃ (bj, s1-3, km, pts1)" id="note70">anabhi­rati­saññaṃ</span> bhāveti … aniccasaññaṃ bhāveti … anicce dukkhasaññaṃ bhāveti … dukkhe anattasaññaṃ bhāveti … pahānasaññaṃ bhāveti … virāgasaññaṃ bhāveti … nirodhasaññaṃ bhāveti ….</p>
</article>
</section>
<section class="sutta" data-uid="an1.475" id="475">
<article>
<div class="hgroup">
<h1>475–​484 </h1>
</div>
<p><a class="sc" id="475.1"></a><a class="pts" id="pts1.42"></a><a class="ms" id="p_15A1_453"></a><a class="msdiv" id="msdiv463-472"></a>Aniccasaññaṃ bhāveti … anattasaññaṃ bhāveti … maraṇasaññaṃ bhāveti … āhāre paṭikūlasaññaṃ bhāveti … sabbaloke anabhi­rati­saññaṃ bhāveti … aṭṭhikasaññaṃ bhāveti … <span class="var" title="pulavakasaññaṃ (bj) | puḷuvakasaññaṃ (mr)" id="note72">puḷavakasaññaṃ</span> bhāveti … vinīlakasaññaṃ bhāveti … vic­chidda­ka­saññaṃ bhāveti … uddhumā­ta­ka­saññaṃ bhāveti ….</p>
</article>
</section>
<section class="sutta" data-uid="an1.485" id="485">
<article>
<div class="hgroup">
<h1>485–​494 </h1>
</div>
<p><a class="sc" id="485.1"></a><a class="ms" id="p_15A1_454"></a><a class="msdiv" id="msdiv473-482"></a>Buddhānussatiṃ bhāveti … dhammānussatiṃ bhāveti … saṅghānussatiṃ bhāveti … sīlānussatiṃ bhāveti … cāgānussatiṃ bhāveti … devatānussatiṃ bhāveti … ānāpānassatiṃ bhāveti … maraṇassatiṃ bhāveti … kāyagatāsatiṃ bhāveti … upa­sa­mānus­sa­tiṃ bhāveti ….</p>
</article>
</section>
<section class="sutta" data-uid="an1.495" id="495">
<article>
<div class="hgroup">
<h1>495–​534 </h1>
</div>
<p><a class="sc" id="495.1"></a><a class="ms" id="p_15A1_455"></a><a class="msdiv" id="msdiv483-492"></a>Paṭha­maj­jhāna­saha­gataṃ saddhindriyaṃ bhāveti … vīriyindriyaṃ bhāveti … satindriyaṃ bhāveti … samādhindriyaṃ bhāveti … paññindriyaṃ bhāveti … saddhābalaṃ bhāveti … vīriyabalaṃ bhāveti … satibalaṃ bhāveti … samādhibalaṃ bhāveti … paññābalaṃ bhāveti ….</p>
</article>
</section>
<section class="sutta" data-uid="an1.535" id="535">
<article>
<div class="hgroup">
<h1>535–​574 </h1>
</div>
<p><a class="sc" id="535.1"></a><a class="pts" id="pts1.43"></a><a class="ms" id="p_15A1_456"></a><a class="msdiv" id="msdiv493-562"></a>Dutiyaj­jhāna­saha­gataṃ … pe … tatiyaj­jhāna­saha­gataṃ … pe … catut­thaj­jhāna­saha­gataṃ … pe … mettāsahagataṃ … pe … karuṇā­saha­gataṃ … pe … muditā­saha­gataṃ … pe … upekkhā­saha­gataṃ saddhindriyaṃ bhāveti … vīriyindriyaṃ bhāveti … satindriyaṃ bhāveti … samādhindriyaṃ bhāveti … paññindriyaṃ bhāveti … saddhābalaṃ bhāveti … vīriyabalaṃ bhāveti … satibalaṃ bhāveti … samādhibalaṃ bhāveti … paññābalaṃ bhāveti. Ayaṃ vuccati, bhikkhave: ‘bhikkhu arittajjhāno viharati satthu­sāsana­karo ovādapatikaro, amoghaṃ raṭṭhapiṇḍaṃ bhuñjati’. Ko pana vādo ye naṃ bahulīkarontī”ti.</p>
<p class="endsection">(Apara­accha­rā­saṅghā­ta­vaggo.)</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Apara­accha­rā­saṅghā­ta­vagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>