<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" data-uid="an1.575" id="575">
<article>
<div class="hgroup">
<p class="division">Aṅguttara Nikāya 1</p>
<p>30. ­Kāyaga­tā­sativagga</p>
<h1>575 </h1>
</div>
<p><a class="sc" id="575.1"></a><a class="ms" id="p_15A1_458"></a><a class="msdiv" id="msdiv563"></a>“Yassa kassaci, bhikkhave, mahāsamuddo cetasā phuṭo antogadhā tassa kunnadiyo yā kāci samuddaṅgamā; evamevaṃ, bhikkhave, yassa kassaci kāyagatā sati bhāvitā bahulīkatā antogadhā tassa kusalā dhammā ye keci vijjābhāgiyā”ti.</p>
</article>
</section>
<section class="sutta" data-uid="an1.576" id="576">
<article>
<div class="hgroup">
<h1>576–​582 </h1>
</div>
<p><a class="sc" id="576.1"></a><a class="ms" id="p_15A1_459"></a><a class="msdiv" id="msdiv564-570"></a>“Ekadhammo, bhikkhave, bhāvito bahulīkato mahato saṃvegāya saṃvattati … mahato atthāya saṃvattati … mahato yogakkhemāya saṃvattati … sati­sam­pajañ­ñāya saṃvattati … ­ñāṇadas­sanap­paṭi­lābhāya saṃvattati … diṭṭha­dhamma­su­kha­vihārāya saṃvattati … vijjā­vimutti­phala­sacchi­kiriyāya saṃvattati. Katamo ekadhammo? Kāyagatā sati. Ayaṃ kho, bhikkhave, ekadhammo bhāvito bahulīkato mahato saṃvegāya saṃvattati … mahato atthāya saṃvattati … mahato yogakkhemāya saṃvattati … sati­sam­pajañ­ñāya saṃvattati … ­ñāṇadas­sanap­paṭi­lābhāya saṃvattati … diṭṭha­dhamma­su­kha­vihārāya saṃvattati … vijjā­vimutti­phala­sacchi­kiriyāya saṃvattatī”ti.</p>
</article>
</section>
<section class="sutta" data-uid="an1.583" id="583">
<article>
<div class="hgroup">
<h1>583 </h1>
</div>
<p><a class="sc" id="583.1"></a><a class="pts" id="pts1.44"></a><a class="ms" id="p_15A1_460"></a><a class="msdiv" id="msdiv571"></a>“Ekadhamme, bhikkhave, bhāvite bahulīkate kāyopi passambhati, cittampi passambhati, vitak­ka­vicārāpi vūpasammanti, kevalāpi vijjābhāgiyā dhammā bhāva­nā­pāri­pūriṃ gacchanti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate kāyopi passambhati, cittampi passambhati, vitak­ka­vicārāpi vūpasammanti, kevalāpi vijjābhāgiyā dhammā bhāva­nā­pāri­pūriṃ gacchantī”ti.</p>
</article>
</section>
<section class="sutta" data-uid="an1.584" id="584">
<article>
<div class="hgroup">
<h1>584 </h1>
</div>
<p><a class="sc" id="584.1"></a><a class="ms" id="p_15A1_461"></a><a class="msdiv" id="msdiv572"></a>“Ekadhamme, bhikkhave, bhāvite bahulīkate anuppannā ceva akusalā dhammā nuppajjanti, uppannā ca akusalā dhammā pahīyanti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate anuppannā ceva akusalā dhammā nuppajjanti, uppannā ca akusalā dhammā pahīyantī”ti.</p>
</article>
</section>
<section class="sutta" data-uid="an1.585" id="585">
<article>
<div class="hgroup">
<h1>585 </h1>
</div>
<p><a class="sc" id="585.1"></a><a class="ms" id="p_15A1_462"></a><a class="msdiv" id="msdiv573"></a>“Ekadhamme, bhikkhave, bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṃvattanti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṃvattantī”ti.</p>
</article>
</section>
<section class="sutta" data-uid="an1.586" id="586">
<article>
<div class="hgroup">
<h1>586 </h1>
</div>
<p><a class="sc" id="586.1"></a><a class="ms" id="p_15A1_463"></a><a class="msdiv" id="msdiv574"></a>“Ekadhamme, bhikkhave, bhāvite bahulīkate avijjā pahīyati, vijjā uppajjati, asmimāno pahīyati, anusayā samugghātaṃ gacchanti, saṃyojanā pahīyanti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate avijjā pahīyati, vijjā uppajjati, asmimāno pahīyati, anusayā samugghātaṃ gacchanti, saṃyojanā pahīyantī”ti.</p>
</article>
</section>
<section class="sutta" data-uid="an1.587" id="587">
<article>
<div class="hgroup">
<h1>587–​588 </h1>
</div>
<p><a class="sc" id="587.1"></a><a class="ms" id="p_15A1_464"></a><a class="msdiv" id="msdiv575-576"></a>“Ekadhammo, bhikkhave, bhāvito bahulīkato paññāpabhedāya saṃvattati … anupā­dā­pari­nib­bā­nāya saṃvattati. Katamo ekadhammo? Kāyagatā sati. Ayaṃ kho, bhikkhave, ekadhammo bhāvito bahulīkato paññāpabhedāya saṃvattati … anupā­dā­pari­nib­bā­nāya saṃvattatī”ti.</p>
</article>
</section>
<section class="sutta" data-uid="an1.589" id="589">
<article>
<div class="hgroup">
<h1>589–​591 </h1>
</div>
<p><a class="sc" id="589.1"></a><a class="ms" id="p_15A1_465"></a><a class="msdiv" id="msdiv577-579"></a>“Ekadhamme, bhikkhave, bhāvite bahulīkate aneka­dhā­tu­paṭi­vedho hoti … nānā­dhātu­paṭi­vedho hoti … aneka­dhā­tu­paṭi­sam­bhidā hoti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate aneka­dhā­tu­paṭi­vedho hoti … nānā­dhātu­paṭi­vedho hoti … aneka­dhā­tu­paṭi­sam­bhidā hotī”ti.</p>
</article>
</section>
<section class="sutta" data-uid="an1.592" id="592">
<article>
<div class="hgroup">
<h1>592–​595 </h1>
</div>
<p><a class="sc" id="592.1"></a><a class="pts" id="pts1.45"></a><a class="ms" id="p_15A1_466"></a><a class="msdiv" id="msdiv580-583"></a>“Ekadhammo, bhikkhave, bhāvito bahulīkato sotā­patti­phala­sacchi­kiriyāya saṃvattati … sakadā­gāmi­phala­sacchi­kiriyāya saṃvattati … anāgā­mi­phala­sacchi­kiriyāya saṃvattati … arahat­ta­phala­sacchi­kiriyāya saṃvattati. Katamo ekadhammo? Kāyagatā sati. Ayaṃ kho, bhikkhave, ekadhammo bhāvito bahulīkato sotā­patti­phala­sacchi­kiriyāya saṃvattati … sakadā­gāmi­phala­sacchi­kiriyāya saṃvattati … anāgā­mi­phala­sacchi­kiriyāya saṃvattati … arahat­ta­phala­sacchi­kiriyāya saṃvattatī”ti.</p>
</article>
</section>
<section class="sutta" data-uid="an1.596" id="596">
<article>
<div class="hgroup">
<h1>596–​615 </h1>
</div>
<p><a class="sc" id="596.1"></a><a class="ms" id="p_15A1_467"></a><a class="msdiv" id="msdiv584-599"></a>“Ekadhammo, bhikkhave, bhāvito bahulīkato paññā­paṭi­lābhāya saṃvattati … paññāvuddhiyā saṃvattati … paññāvepullāya saṃvattati … mahāpaññatāya saṃvattati … puthupaññatāya saṃvattati … vipu­lapañña­tāya saṃvattati … gam­bhī­rapañña­tāya saṃvattati … <span class="var" title="asamat­tha­pañña­tāya (s1-3, km) | asamat­tapañña­tāya (mr) | asaman­tapañña­tāya (ṭīkā)" id="note73">asāman­tapañña­tāya</span> saṃvattati … bhūripaññatāya saṃvattati … paññābāhullāya saṃvattati … sīghapaññatāya saṃvattati … lahupaññatāya saṃvattati … <span class="var" title="hāsupaññatāya (bj, pts1)" id="note74">hāsapaññatāya</span> saṃvattati … javana­pañña­tāya saṃvattati … tik­kha­pañña­tāya saṃvattati … nib­bedhi­kapañña­tāya saṃvattati. Katamo ekadhammo? Kāyagatā sati. Ayaṃ kho, bhikkhave, ekadhammo bhāvito bahulīkato paññā­paṭi­lābhāya saṃvattati … paññāvuddhiyā saṃvattati … paññāvepullāya saṃvattati … mahāpaññatāya saṃvattati … puthupaññatāya saṃvattati … vipu­lapañña­tāya saṃvattati … gam­bhī­rapañña­tāya saṃvattati … asāman­tapañña­tāya saṃvattati … bhūripaññatāya saṃvattati … paññābāhullāya saṃvattati … sīghapaññatāya saṃvattati … lahupaññatāya saṃvattati … hāsapaññatāya saṃvattati … javana­pañña­tāya saṃvattati … tik­kha­pañña­tāya saṃvattati … nib­bedhi­kapañña­tāya saṃvattatī”ti.</p>
<p class="endsection">(­Kāyaga­tā­sativaggo.)</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">­Kāyaga­tā­sativagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>