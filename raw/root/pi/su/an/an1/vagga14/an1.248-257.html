<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an1.248-257">
<article>
<div class="hgroup">
<p class="division">Aṅguttara Nikāya 1</p>
<p>19. Chaṭṭhavagga</p>
<h1>248–​257 </h1>
</div>
<p><a class="sc" id="1"></a><a class="pts" id="pts1.26"></a><a class="ms" id="p_15A1_336"></a><a class="msdiv" id="msdiv248"></a>“Etadaggaṃ, bhikkhave, mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ <span class="var" title="tapas­subhal­likā (bj, pts1)" id="note42">tapus­sabhal­likā</span> vāṇijā. <span class="brnum">(1)</span></p>
<p><a class="sc" id="2"></a><a class="ms" id="p_15A1_337"></a><a class="msdiv" id="msdiv249"></a>… Dāyakānaṃ yadidaṃ sudatto gahapati anāthapiṇḍiko. <span class="brnum">(2)</span></p>
<p><a class="sc" id="3"></a><a class="ms" id="p_15A1_338"></a><a class="msdiv" id="msdiv250"></a>… Dhamma­ka­thi­kā­naṃ yadidaṃ citto gahapati macchi­kāsaṇḍiko. <span class="brnum">(3)</span></p>
<p><a class="sc" id="4"></a><a class="ms" id="p_15A1_339"></a><a class="msdiv" id="msdiv251"></a>… Catūhi saṅga­ha­vatthūhi parisaṃ saṅgaṇhantānaṃ yadidaṃ hatthako āḷavako. <span class="brnum">(4)</span></p>
<p><a class="sc" id="5"></a><a class="ms" id="p_15A1_340"></a><a class="msdiv" id="msdiv252"></a>… Paṇīta­dā­yakānaṃ yadidaṃ mahānāmo sakko. <span class="brnum">(5)</span></p>
<p><a class="sc" id="6"></a><a class="ms" id="p_15A1_341"></a><a class="msdiv" id="msdiv253"></a>… Manāpa­dā­yakānaṃ yadidaṃ uggo gahapati vesāliko. <span class="brnum">(6)</span></p>
<p><a class="sc" id="7"></a><a class="ms" id="p_15A1_342"></a><a class="msdiv" id="msdiv254"></a>… Saṅ­ghu­paṭṭhā­kā­naṃ yadidaṃ hatthigāmako uggato gahapati. <span class="brnum">(7)</span></p>
<p><a class="sc" id="8"></a><a class="ms" id="p_15A1_343"></a><a class="msdiv" id="msdiv255"></a>… Avec­cap­pasan­nā­naṃ yadidaṃ <span class="var" title="sūro ambaṭṭho (bj, s1-3, km, pts1) | surabandho (mr)" id="note43">sūrambaṭṭho</span>. <span class="brnum">(8)</span></p>
<p><a class="sc" id="9"></a><a class="ms" id="p_15A1_344"></a><a class="msdiv" id="msdiv256"></a>… Pugga­lap­pasan­nā­naṃ yadidaṃ jīvako komārabhacco. <span class="brnum">(9)</span></p>
<p><a class="sc" id="10"></a><a class="ms" id="p_15A1_345"></a><a class="msdiv" id="msdiv257"></a>… Vissāsakānaṃ yadidaṃ nakulapitā gahapatī”ti. <span class="brnum">(10)</span></p>
<p class="endsection">Vaggo chaṭṭho.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Etadaggavagga</span> <span class="hidden">Chaṭṭhavagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>