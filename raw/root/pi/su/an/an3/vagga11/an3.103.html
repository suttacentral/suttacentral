<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an3.103">
<article>
<div class="hgroup">
<p class="division">Aṅguttara Nikāya 3</p>
<p><span class="var" title="sambodhivaggo (bj, s1-3)" id="note387">11. Sambodhavagga</span></p>
<h1>103. Pubbe­vasam­bodha­sutta</h1>
</div>
<p><a class="sc" id="1"></a><a class="pts" id="pts1.259"></a><a class="ms" id="p_15A3_872"></a><a class="msdiv" id="msdiv104"></a>“Pubbeva me, bhikkhave, sambodhā ana­bhisam­buddhassa bodhi­sattas­seva sato etadahosi: ‘ko nu kho loke assādo, ko ādīnavo, kiṃ nissaraṇan’ti? Tassa mayhaṃ, bhikkhave, etadahosi: ‘yaṃ kho <span class="var" title="loke (bj, s1-3, km, pts1)" id="note388">lokaṃ</span> paṭicca uppajjati sukhaṃ somanassaṃ, ayaṃ loke assādo. Yaṃ <span class="var" title="loke (pts1, mr)" id="note389">loko</span> anicco dukkho vipari­ṇāma­dhammo, ayaṃ loke ādīnavo. Yo loke ­chanda­rāga­vinayo ­chanda­rāgap­pahānaṃ, idaṃ <span class="var" title="lokanissaraṇaṃ (aṭṭha.)" id="note390">loke nissaraṇan’ti</span>. Yāvakīvañcāhaṃ, bhikkhave, evaṃ lokassa assādañca assādato ādīnavañca ādīnavato nissaraṇañca nissaraṇato yathābhūtaṃ nābbhaññāsiṃ, neva tāvāhaṃ, bhikkhave, sadevake loke samārake sabrahmake ­sassama­ṇab­rāhma­ṇiyā pajāya sade­va­manus­sāya ‘anuttaraṃ sammāsambodhiṃ <span class="var" title="abhisambuddho (bj, s1-3, km, pts1, mr)" id="note391">abhisambuddho’ti</span> paccaññāsiṃ. Yato ca <span class="var" title="kho ahaṃ (bj, pts1) | khohaṃ (s1-3, km, mr)" id="note392">khvāhaṃ</span>, bhikkhave, evaṃ lokassa assādañca assādato ādīnavañca ādīnavato nissaraṇañca nissaraṇato yathābhūtaṃ abbhaññāsiṃ, athāhaṃ, bhikkhave, sadevake loke samārake sabrahmake ­sassama­ṇab­rāhma­ṇiyā pajāya sade­va­manus­sāya ‘anuttaraṃ sammāsambodhiṃ abhisambuddho’ti paccaññāsiṃ. Ñāṇañca pana me dassanaṃ udapādi: ‘akuppā me <span class="var" title="cetovimutti (bj, pts1, mr)" id="note393">vimutti</span>, ayamantimā jāti, natthi dāni punabbhavo’”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Sambodhavagga</span> <span class="hidden">Pubbe­vasam­bodha­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>