<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an3.105">
<article>
<div class="hgroup">
<p class="division">Aṅguttara Nikāya 3</p>
<p>11. Sambodhavagga</p>
<h1>105. Dutiya­assāda­sutta</h1>
</div>
<p><a class="sc" id="1"></a><a class="pts" id="pts1.260"></a><a class="ms" id="p_15A3_876"></a><a class="msdiv" id="msdiv106"></a>“No <span class="var" title="no cetaṃ (s1-3, km, pts1, mr)" id="note394">cedaṃ</span>, bhikkhave, loke assādo abhavissa, nayidaṃ sattā loke sārajjeyyuṃ. Yasmā ca kho, bhikkhave, atthi loke assādo, tasmā sattā loke sārajjanti. No cedaṃ, bhikkhave, loke ādīnavo abhavissa, nayidaṃ sattā loke nibbindeyyuṃ. Yasmā ca kho, bhikkhave, atthi loke ādīnavo, tasmā sattā loke nibbindanti. No cedaṃ, bhikkhave, loke nissaraṇaṃ abhavissa, nayidaṃ sattā <span class="var" title="loke (pts1, mr)" id="note395">lokamhā</span> nissareyyuṃ. Yasmā ca kho, bhikkhave, atthi loke nissaraṇaṃ, tasmā sattā lokamhā nissaranti. Yāvakīvañca, bhikkhave, sattā lokassa assādañca assādato ādīnavañca ādīnavato nissaraṇañca nissaraṇato yathābhūtaṃ <span class="var" title="na abbhaññāsuṃ (bj, pts1) | nābbhaññaṃsu (^sn22.28#1 [28. Tatiya­assāda­sutta])" id="note396">nābbhaññāsuṃ</span>, neva tāva, bhikkhave, sattā sadevakā lokā samārakā sabrahmakā ­sassama­ṇab­rāhma­ṇiyā pajāya sade­va­manus­sāya nissaṭā visaṃyuttā <span class="var" title="vippayuttā (mr)" id="note397">vippamuttā</span> <span class="var" title="vimariyā­di­ka­tena (pts1, mr)" id="note398">vimariyā­dī­ka­tena</span> cetasā vihariṃsu. Yato ca kho, bhikkhave, sattā lokassa assādañca assādato ādīnavañca ādīnavato nissaraṇañca nissaraṇato yathābhūtaṃ abbhaññāsuṃ, atha, bhikkhave, sattā sadevakā lokā samārakā sabrahmakā ­sassama­ṇab­rāhma­ṇiyā pajāya sade­va­manus­sāya nissaṭā visaṃyuttā vippamuttā vimariyā­dī­ka­tena cetasā viharantī”ti.</p>
<p class="endsection">Tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Sambodhavagga</span> <span class="hidden">Pubbe­vasam­bodha­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>