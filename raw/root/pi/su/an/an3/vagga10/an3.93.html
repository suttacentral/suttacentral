<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an3.93">
<article>
<div class="hgroup">
<p class="division">Aṅguttara Nikāya 3</p>
<p>10. Loṇa­kapal­la­vagga</p>
<h1>93. Pavivekasutta</h1>
</div>
<p><a class="sc" id="1"></a><a class="ms" id="p_15A3_793"></a><a class="msdiv" id="msdiv94"></a>“Tīṇimāni, bhikkhave, aññatitthiyā paribbājakā pavivekāni paññāpenti. Katamāni tīṇi? Cīvara­pavi­vekaṃ, piṇḍa­pāta­pavi­vekaṃ, senāsa­na­pavi­vekaṃ.</p>
<p><a class="sc" id="2"></a><a class="pts" id="pts1.241"></a><a class="ms" id="p_15A3_794"></a>Tatridaṃ, bhikkhave, aññatitthiyā paribbājakā cīvara­pavi­vekas­miṃ paññāpenti, sāṇānipi dhārenti, masāṇānipi dhārenti, chavadussānipi dhārenti, paṃsukūlānipi dhārenti, <span class="var" title="tirīṭakānipi (bj, s1-3, pts1)" id="note334">tirīṭānipi</span> dhārenti, <span class="var" title="ajinānipi (bj, s1-3, pts1)" id="note335">ajinampi</span> dhārenti, ajinakkhipampi dhārenti, kusacīrampi dhārenti, vākacīrampi dhārenti, phalakacīrampi dhārenti, kesakambalampi dhārenti, vālakambalampi dhārenti, ulūka­pak­khi­kampi dhārenti. Idaṃ kho, bhikkhave, aññatitthiyā paribbājakā cīvara­pavi­vekas­miṃ paññāpenti.</p>
<p><a class="sc" id="3"></a><a class="ms" id="p_15A3_795"></a>Tatridaṃ, bhikkhave, aññatitthiyā paribbājakā piṇḍa­pāta­pavi­vekas­miṃ paññāpenti. Sākabhakkhāpi honti, sāmāka­bhak­khāpi honti, nīvāra­bhak­khāpi honti, daddu­la­bhak­khāpi honti, haṭabhakkhāpi honti, kaṇabhakkhāpi honti, ācāmabhakkhāpi honti, piñ­ñāka­bhak­khāpi honti, tiṇabhakkhāpi honti, gomaya­bhak­khāpi honti, vana­mū­laphalā­hārā yāpenti pavat­ta­phala­bhojī. Idaṃ kho, bhikkhave, aññatitthiyā paribbājakā piṇḍa­pāta­pavi­vekas­miṃ paññāpenti.</p>
<p><a class="sc" id="4"></a><a class="ms" id="p_15A3_796"></a>Tatridaṃ, bhikkhave, aññatitthiyā paribbājakā senāsa­na­pavi­vekas­miṃ paññāpenti araññaṃ <span class="var" title="rukkhamūlaṃ bhusāgāraṃ susānaṃ (mr)" id="note336">rukkhamūlaṃ susānaṃ</span> vanapatthaṃ abbhokāsaṃ palālapuñjaṃ <span class="var" title="suññāgāraṃ (mr)" id="note337">bhusāgāraṃ</span>. Idaṃ kho, bhikkhave, aññatitthiyā paribbājakā senāsa­na­pavi­vekas­miṃ paññāpenti. Imāni kho, bhikkhave, tīṇi aññatitthiyā paribbājakā pavivekāni paññāpenti.</p>
<p><a class="sc" id="5"></a><a class="ms" id="p_15A3_797"></a>Tīṇi kho panimāni, bhikkhave, imasmiṃ dhammavinaye bhikkhuno pavivekāni. Katamāni tīṇi? Idha, bhikkhave, bhikkhu sīlavā ca hoti, dussīlyañcassa pahīnaṃ hoti, tena ca vivitto hoti; sammādiṭṭhiko ca hoti, micchādiṭṭhi cassa pahīnā hoti, tāya ca vivitto hoti; khīṇāsavo ca hoti, āsavā cassa pahīnā honti, tehi ca vivitto hoti. Yato kho, bhikkhave, bhikkhu sīlavā hoti, dussīlyañcassa pahīnaṃ hoti, tena ca vivitto hoti; sammādiṭṭhiko ca hoti, micchādiṭṭhi cassa pahīnā hoti, tāya ca vivitto hoti; khīṇāsavo ca hoti, āsavā cassa pahīnā honti, tehi ca vivitto hoti. Ayaṃ vuccati, bhikkhave, ‘bhikkhu aggappatto sārappatto suddho sāre patiṭṭhito’.</p>
<p><a class="sc" id="6"></a><a class="pts" id="pts1.242"></a><a class="ms" id="p_15A3_798"></a>Seyyathāpi, bhikkhave, kassakassa gahapatissa sampannaṃ sālikkhettaṃ. Tamenaṃ kassako gahapati <span class="var" title="sīghasīghaṃ (bj, s1-3, km, pts1)" id="note338">sīghaṃ sīghaṃ</span> lavāpeyya. Sīghaṃ sīghaṃ lavāpetvā sīghaṃ sīghaṃ saṅgharāpeyya. Sīghaṃ sīghaṃ saṅgharāpetvā sīghaṃ sīghaṃ <span class="var" title="ubbāhāpeyya (s1-3, km)" id="note339">ubbahāpeyya</span>. Sīghaṃ sīghaṃ ubbahāpetvā sīghaṃ sīghaṃ puñjaṃ kārāpeyya. Sīghaṃ sīghaṃ puñjaṃ kārāpetvā sīghaṃ sīghaṃ maddāpeyya. Sīghaṃ sīghaṃ maddāpetvā sīghaṃ sīghaṃ palālāni uddharāpeyya. Sīghaṃ sīghaṃ palālāni uddharāpetvā sīghaṃ sīghaṃ bhusikaṃ uddharāpeyya. Sīghaṃ sīghaṃ bhusikaṃ uddharāpetvā sīghaṃ sīghaṃ opunāpeyya. Sīghaṃ sīghaṃ opunāpetvā sīghaṃ sīghaṃ atiharāpeyya. Sīghaṃ sīghaṃ atiharāpetvā sīghaṃ sīghaṃ koṭṭāpeyya. Sīghaṃ sīghaṃ koṭṭāpetvā sīghaṃ sīghaṃ thusāni uddharāpeyya. <span class="var" title="evassu (mr)" id="note340">Evamassu</span> tāni, bhikkhave, kassakassa gahapatissa dhaññāni aggappattāni sārappattāni suddhāni sāre patiṭṭhitāni.</p>
<p><a class="sc" id="7"></a><a class="ms" id="p_15A3_799"></a>Evamevaṃ kho, bhikkhave, yato bhikkhu sīlavā ca hoti, dussīlyañcassa pahīnaṃ hoti, tena ca vivitto hoti; sammādiṭṭhiko ca hoti, micchādiṭṭhi cassa pahīnā hoti, tāya ca vivitto hoti; khīṇāsavo ca hoti, āsavā cassa pahīnā honti, tehi ca vivitto hoti. Ayaṃ vuccati, bhikkhave, ‘bhikkhu aggappatto sārappatto suddho sāre patiṭṭhito’”ti.</p>
<p class="endsection">Dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Loṇa­kapal­la­vagga</span> <span class="hidden">Accāyikasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>