<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.230">
<article>
<div class="hgroup">
<p class="division">Aṅguttara Nikāya 5</p>
<p>23. Dīgha­cārika­vagga</p>
<h1>230. Dutiya­kaṇha­sappa­sutta</h1>
</div>
<p><a class="sc" id="1"></a><a class="pts" id="pts3.261"></a><a class="ms" id="p_16A5_1283"></a><a class="msdiv" id="msdiv230"></a>“Pañcime, bhikkhave, ādīnavā kaṇhasappe. Katame pañca? Kodhano, upanāhī, ghoraviso, dujjivho, mittadubbhī. Ime kho, bhikkhave, pañca ādīnavā kaṇhasappe.</p>
<p><a class="sc" id="2"></a><a class="ms" id="p_16A5_1284"></a>Evamevaṃ kho, bhikkhave, pañcime ādīnavā mātugāme. Katame pañca? Kodhano, upanāhī, ghoraviso, dujjivho, mittadubbhī. Tatridaṃ, bhikkhave, mātugāmassa ghoravisatā—yebhuyyena, bhikkhave, mātugāmo tibbarāgo. Tatridaṃ, bhikkhave, mātugāmassa dujjivhatā—yebhuyyena, bhikkhave, mātugāmo pisuṇavāco. Tatridaṃ, bhikkhave, mātugāmassa mittadubbhitā—yebhuyyena, bhikkhave, mātugāmo aticārinī. Ime kho, bhikkhave, pañca ādīnavā mātugāme”ti.</p>
<p class="endsection">Dasamaṃ.</p>
<p class="endsection">Dīgha­cārika­vaggo tatiyo.</p>
<blockquote class="uddanagatha">
<p><a class="sc" id="3"></a><a class="ms" id="p_16A5_1288"></a>Dve dīghacārikā vuttā,<br> ati­nivā­sa­maccharī;<br> Dve ca kulūpakā bhogā,<br> bhattaṃ sappāpare duveti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Dīgha­cārika­vagga</span> <span class="hidden">Paṭha­ma­dīgha­cārika­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>