<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.175">
<article>
<div class="hgroup">
<p class="division">Aṅguttara Nikāya 5</p>
<p>18. Upāsakavagga</p>
<h1><span class="var" title="upāsa­ka­caṇḍā­la­suttaṃ (bj)" id="note430">175. Caṇḍālasutta</span></h1>
</div>
<p><a class="sc" id="1"></a><a class="ms" id="p_16A5_1020"></a><a class="msdiv" id="msdiv175"></a>“Pañcahi, bhikkhave, dhammehi samannāgato upāsako upāsakacaṇḍālo ca hoti upāsakamalañca <span class="var" title="upāsa­ka­pati­kiṭṭho ca (bj, s1-3, km, pts1)" id="note431">upāsa­ka­pati­kuṭṭho ca</span>. Katamehi pañcahi? Assaddho hoti; dussīlo hoti; kotūha­la­maṅga­liko hoti, maṅgalaṃ pacceti no kammaṃ; ito ca bahiddhā dakkhiṇeyyaṃ gavesati; tattha ca pubbakāraṃ karoti. Imehi kho, bhikkhave, pañcahi dhammehi samannāgato upāsako upāsakacaṇḍālo ca hoti upāsakamalañca upāsa­ka­pati­kuṭṭho ca.</p>
<p><a class="sc" id="2"></a><a class="ms" id="p_16A5_1021"></a>Pañcahi, bhikkhave, dhammehi samannāgato upāsako upāsa­ka­ratanañca hoti upāsa­ka­padumañca <span class="var" title="upāsa­ka­puṇ­ḍarīko ca (pts1, mr)" id="note432">upāsa­ka­puṇ­ḍarī­kañca</span>. Katamehi pañcahi? Saddho hoti; sīlavā hoti; ako­tūha­la­maṅga­liko hoti, kammaṃ pacceti no maṅgalaṃ; na ito bahiddhā dakkhiṇeyyaṃ gavesati; idha ca pubbakāraṃ karoti. Imehi kho, bhikkhave, pañcahi dhammehi samannāgato upāsako upāsa­ka­ratanañca hoti upāsa­ka­padumañca upāsa­ka­puṇ­ḍarī­kañcā”ti.</p>
<p class="endsection">Pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Catut­tha­paṇṇā­saka</span> <span class="hidden">Upāsakavagga</span> <span class="hidden">Sārajjasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>