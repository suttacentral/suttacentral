<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.240">
<article>
<div class="hgroup">
<p class="division">Aṅguttara Nikāya 5</p>
<p>24. Āvāsikavagga</p>
<h1>240. Dutiya­maccha­ri­ya­sutta</h1>
</div>
<p><a class="sc" id="1"></a><a class="ms" id="p_16A5_1312"></a><a class="msdiv" id="msdiv240"></a>“Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Āvāsamaccharī hoti; kulamaccharī hoti; lābhamaccharī hoti; vaṇṇamaccharī hoti; dhammamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.</p>
<p><a class="sc" id="2"></a><a class="pts" id="pts3.267"></a><a class="ms" id="p_16A5_1313"></a>Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na āvāsamaccharī hoti; na kulamaccharī hoti; na lābhamaccharī hoti; na vaṇṇamaccharī hoti; na dhammamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge”ti.</p>
<p class="endsection">Dasamaṃ.</p>
<p class="endsection">Āvāsikavaggo catuttho.</p>
<blockquote class="uddanagatha">
<p><a class="sc" id="3"></a><a class="ms" id="p_16A5_1317"></a>Āvāsiko <span class="var" title="ābhāvanīyo piyasobhanā ca (bj) | āvāsiko appiyasobhanā ca (s1-3)" id="note549">piyo ca sobhano</span>,<br> Bahūpakāro anukampako ca;<br> Tayo avaṇṇārahā ceva,<br> <span class="var" title="yathābhataṃ cādi tayo avaṇṇārahā duve macchariyā ca vuttā (bj) | catuk­ka­mac­chera­pañca­kena cāti (si, s1-3) | catuk­ka­maccha­ri­yena cāti (pts1) | catuko macchariyena cāti (mr)" id="note550">Macchariyā duvepi cāti</span>.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Āvāsikavagga</span> <span class="hidden">Āvāsikasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>