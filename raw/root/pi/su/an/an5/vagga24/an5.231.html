<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.231">
<article>
<div class="hgroup">
<p class="division">Aṅguttara Nikāya 5</p>
<p>24. Āvāsikavagga</p>
<h1><span class="var" title="abhāva­nīya­suttaṃ (bj)" id="note542">231. Āvāsikasutta</span></h1>
</div>
<p><a class="sc" id="1"></a><a class="ms" id="p_16A5_1289"></a><a class="msdiv" id="msdiv231"></a>“Pañcahi, bhikkhave, dhammehi samannāgato āvāsiko bhikkhu abhāvanīyo hoti. Katamehi pañcahi? Na ākappasampanno hoti na vattasampanno; na bahussuto hoti na sutadharo; na <span class="var" title="sallekhitā (si)" id="note543">paṭisallekhitā</span> hoti na <span class="var" title="paṭi­sallā­ṇā­rāmo (bj)" id="note544">paṭi­sallā­nā­rāmo</span>; na kalyāṇavāco hoti na kalyā­ṇa­vākka­raṇo; duppañño hoti jaḷo eḷamūgo. Imehi kho, bhikkhave, pañcahi dhammehi samannāgato āvāsiko bhikkhu abhāvanīyo hoti.</p>
<p><a class="sc" id="2"></a><a class="pts" id="pts3.262"></a><a class="ms" id="p_16A5_1290"></a>Pañcahi, bhikkhave, dhammehi samannāgato āvāsiko bhikkhu bhāvanīyo hoti. Katamehi pañcahi? Ākappasampanno hoti vattasampanno; bahussuto hoti sutadharo; paṭisallekhitā hoti paṭi­sallā­nā­rāmo; kalyāṇavāco hoti kalyā­ṇa­vākka­raṇo; paññavā hoti ajaḷo aneḷamūgo. Imehi kho, bhikkhave, pañcahi dhammehi samannāgato āvāsiko bhikkhu bhāvanīyo hotī”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Āvāsikavagga</span> <span class="hidden">Āvāsikasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>