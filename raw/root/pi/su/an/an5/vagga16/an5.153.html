<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.153">
<article>
<div class="hgroup">
<p class="division">Aṅguttara Nikāya 5</p>
<p>16. Saddhammavagga</p>
<h1>153. Tatiya­sam­mat­tani­yā­masutta</h1>
</div>
<p><a class="sc" id="1"></a><a class="pts" id="pts3.176"></a><a class="ms" id="p_16A5_880"></a><a class="msdiv" id="msdiv153"></a>“Pañcahi, bhikkhave, dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ. Katamehi pañcahi? Makkhī dhammaṃ suṇāti mak­kha­pari­yuṭ­ṭhito, <span class="var" title="sau­pāram­bha­citto (s1-3, km)" id="note379">upārambhacitto</span> dhammaṃ suṇāti randhagavesī, dhammadesake āhatacitto hoti <span class="var" title="khilajāto (bj, s1-3, pts1)" id="note380">khīlajāto</span>, duppañño hoti jaḷo eḷamūgo, anaññāte aññātamānī hoti. Imehi kho, bhikkhave, pañcahi dhammehi samannāgato suṇantopi saddhammaṃ abhabbo niyāmaṃ okkamituṃ kusalesu dhammesu sammattaṃ.</p>
<p><a class="sc" id="2"></a><a class="ms" id="p_16A5_881"></a>Pañcahi, bhikkhave, dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammattaṃ. Katamehi pañcahi? Amakkhī dhammaṃ suṇāti na mak­kha­pari­yuṭ­ṭhito, anu­pāram­bha­citto dhammaṃ suṇāti na randhagavesī, dhammadesake anāhatacitto hoti akhīlajāto, paññavā hoti ajaḷo aneḷamūgo, na anaññāte aññātamānī hoti. Imehi kho, bhikkhave, pañcahi dhammehi samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammattan”ti.</p>
<p class="endsection">Tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Catut­tha­paṇṇā­saka</span> <span class="hidden">Saddhammavagga</span> <span class="hidden">Paṭha­ma­sam­mat­tani­yā­masutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>