<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.101">
<article>
<div class="hgroup">
<p class="division">Aṅguttara Nikāya 5</p>
<p>11. Phāsu­vihāra­vagga</p>
<h1><span class="var" title="sekha­ve­sāraj­ja­suttaṃ (bj)" id="note274">101. Sārajjasutta</span></h1>
</div>
<p><a class="sc" id="1"></a><a class="ms" id="p_16A5_608"></a><a class="msdiv" id="msdiv101"></a>“Pañcime, bhikkhave, sekha­ve­sāraj­ja­karaṇā dhammā. Katame pañca? Idha, bhikkhave, bhikkhu saddho hoti, sīlavā hoti, bahussuto hoti, āraddhavīriyo hoti, paññavā hoti.</p>
<p><a class="sc" id="2"></a><a class="ms" id="p_16A5_609"></a>Yaṃ, bhikkhave, assaddhassa sārajjaṃ hoti, saddhassa taṃ sārajjaṃ na hoti. Tasmāyaṃ dhammo sekha­ve­sāraj­ja­karaṇo.</p>
<p><a class="sc" id="3"></a><a class="ms" id="p_16A5_610"></a>Yaṃ, bhikkhave, dussīlassa sārajjaṃ hoti, sīlavato taṃ sārajjaṃ na hoti. Tasmāyaṃ dhammo sekha­ve­sāraj­ja­karaṇo.</p>
<p><a class="sc" id="4"></a><a class="ms" id="p_16A5_611"></a>Yaṃ, bhikkhave, appassutassa sārajjaṃ hoti, bahussutassa taṃ sārajjaṃ na hoti. Tasmāyaṃ dhammo sekha­ve­sāraj­ja­karaṇo.</p>
<p><a class="sc" id="5"></a><a class="ms" id="p_16A5_612"></a>Yaṃ, bhikkhave, kusītassa sārajjaṃ hoti, ārad­dha­vīriyassa taṃ sārajjaṃ na hoti. Tasmāyaṃ dhammo sekha­ve­sāraj­ja­karaṇo.</p>
<p><a class="sc" id="6"></a><a class="ms" id="p_16A5_613"></a>Yaṃ, bhikkhave, duppaññassa sārajjaṃ hoti, paññavato taṃ sārajjaṃ na hoti. Tasmāyaṃ dhammo sekha­ve­sāraj­ja­karaṇo. Ime kho, bhikkhave, pañca sekha­ve­sāraj­ja­karaṇā dhammā”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Phāsu­vihāra­vagga</span> <span class="hidden">Sārajjasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>