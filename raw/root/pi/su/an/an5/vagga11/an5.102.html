<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an5.102">
<article>
<div class="hgroup">
<p class="division">Aṅguttara Nikāya 5</p>
<p>11. Phāsu­vihāra­vagga</p>
<h1><span class="var" title="saṅkitasuttaṃ (bj)" id="note275">102. Ussaṅkitasutta</span></h1>
</div>
<p><a class="sc" id="1"></a><a class="pts" id="pts3.128"></a><a class="ms" id="p_16A5_615"></a><a class="msdiv" id="msdiv102"></a>“Pañcahi, bhikkhave, dhammehi samannāgato bhikkhu ussaṅ­ki­ta­parisaṅ­kito hoti pāpabhikkhūti <span class="var" title="api akuppadhammo (bj, s1-3, km) | api kuppadhammopi (pts1)" id="note276">api akuppadhammopi</span>.</p>
<p><a class="sc" id="2"></a><a class="ms" id="p_16A5_616"></a>Katamehi pañcahi? Idha, bhikkhave, bhikkhu vesiyāgocaro vā hoti, vidhavāgocaro vā hoti, thulla­kumāri­kā­go­caro vā hoti, paṇḍakagocaro vā hoti, ­bhik­khu­nī­gocaro vā hoti.</p>
<p><a class="sc" id="3"></a><a class="ms" id="p_16A5_617"></a>Imehi kho, bhikkhave, pañcahi dhammehi samannāgato bhikkhu ussaṅ­ki­ta­parisaṅ­kito hoti pāpabhikkhūti api akuppadhammopī”ti.</p>
<p class="endsection">Dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Phāsu­vihāra­vagga</span> <span class="hidden">Sārajjasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>