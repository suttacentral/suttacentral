<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an7.84">
<article>
<div class="hgroup">
<p class="division">Aṅguttara Nikāya 7</p>
<p>8. Vinayavagga</p>
<h1>84. Adhika­ra­ṇa­sama­tha­sutta</h1>
</div>
<p><a class="sc" id="1"></a><a class="pts" id="pts4.144"></a><a class="ms" id="p_16A7_627"></a><a class="msdiv" id="msdiv84"></a>“Sattime, bhikkhave, adhika­ra­ṇa­sama­thā dhammā uppan­nup­pan­nā­naṃ adhikaraṇānaṃ samathāya vūpasamāya. Katame satta? Sammukhāvinayo dātabbo, sativinayo dātabbo, amūḷhavinayo dātabbo,<span class="var" title=" paṭiñ­ñā­ta­karaṇaṃ, yebhuyyasikā, tassa pāpiyasikā, tiṇavatthārako (syā1-3) 2V:2094 vinayena ca 8D:1021 saṅgītisuttena ca" id="note251"> paṭiñ­ñā­ta­karaṇaṃ dātabbaṃ, yebhuyyasikā dātabbā, tassa­pāpiya­sikā dātabbā, tiṇavatthārako dātabbo</span>. Ime kho, bhikkhave, satta adhika­ra­ṇa­sama­thā dhammā uppan­nup­pan­nā­naṃ adhikaraṇānaṃ samathāya vūpasamāyā”ti.</p>
<p class="endsection">Dasamaṃ.</p>
<p class="endsection">Vinayavaggo aṭṭhamo.</p>
<blockquote class="uddanagatha">
<p><a class="sc" id="2"></a><a class="ms" id="p_16A7_631"></a>Caturo vinayadharā,<br> caturo ceva sobhanā;<br> Sāsanaṃ adhikaraṇa—​<br> sama­the­naṭṭhame dasāti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Vinayavagga</span> <span class="hidden">Paṭha­ma­vinaya­dhara­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>