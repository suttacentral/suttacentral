<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.172">
<article>
<div class="hgroup">
<p class="division">Aṅguttara Nikāya 4</p>
<p>18. Sañce­taniya­vagga</p>
<h1><span class="var" title="sāriputta-paṭi­sam­bhi­dā­suttaṃ (bj)" id="note415">172. Vibhattisutta</span></h1>
</div>
<p><a class="sc" id="1"></a><a class="ms" id="p_15A4_1022"></a><a class="msdiv" id="msdiv172"></a>Tatra kho āyasmā sāriputto bhikkhū āmantesi: “āvuso bhikkhave”ti. “Āvuso”ti kho te bhikkhū āyasmato sāriputtassa paccassosuṃ. Āyasmā sāriputto etadavoca:</p>
<p><a class="sc" id="2"></a><a class="ms" id="p_15A4_1023"></a>“Addhamā­sū­pasam­pan­nena me, āvuso, atthapa­ṭi­sam­bhidā sacchikatā odhiso byañjanaso. Tamahaṃ aneka­pariyā­yena ācikkhāmi desemi paññāpemi paṭṭhapemi vivarāmi vibhajāmi uttānīkaromi. Yassa kho panassa kaṅkhā vā vimati vā, so maṃ pañhena. Ahaṃ veyyākaraṇena sammukhībhūto no satthā yo no dhammānaṃ sukusalo.</p>
<p><a class="sc" id="3"></a><a class="ms" id="p_15A4_1024"></a>Addhamā­sū­pasam­pan­nena me, āvuso, dhamma­paṭi­sam­bhidā sacchikatā odhiso byañjanaso. Tamahaṃ aneka­pariyā­yena ācikkhāmi desemi paññāpemi paṭṭhapemi vivarāmi vibhajāmi uttānīkaromi. Yassa kho panassa kaṅkhā vā vimati vā, so maṃ pañhena. Ahaṃ veyyākaraṇena sammukhībhūto no satthā yo no dhammānaṃ sukusalo.</p>
<p><a class="sc" id="4"></a><a class="ms" id="p_15A4_1025"></a>Addhamā­sū­pasam­pan­nena me, āvuso, nirutti­paṭi­sam­bhidā sacchikatā odhiso byañjanaso. Tamahaṃ aneka­pariyā­yena ācikkhāmi desemi paññāpemi paṭṭhapemi vivarāmi vibhajāmi uttānīkaromi. Yassa kho panassa kaṅkhā vā vimati vā, so maṃ pañhena. Ahaṃ veyyākaraṇena sammukhībhūto no satthā yo no dhammānaṃ sukusalo.</p>
<p><a class="sc" id="5"></a><a class="ms" id="p_15A4_1026"></a>Addhamā­sū­pasam­pan­nena me, āvuso, paṭibhā­na­paṭi­sam­bhidā sacchikatā odhiso byañjanaso. Tamahaṃ aneka­pariyā­yena ācikkhāmi desemi paññāpemi paṭṭhapemi vivarāmi vibhajāmi uttānīkaromi. Yassa kho panassa kaṅkhā vā vimati vā, so maṃ pañhena. Ahaṃ veyyākaraṇena sammukhībhūto no satthā yo no dhammānaṃ sukusalo”ti.</p>
<p class="endsection">Dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Catut­tha­paṇṇā­saka</span> <span class="hidden">Sañce­taniya­vagga</span> <span class="hidden">Cetanāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>