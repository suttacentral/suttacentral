<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.221">
<article>
<div class="hgroup">
<p class="division">Aṅguttara Nikāya 4</p>
<p><span class="var" title="sucaritavaggo (bj) | sucaritavagga (pts1)" id="note554">23. Duccaritavagga</span></p>
<h1><span class="var" title="vacī­su­cari­ta­suttaṃ (bj)" id="note555">221. Duccaritasutta</span></h1>
</div>
<p><a class="sc" id="1"></a><a class="ms" id="p_15A4_1400"></a><a class="msdiv" id="msdiv221"></a>“Cattārimāni, bhikkhave, vacī­ducca­ritāni. Katamāni cattāri? Musāvādo, pisuṇā vācā, pharusā vācā, samphappalāpo—imāni kho, bhikkhave, cattāri vacī­ducca­ritāni. Cattārimāni, bhikkhave, vacīsucaritāni. Katamāni cattāri? Saccavācā, apisuṇā vācā,<span class="var" title=" saṇhavācā mantābhassaṃ (sī1), saṇhā vācā mantābhāsā (syā1-3, kaṃ), saṇhavācā mantāvācā (pā1)" id="note556"> saṇhā vācā, mantavācā</span>—imāni kho, bhikkhave, cattāri vacīsucaritānī”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Duccaritavagga</span> <span class="hidden">Duccaritasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>