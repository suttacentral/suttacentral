<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.254">
<article>
<div class="hgroup">
<p class="division">Aṅguttara Nikāya 4</p>
<p>26. Abhiññāvagga</p>
<h1>254. Abhiññāsutta</h1>
</div>
<p><a class="sc" id="1"></a><a class="pts" id="pts2.247"></a><a class="ms" id="p_15A4_1522"></a><a class="msdiv" id="msdiv254"></a>“Cattārome, bhikkhave, dhammā. Katame cattāro? Atthi, bhikkhave, dhammā abhiññā pariññeyyā; atthi, bhikkhave, dhammā abhiññā pahātabbā; atthi, bhikkhave, dhammā abhiññā bhāvetabbā; atthi, bhikkhave, dhammā abhiññā sacchikātabbā.</p>
<p><a class="sc" id="2"></a><a class="ms" id="p_15A4_1523"></a>Katame ca, bhikkhave, dhammā abhiññā pariññeyyā? <span class="var" title="pañ­cupādā­nak­khan­dhā­tissa vacanīyaṃ (mr)" id="note594">Pañcu­pādā­nak­khan­dhā</span>—ime vuccanti, bhikkhave, dhammā abhiññā pariññeyyā.</p>
<p><a class="sc" id="3"></a><a class="ms" id="p_15A4_1524"></a>Katame ca, bhikkhave, dhammā abhiññā pahātabbā? Avijjā ca bhavataṇhā ca—ime vuccanti, bhikkhave, dhammā abhiññā pahātabbā.</p>
<p><a class="sc" id="4"></a><a class="ms" id="p_15A4_1525"></a>Katame ca, bhikkhave, dhammā abhiññā bhāvetabbā? Samatho ca vipassanā ca—ime vuccanti, bhikkhave, dhammā abhiññā bhāvetabbā.</p>
<p><a class="sc" id="5"></a><a class="ms" id="p_15A4_1526"></a>Katame ca, bhikkhave, dhammā abhiññā sacchikātabbā? Vijjā ca vimutti ca—ime vuccanti, bhikkhave, dhammā abhiññā sacchikātabbā. Ime kho, bhikkhave, cattāro dhammā”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Abhiññāvagga</span> <span class="hidden">Abhiññāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>