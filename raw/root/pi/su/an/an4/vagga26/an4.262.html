<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.262">
<article>
<div class="hgroup">
<p class="division">Aṅguttara Nikāya 4</p>
<p>26. Abhiññāvagga</p>
<h1><span class="var" title="arañña­se­nāsa­na­suttaṃ (bj)" id="note600">262. Araññasutta</span></h1>
</div>
<p><a class="sc" id="1"></a><a class="ms" id="p_15A4_1559"></a><a class="msdiv" id="msdiv262"></a>“Catūhi, bhikkhave, dhammehi samannāgato bhikkhu nālaṃ arañña­vana­patthāni pantāni senāsanāni paṭisevituṃ. Katamehi catūhi? Kāmavitakkena, ­byāpā­da­vitak­kena, vihiṃ­sā­vitak­kena, duppañño hoti jaḷo elamūgo—imehi kho, bhikkhave, catūhi dhammehi samannāgato bhikkhu nālaṃ arañña­vana­patthāni pantāni senāsanāni paṭisevituṃ.</p>
<p><a class="sc" id="2"></a><a class="ms" id="p_15A4_1560"></a>Catūhi, bhikkhave, dhammehi samannāgato bhikkhu alaṃ arañña­vana­patthāni pantāni senāsanāni paṭisevituṃ. Katamehi catūhi? Nekkham­ma­vitak­kena, abyāpā­da­vitak­kena, avihiṃ­sā­vitak­kena, paññavā hoti ajaḷo anelamūgo—imehi kho, bhikkhave, catūhi dhammehi samannāgato bhikkhu alaṃ arañña­vana­patthāni pantāni senāsanāni paṭisevitun”ti.</p>
<p class="endsection">Navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Abhiññāvagga</span> <span class="hidden">Abhiññāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>