<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.211">
<article>
<div class="hgroup">
<p class="division">Aṅguttara Nikāya 4</p>
<p><span class="var" title="pari­sa­sobha­na­vaggo (bj)" id="note539">22. Parisāvagga</span></p>
<h1><span class="var" title="pari­sa­sobha­na­suttaṃ (bj)" id="note540">211. Parisāsutta</span></h1>
</div>
<p><a class="sc" id="1"></a><a class="ms" id="p_15A4_1373"></a><a class="msdiv" id="msdiv211"></a>“Cattārome, bhikkhave, parisadūsanā. Katame cattāro? <span class="var" title="idha bhikkhave bhikkhu (pts1, mr)" id="note541">Bhikkhu, bhikkhave</span>, dussīlo pāpadhammo parisadūsano; bhikkhunī, bhikkhave, dussīlā pāpadhammā parisadūsanā; upāsako, bhikkhave, dussīlo pāpadhammo parisadūsano; upāsikā, bhikkhave, dussīlā pāpadhammā parisadūsanā. Ime kho, bhikkhave, cattāro parisadūsanā.</p>
<p><a class="sc" id="2"></a><a class="pts" id="pts2.226"></a><a class="ms" id="p_15A4_1374"></a>Cattārome, bhikkhave, parisasobhanā. Katame cattāro? Bhikkhu, bhikkhave, sīlavā kalyāṇadhammo parisasobhano; bhikkhunī, bhikkhave, sīlavatī kalyāṇadhammā parisasobhanā; upāsako, bhikkhave, sīlavā kalyāṇadhammo parisasobhano; upāsikā, bhikkhave, sīlavatī kalyāṇadhammā parisasobhanā. Ime kho, bhikkhave, cattāro parisasobhanā”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Parisāvagga</span> <span class="hidden">Parisāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>