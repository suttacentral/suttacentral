<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="an4.60">
<article>
<div class="hgroup">
<p class="division">Aṅguttara Nikāya 4</p>
<p>6. ­Puññā­bhi­sanda­vagga</p>
<h1><span class="var" title="gihi­sāmī­ci­paṭi­padā­suttaṃ (bj)" id="note193">60. Gihi­sāmīci­sutta</span></h1>
</div>
<p><a class="sc" id="1"></a><a class="pts" id="pts2.65"></a><a class="ms" id="p_15A4_431"></a><a class="msdiv" id="msdiv60"></a>Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca:</p>
<p><a class="sc" id="2"></a><a class="ms" id="p_15A4_432"></a>“Catūhi kho, gahapati, dhammehi samannāgato ariyasāvako gihi­sāmī­ci­paṭi­padaṃ paṭipanno hoti yaso­paṭi­lābhi­niṃ sagga­saṃ­vatta­ni­kaṃ. Katamehi catūhi? Idha, gahapati, ariyasāvako bhikkhusaṅghaṃ paccupaṭṭhito hoti cīvarena, bhikkhusaṅghaṃ paccupaṭṭhito hoti piṇḍapātena, bhikkhusaṅghaṃ paccupaṭṭhito hoti senāsanena, bhikkhusaṅghaṃ paccupaṭṭhito hoti gilā­nappac­caya­bhesaj­ja­parik­khā­rena. Imehi kho, gahapati, catūhi dhammehi samannāgato ariyasāvako gihi­sāmī­ci­paṭi­padaṃ paṭipanno hoti yaso­paṭi­lābhi­niṃ sagga­saṃ­vatta­ni­kanti.</p>
<blockquote class="gatha">
<p><a class="sc" id="3"></a><a class="ms" id="p_15A4_433"></a>Gihi­sāmī­ci­paṭi­padaṃ,<br> paṭipajjanti paṇḍitā;<br> Sammaggate sīlavante,<br> cīvarena upaṭṭhitā.
</p>
<p><a class="sc" id="4"></a><a class="ms" id="p_15A4_434"></a>Piṇḍa­pāta­saya­nena,<br> Gilānap­pac­ca­yena ca;<br> Tesaṃ divā ca ratto ca,<br> Sadā puññaṃ pavaḍḍhati;<br> <span class="var" title="saggañca kamati ṭhānaṃ (pts1) | saggañca sappatiṭṭhānaṃ (mr)" id="note194">Saggañca kamatiṭṭhānaṃ</span>,<br> Kammaṃ katvāna bhaddakan”ti.
</p>
</blockquote>
<p class="endsection">Dasamaṃ.</p>
<p class="endsection">­Puññā­bhi­sanda­vaggo paṭhamo.</p>
<blockquote class="uddanagatha">
<p><a class="sc" id="5"></a><a class="ms" id="p_15A4_438"></a>Dve puññābhisandā dve ca,<br> saṃvāsā samajīvino;<br> Suppavāsā sudatto ca,<br> bhojanaṃ gihisāmicīti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">­Puññā­bhi­sanda­vagga</span> <span class="hidden">Paṭha­ma­puññā­bhi­sanda­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>