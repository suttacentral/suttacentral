<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" data-uid="an2.151" id="151">
<article>
<div class="hgroup">
<p class="division">Aṅguttara Nikāya 2</p>
<p>14. Santhāravagga</p>
<h1>151 </h1>
</div>
<p><a class="sc" id="151.1"></a><a class="pts" id="pts1.93"></a><a class="ms" id="p_15A2_244"></a><a class="msdiv" id="msdiv152"></a>“Dveme, bhikkhave, <span class="var" title="sandhārā (mr)" id="note71">santhārā</span>. Katame dve? Āmisasanthāro ca dhammasanthāro ca. Ime kho, bhikkhave, dve santhārā. Etadaggaṃ, bhikkhave, imesaṃ dvinnaṃ santhārānaṃ yadidaṃ dhammasanthāro”ti.</p>
</article>
</section>
<section class="sutta" data-uid="an2.152" id="152">
<article>
<div class="hgroup">
<h1>152 </h1>
</div>
<p><a class="sc" id="152.1"></a><a class="ms" id="p_15A2_245"></a><a class="msdiv" id="msdiv153"></a>“Dveme, bhikkhave, <span class="var" title="paṭisandhārā (mr)" id="note72">paṭisanthārā</span>. Katame dve? Āmi­sapaṭi­san­thāro ca dhamma­paṭi­san­thāro ca. Ime kho, bhikkhave, dve paṭisanthārā. Etadaggaṃ, bhikkhave, imesaṃ dvinnaṃ paṭi­san­thā­rā­naṃ yadidaṃ dhamma­paṭi­san­thāro”ti.</p>
</article>
</section>
<section class="sutta" data-uid="an2.153" id="153">
<article>
<div class="hgroup">
<h1>153 </h1>
</div>
<p><a class="sc" id="153.1"></a><a class="ms" id="p_15A2_246"></a><a class="msdiv" id="msdiv154"></a>“Dvemā, bhikkhave, esanā. Katamā dve? Āmisesanā ca dhammesanā ca. Imā kho, bhikkhave, dve esanā. Etadaggaṃ, bhikkhave, imāsaṃ dvinnaṃ esanānaṃ yadidaṃ dhammesanā”ti.</p>
</article>
</section>
<section class="sutta" data-uid="an2.154" id="154">
<article>
<div class="hgroup">
<h1>154 </h1>
</div>
<p><a class="sc" id="154.1"></a><a class="ms" id="p_15A2_247"></a><a class="msdiv" id="msdiv155"></a>“Dvemā, bhikkhave, pariyesanā. Katamā dve? Āmisa­pari­yesanā ca dhamma­pari­yesanā ca. Imā kho, bhikkhave, dve pariyesanā. Etadaggaṃ, bhikkhave, imāsaṃ dvinnaṃ pariyesanānaṃ yadidaṃ dhamma­pari­yesanā”ti.</p>
</article>
</section>
<section class="sutta" data-uid="an2.155" id="155">
<article>
<div class="hgroup">
<h1>155 </h1>
</div>
<p><a class="sc" id="155.1"></a><a class="ms" id="p_15A2_248"></a><a class="msdiv" id="msdiv156"></a>“Dvemā, bhikkhave, pariyeṭṭhiyo. Katamā dve? Āmisa­pari­yeṭṭhi ca dhamma­pari­yeṭṭhi ca. Imā kho, bhikkhave, dve pariyeṭṭhiyo. Etadaggaṃ, bhikkhave, imāsaṃ dvinnaṃ pariyeṭṭhīnaṃ yadidaṃ dhamma­pari­yeṭṭhī”ti.</p>
</article>
</section>
<section class="sutta" data-uid="an2.156" id="156">
<article>
<div class="hgroup">
<h1>156 </h1>
</div>
<p><a class="sc" id="156.1"></a><a class="ms" id="p_15A2_249"></a><a class="msdiv" id="msdiv157"></a>“Dvemā, bhikkhave, pūjā. Katamā dve? Āmisapūjā ca dhammapūjā ca. Imā kho, bhikkhave, dve pūjā. Etadaggaṃ, bhikkhave, imāsaṃ dvinnaṃ pūjānaṃ yadidaṃ dhammapūjā”ti.</p>
</article>
</section>
<section class="sutta" data-uid="an2.157" id="157">
<article>
<div class="hgroup">
<h1>157 </h1>
</div>
<p><a class="sc" id="157.1"></a><a class="ms" id="p_15A2_250"></a><a class="msdiv" id="msdiv158"></a>“Dvemāni, bhikkhave, ātitheyyāni. Katamāni dve? Āmisā­ti­theyyañca dhammā­ti­theyyañca. Imāni kho, bhikkhave, dve ātitheyyāni. Etadaggaṃ, bhikkhave, imesaṃ dvinnaṃ ātitheyyānaṃ yadidaṃ dhammā­ti­theyyan”ti.</p>
</article>
</section>
<section class="sutta" data-uid="an2.158" id="158">
<article>
<div class="hgroup">
<h1>158 </h1>
</div>
<p><a class="sc" id="158.1"></a><a class="ms" id="p_15A2_251"></a><a class="msdiv" id="msdiv159"></a>“Dvemā, bhikkhave, iddhiyo. Katamā dve? Āmisiddhi ca dhammiddhi ca. Imā kho, bhikkhave, dve iddhiyo. Etadaggaṃ, bhikkhave, imāsaṃ dvinnaṃ iddhīnaṃ yadidaṃ dhammiddhī”ti.</p>
</article>
</section>
<section class="sutta" data-uid="an2.159" id="159">
<article>
<div class="hgroup">
<h1>159 </h1>
</div>
<p><a class="sc" id="159.1"></a><a class="pts" id="pts1.94"></a><a class="ms" id="p_15A2_252"></a><a class="msdiv" id="msdiv160"></a>“Dvemā, bhikkhave, vuddhiyo. Katamā dve? Āmisavuddhi ca dhammavuddhi ca. Imā kho, bhikkhave, dve vuddhiyo. Etadaggaṃ, bhikkhave, imāsaṃ dvinnaṃ vuddhīnaṃ yadidaṃ dhammavuddhī”ti.</p>
</article>
</section>
<section class="sutta" data-uid="an2.160" id="160">
<article>
<div class="hgroup">
<h1>160 </h1>
</div>
<p><a class="sc" id="160.1"></a><a class="ms" id="p_15A2_253"></a><a class="msdiv" id="msdiv161"></a>“Dvemāni, bhikkhave, ratanāni. Katamāni dve? Āmisaratanañca dhamma­rata­nañca. Imāni kho, bhikkhave, dve ratanāni. Etadaggaṃ, bhikkhave, imesaṃ dvinnaṃ ratanānaṃ yadidaṃ dhammaratanan”ti.</p>
</article>
</section>
<section class="sutta" data-uid="an2.161" id="161">
<article>
<div class="hgroup">
<h1>161 </h1>
</div>
<p><a class="sc" id="161.1"></a><a class="ms" id="p_15A2_254"></a><a class="msdiv" id="msdiv162"></a>“Dveme, bhikkhave, sannicayā. Katame dve? Āmisasannicayo ca dhamma­sanni­cayo ca. Ime kho, bhikkhave, dve sannicayā. Etadaggaṃ, bhikkhave, imesaṃ dvinnaṃ sannicayānaṃ yadidaṃ dhamma­sanni­cayo”ti.</p>
</article>
</section>
<section class="sutta" data-uid="an2.162" id="162">
<article>
<div class="hgroup">
<h1>162 </h1>
</div>
<p><a class="sc" id="162.1"></a><a class="ms" id="p_15A2_255"></a><a class="msdiv" id="msdiv163"></a>“Dvemāni, bhikkhave, vepullāni. Katamāni dve? Āmisa­ve­pullañca dhamma­ve­pullañca. Imāni kho, bhikkhave, dve vepullāni. Etadaggaṃ, bhikkhave, imesaṃ dvinnaṃ vepullānaṃ yadidaṃ dhammavepullan”ti.</p>
<p class="endsection">Santhāravaggo catuttho.</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Santhāravagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>