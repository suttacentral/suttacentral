<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" id="32" data-uid="an2.32">
<article>
<div class="hgroup">
<p class="division">Aṅguttara Nikāya 2</p>
<p>4. Samacittavagga</p>
<h1>32 </h1>
</div>
<p><a class="sc" id="32.1"></a><a class="ms" id="p_15A2_70"></a><a class="msdiv" id="msdiv33"></a>“Asap­purisa­bhūmiñca vo, bhikkhave, desessāmi sap­purisa­bhūmiñca. Taṃ suṇātha, sādhukaṃ manasi karotha. Bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca: </p>
<p><a class="sc" id="32.2"></a><a class="ms" id="p_15A2_71"></a>“Katamā ca, bhikkhave, asap­purisa­bhūmi? Asappuriso, bhikkhave, akataññū hoti akatavedī. Asabbhi hetaṃ, bhikkhave, upaññātaṃ yadidaṃ akataññutā akataveditā. Kevalā esā, bhikkhave, asap­purisa­bhūmi yadidaṃ akataññutā akataveditā. <span class="var" title="(katamā ca bhikkhave sappurisabhūmi.) (bj)" id="note36">()</span> Sappuriso ca kho, bhikkhave, kataññū hoti katavedī. Sabbhi hetaṃ, bhikkhave, upaññātaṃ yadidaṃ kataññutā kataveditā. Kevalā esā, bhikkhave, sappurisabhūmi yadidaṃ kataññutā kataveditā”ti.</p>
</article>
</section>
<section class="sutta" id="33" data-uid="an2.33">
<article>
<div class="hgroup">
<h1>33 </h1>
</div>
<p><a class="sc" id="33.1"></a><a class="pts" id="pts1.62"></a><a class="ms" id="p_15A2_72"></a><a class="msdiv" id="msdiv34"></a>“Dvinnāhaṃ, bhikkhave, na suppatikāraṃ vadāmi. Katamesaṃ dvinnaṃ? Mātu ca pitu ca. Ekena, bhikkhave, aṃsena mātaraṃ parihareyya, ekena aṃsena pitaraṃ parihareyya vassasatāyuko vassasatajīvī so ca nesaṃ ucchāda­na­parimad­danan­hāpana­sambā­hanena. Te ca tattheva muttakarīsaṃ cajeyyuṃ, na tveva, bhikkhave, mātāpitūnaṃ kataṃ vā hoti <span class="var" title="patikataṃ (bj)" id="note37">paṭikataṃ</span> vā. Imissā ca, bhikkhave, mahāpathaviyā <span class="var" title="pahūta­satta­ratanāya (bj, s1-3, km, pts1)" id="note38">pahūta­ratta­ratanāya</span> mātāpitaro issarādhipacce rajje patiṭṭhāpeyya, na tveva, bhikkhave, mātāpitūnaṃ kataṃ vā hoti paṭikataṃ vā. Taṃ kissa hetu? <span class="var" title="bahūkārā (bj) | bahupakārā (s1, s2) | bahūpakārā (s3, mr)" id="note39">Bahukārā</span>, bhikkhave, mātāpitaro puttānaṃ āpādakā posakā imassa lokassa dassetāro. Yo ca kho, bhikkhave, mātāpitaro assaddhe saddhā­sam­padāya samādapeti niveseti patiṭṭhāpeti, dussīle sīlasampadāya samādapeti niveseti patiṭṭhāpeti, maccharī cāgasampadāya samādapeti niveseti patiṭṭhāpeti, duppaññe paññāsampadāya samādapeti niveseti patiṭṭhāpeti, ettāvatā kho, bhikkhave, mātāpitūnaṃ katañca hoti <span class="var" title="patikatañca atikatañcāti (bj, pts1)" id="note40">paṭikatañcā”ti</span>.</p>
</article>
</section>
<section class="sutta" id="34" data-uid="an2.34">
<article>
<div class="hgroup">
<h1>34 </h1>
</div>
<p><a class="sc" id="34.1"></a><a class="ms" id="p_15A2_73"></a><a class="msdiv" id="msdiv35"></a>Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ … pe … ekamantaṃ nisinno kho so brāhmaṇo bhagavantaṃ etadavoca: “kiṃvādī bhavaṃ gotamo kimakkhāyī”ti? “Kiriyavādī cāhaṃ, brāhmaṇa, akiriyavādī cā”ti. “Yathākathaṃ pana bhavaṃ gotamo kiriyavādī ca akiriyavādī cā”ti?</p>
<p><a class="sc" id="34.2"></a><a class="ms" id="p_15A2_74"></a>“Akiriyaṃ kho ahaṃ, brāhmaṇa, vadāmi kāya­ducca­ritassa vacī­ducca­ritassa mano­ducca­ritassa, anekavihitānaṃ pāpakānaṃ akusalānaṃ dhammānaṃ akiriyaṃ vadāmi. Kiriyañca kho ahaṃ, brāhmaṇa, vadāmi kāya­su­cari­tassa vacī­su­cari­tassa mano­su­cari­tassa, anekavihitānaṃ kusalānaṃ dhammānaṃ kiriyaṃ vadāmi. Evaṃ kho ahaṃ, brāhmaṇa, kiriyavādī ca akiriyavādī cā”ti.</p>
<p><a class="sc" id="34.3"></a><a class="ms" id="p_15A2_75"></a>“Abhikkantaṃ, bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.</p>
</article>
</section>
<section class="sutta" id="35" data-uid="an2.35">
<article>
<div class="hgroup">
<h1>35 </h1>
</div>
<p><a class="sc" id="35.1"></a><a class="pts" id="pts1.63"></a><a class="ms" id="p_15A2_76"></a><a class="msdiv" id="msdiv36"></a>Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho anāthapiṇḍiko gahapati bhagavantaṃ etadavoca: “kati nu kho, bhante, loke dakkhiṇeyyā, kattha ca dānaṃ dātabban”ti? “Dve kho, gahapati, loke dakkhiṇeyyā—sekho ca asekho ca. Ime kho, gahapati, dve loke dakkhiṇeyyā, ettha ca dānaṃ dātabban”ti.</p>
<p><a class="sc" id="35.2"></a><a class="ms" id="p_15A2_77"></a>Idamavoca bhagavā. Idaṃ <span class="var" title="vatvā (bj, pts1)" id="note41">vatvāna</span> sugato athāparaṃ etadavoca satthā:</p>
<blockquote class="gatha">
<p><a class="sc" id="35.3"></a><a class="ms" id="p_15A2_78"></a>“Sekho asekho ca imasmiṃ loke,<br> Āhuneyyā yajamānānaṃ honti;<br> Te <span class="var" title="ujubhūtā (s1-3, km, mr)" id="note42">ujjubhūtā</span> kāyena,<br> Vācāya uda cetasā;<br> Khettaṃ taṃ yajamānānaṃ,<br> Ettha dinnaṃ mahapphalan”ti.
</p>
</blockquote>
</article>
</section>
<section class="sutta" id="36" data-uid="an2.36">
<article>
<div class="hgroup">
<h1>36 </h1>
</div>
<p><a class="sc" id="36.1"></a><a class="ms" id="p_15A2_79"></a><a class="msdiv" id="msdiv37"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena āyasmā sāriputto sāvatthiyaṃ viharati pubbārāme migāramā­tu­pāsāde. Tatra kho āyasmā sāriputto bhikkhū āmantesi: “āvuso bhikkhave”ti. “Āvuso”ti kho te bhikkhū āyasmato sāriputtassa paccassosuṃ. Āyasmā sāriputto etadavoca: “ajjhat­ta­saṃ­yoja­nañca, āvuso, puggalaṃ desessāmi bahid­dhā­saṃ­yoja­nañca. Taṃ suṇātha, sādhukaṃ manasi karotha, bhāsissāmī”ti. “Evamāvuso”ti kho te bhikkhū āyasmato sāriputtassa paccassosuṃ. Āyasmā sāriputto etadavoca: </p>
<p><a class="sc" id="36.2"></a><a class="ms" id="p_15A2_80"></a>“Katamo cāvuso, ajjhat­ta­saṃ­yojano puggalo? Idhāvuso, bhikkhu sīlavā hoti, pāti­mokkha­saṃ­vara­saṃ­vuto viharati ācāra­gocara­sam­panno, aṇumattesu vajjesu bhayadassāvī, samādāya sikkhati sikkhāpadesu. So kāyassa bhedā paraṃ maraṇā aññataraṃ devanikāyaṃ upapajjati. So tato cuto āgāmī hoti, āgantā itthattaṃ. Ayaṃ vuccati, āvuso, ajjhat­ta­saṃ­yojano puggalo āgāmī hoti, āgantā itthattaṃ.</p>
<p><a class="sc" id="36.3"></a><a class="pts" id="pts1.64"></a><a class="ms" id="p_15A2_81"></a>Katamo cāvuso, bahid­dhā­saṃ­yojano puggalo? Idhāvuso, bhikkhu sīlavā hoti, pāti­mokkha­saṃ­vara­saṃ­vuto viharati ācāra­gocara­sam­panno, aṇumattesu vajjesu bhayadassāvī, samādāya sikkhati sikkhāpadesu. So aññataraṃ santaṃ cetovimuttiṃ upasampajja viharati. So kāyassa bhedā paraṃ maraṇā aññataraṃ devanikāyaṃ upapajjati. So tato cuto anāgāmī hoti, anāgantā itthattaṃ. Ayaṃ vuccatāvuso, bahid­dhā­saṃ­yojano puggalo anāgāmī hoti, anāgantā itthattaṃ.</p>
<p><a class="sc" id="36.4"></a><a class="ms" id="p_15A2_82"></a>Puna caparaṃ, āvuso, bhikkhu sīlavā hoti … pe … samādāya sikkhati sikkhāpadesu. So kāmānaṃyeva nibbidāya virāgāya nirodhāya paṭipanno hoti. So bhavānaṃyeva nibbidāya virāgāya nirodhāya paṭipanno hoti. So taṇhākkhayāya paṭipanno hoti. So lobhakkhayāya paṭipanno hoti. So kāyassa bhedā paraṃ maraṇā aññataraṃ devanikāyaṃ upapajjati. So tato cuto anāgāmī hoti, anāgantā itthattaṃ. Ayaṃ vuccatāvuso, bahid­dhā­saṃ­yojano puggalo anāgāmī hoti, anāgantā itthattan”ti.</p>
<p><a class="sc" id="36.5"></a><a class="pts" id="pts1.65"></a><a class="ms" id="p_15A2_83"></a>Atha kho sambahulā samacittā devatā yena bhagavā tenu­pasaṅka­miṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho tā devatā bhagavantaṃ etadavocuṃ: “eso, bhante, āyasmā sāriputto pubbārāme migāramā­tu­pāsāde bhikkhūnaṃ ajjhat­ta­saṃ­yoja­nañca puggalaṃ deseti bahid­dhā­saṃ­yoja­nañca. Haṭṭhā, bhante, parisā. Sādhu, bhante, bhagavā yenāyasmā sāriputto tenupa­saṅka­matu anukampaṃ upādāyā”ti. Adhivāsesi bhagavā tuṇhībhāvena. Atha kho bhagavā—seyyathāpi nāma balavā puriso <span class="var" title="sammiñjitaṃ (bj, s1-3, km, pts1)" id="note44">samiñjitaṃ</span> vā bāhaṃ pasāreyya, pasāritaṃ vā bāhaṃ samiñjeyya; evamevaṃ—jetavane antarahito pubbārāme migāramā­tu­pāsāde āyasmato sāriputtassa sammukhe pāturahosi. Nisīdi bhagavā paññatte āsane. Āyasmāpi kho sāriputto bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ sāriputtaṃ bhagavā etadavoca:</p>
<p><a class="sc" id="36.6"></a><a class="ms" id="p_15A2_84"></a>“Idha, sāriputta, sambahulā samacittā devatā yenāhaṃ tenu­pasaṅka­miṃsu; upasaṅkamitvā maṃ abhivādetvā ekamantaṃ aṭṭhaṃsu. Ekamantaṃ ṭhitā kho, sāriputta, tā devatā maṃ etadavocuṃ: ‘eso, bhante, āyasmā sāriputto pubbārāme migāramā­tu­pāsāde bhikkhūnaṃ ajjhat­ta­saṃ­yoja­nañca puggalaṃ deseti bahid­dhā­saṃ­yoja­nañca. Haṭṭhā, bhante, parisā. Sādhu, bhante, bhagavā yena āyasmā sāriputto tenupa­saṅka­matu anukampaṃ upādāyā’ti. Tā kho pana, sāriputta, devatā dasapi hutvā vīsampi hutvā tiṃsampi hutvā cattālīsampi hutvā paññāsampi hutvā saṭṭhipi hutvā āragga­koṭini­tudana­mat­tepi tiṭṭhanti, na ca aññamaññaṃ <span class="var" title="byābādhentīti (sabbattha)" id="note45">byābādhenti</span>. Siyā kho <span class="var" title="pana te (bj, s1-3, km, pts1)" id="note46">pana</span>, sāriputta, evamassa: ‘tattha nūna tāsaṃ devatānaṃ tathā cittaṃ bhāvitaṃ yena tā devatā dasapi hutvā vīsampi hutvā tiṃsampi hutvā cattālīsampi hutvā paññāsampi hutvā saṭṭhipi hutvā āragga­koṭini­tudana­mat­tepi tiṭṭhanti na ca aññamaññaṃ byābādhentī’ti. Na kho panetaṃ, sāriputta, evaṃ daṭṭhabbaṃ. Idheva kho, sāriputta, tāsaṃ devatānaṃ tathā cittaṃ bhāvitaṃ, yena tā devatā dasapi hutvā … pe … na ca aññamaññaṃ byābādhenti. Tasmātiha, sāriputta, evaṃ sikkhitabbaṃ: ‘santindriyā bhavissāma santamānasā’ti. Evañhi vo, sāriputta, sikkhitabbaṃ. ‘San­tindriyā­nañhi vo, sāriputta, santamānasānaṃ santaṃyeva kāyakammaṃ bhavissati santaṃ vacīkammaṃ santaṃ manokammaṃ. Santaṃyeva upahāraṃ upaharissāma sabrahmacārīsū’ti. ‘Evañhi vo, sāriputta, sikkhitabbaṃ. Anassuṃ kho, sāriputta, aññatitthiyā paribbājakā ye imaṃ dhamma­pariyā­yaṃ nāssosun’”ti.</p>
</article>
</section>
<section class="sutta" id="37" data-uid="an2.37">
<article>
<div class="hgroup">
<h1>37 </h1>
</div>
<p><a class="sc" id="37.1"></a><a class="pts" id="pts1.66"></a><a class="ms" id="p_15A2_85"></a><a class="msdiv" id="msdiv38"></a><span class="evam">Evaṃ me sutaṃ—​</span>   ekaṃ samayaṃ āyasmā mahākaccāno varaṇāyaṃ viharati <span class="var" title="­kadda­ma­dahatīre (bj, s1-3, km, pts1)" id="note47">bhaddasāritīre</span>. Atha kho ārāmadaṇḍo brāhmaṇo yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho ārāmadaṇḍo brāhmaṇo āyasmantaṃ mahākaccānaṃ etadavoca: “ko nu kho, bho kaccāna, hetu ko paccayo yena khattiyāpi khattiyehi vivadanti, brāhmaṇāpi brāhmaṇehi vivadanti, gahapatikāpi gahapatikehi vivadantī”ti? “<span class="var" title="­kāmarā­ga­vi­nivesa­vini­bandha (bj, s1-3, km, pts1)" id="note48">­Kāmarā­gā­bhini­ve­sa­vini­bandha­pali­gedha­pari­yuṭ­ṭhā­naj­jhosāna­hetu</span> kho, brāhmaṇa, khattiyāpi khattiyehi vivadanti, brāhmaṇāpi brāhmaṇehi vivadanti, gahapatikāpi gahapatikehi vivadantī”ti.</p>
<p><a class="sc" id="37.2"></a><a class="ms" id="p_15A2_86"></a>“Ko pana, bho kaccāna, hetu ko paccayo yena samaṇāpi samaṇehi vivadantī”ti? “Diṭṭhi­rāgā­bhini­ve­sa­vini­bandha­pali­gedha­pari­yuṭ­ṭhā­naj­jhosāna­hetu kho, brāhmaṇa, samaṇāpi samaṇehi vivadantī”ti.</p>
<p><a class="sc" id="37.3"></a><a class="ms" id="p_15A2_87"></a>“Atthi pana, bho kaccāna, koci lokasmiṃ yo imañceva ­kāmarā­gā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto, imañca diṭṭhi­rāgā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto”ti? “Atthi, brāhmaṇa, lokasmiṃ yo imañceva ­kāmarā­gā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto, imañca diṭṭhi­rāgā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto”ti.</p>
<p><a class="sc" id="37.4"></a><a class="pts" id="pts1.67"></a><a class="ms" id="p_15A2_88"></a>“Ko pana so, bho kaccāna, lokasmiṃ yo imañceva ­kāmarā­gā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto, imañca diṭṭhi­rāgā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto”ti? “Atthi, brāhmaṇa, puratthimesu janapadesu sāvatthī nāma nagaraṃ. Tattha so bhagavā etarahi viharati arahaṃ sammāsambuddho. So hi, brāhmaṇa, bhagavā imañceva ­kāmarā­gā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto, imañca diṭṭhi­rāgā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto”ti.</p>
<p><a class="sc" id="37.5"></a><a class="ms" id="p_15A2_89"></a>Evaṃ vutte, ārāmadaṇḍo brāhmaṇo uṭṭhāyāsanā ekaṃsaṃ uttarāsaṅgaṃ karitvā dakkhiṇaṃ jāṇumaṇḍalaṃ pathaviyaṃ nihantvā yena bhagavā tenañjaliṃ paṇāmetvā tikkhattuṃ udānaṃ udānesi: </p>
<p><a class="sc" id="37.6"></a><a class="ms" id="p_15A2_90"></a>“Namo tassa bhagavato arahato sammā­sambud­dhassa.</p>
<p><a class="sc" id="37.7"></a><a class="ms" id="p_15A2_91"></a>Namo tassa bhagavato arahato sammā­sambud­dhassa.</p>
<p><a class="sc" id="37.8"></a><a class="ms" id="p_15A2_92"></a>Namo tassa bhagavato arahato sammā­sambud­dhassa.</p>
<p><a class="sc" id="37.9"></a><a class="ms" id="p_15A2_93"></a>Yo hi so bhagavā imañceva ­kāmarā­gā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto, imañca diṭṭhi­rāgā­bhini­ve­sa­vini­bandha­pali­gedha­pari­yuṭ­ṭhā­naj­jhosānaṃ samatikkanto”ti.</p>
<p><a class="sc" id="37.10"></a><a class="ms" id="p_15A2_94"></a>“Abhikkantaṃ, bho kaccāna, abhikkantaṃ, bho kaccāna. Seyyathāpi, bho kaccāna, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya; andhakāre vā telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhotā kaccānena aneka­pariyā­yena dhammo pakāsito. Esāhaṃ, bho kaccāna, taṃ bhavantaṃ gotamaṃ saraṇaṃ gacchāmi dhammañca ­bhik­khu­saṅghañca. Upāsakaṃ maṃ bhavaṃ kaccāno dhāretu ajjatagge pāṇupetaṃ saraṇaṃ gatan”ti.</p>
</article>
</section>
<section class="sutta" id="38" data-uid="an2.38">
<article>
<div class="hgroup">
<h1>38 </h1>
</div>
<p><a class="sc" id="38.1"></a><a class="ms" id="p_15A2_95"></a><a class="msdiv" id="msdiv39"></a>Ekaṃ samayaṃ āyasmā mahākaccāno madhurāyaṃ viharati gundāvane. Atha kho <span class="var" title="kaṇḍarāyaṇo (bj) | kaṇḍarāyano (s1-3, km, pts1)" id="note49">kandarāyano</span> brāhmaṇo yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṃ … pe … ekamantaṃ nisinno kho kandarāyano brāhmaṇo āyasmantaṃ mahākaccānaṃ etadavoca: “sutaṃ metaṃ, bho kaccāna, ‘na samaṇo kaccāno brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimantetī’ti. Tayidaṃ, bho kaccāna, tatheva? Na hi bhavaṃ kaccāno brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimanteti. Tayidaṃ, bho kaccāna, na sampannamevā”ti.</p>
<p><a class="sc" id="38.2"></a><a class="pts" id="pts1.68"></a><a class="ms" id="p_15A2_96"></a>“Atthi, brāhmaṇa, tena bhagavatā jānatā passatā arahatā sammā­sambud­dhena vuddhabhūmi ca akkhātā daharabhūmi ca. Vuddho cepi, brāhmaṇa, hoti āsītiko vā nāvutiko vā vassasatiko vā jātiyā, so ca kāme paribhuñjati kāma­majjhā­vasati kāmapariḷāhena pariḍayhati kāmavitakkehi khajjati kāma­pari­yesanāya ussuko. Atha kho so bālo na therotveva saṅkhyaṃ gacchati. Daharo cepi, brāhmaṇa, hoti yuvā susukāḷakeso bhadrena yobbanena samannāgato paṭhamena vayasā. So ca na kāme paribhuñjati na kāma­majjhā­vasati, na kāmapariḷāhena pariḍayhati, na kāmavitakkehi khajjati, na kāma­pari­yesanāya ussuko. Atha kho so paṇḍito therotveva saṅkhyaṃ gacchatī”ti.</p>
<p><a class="sc" id="38.3"></a><a class="ms" id="p_15A2_97"></a>Evaṃ vutte, kandarāyano brāhmaṇo uṭṭhāyāsanā ekaṃsaṃ uttarāsaṅgaṃ karitvā daharānaṃ <span class="var" title="sudaṃ (bj, s1-3, km, pts1)" id="note50">sataṃ</span> bhikkhūnaṃ pāde sirasā vandati: “vuddhā bhavanto, vuddhabhūmiyaṃ ṭhitā. Daharā mayaṃ, daharabhūmiyaṃ ṭhitā”ti.</p>
<p><a class="sc" id="38.4"></a><a class="ms" id="p_15A2_98"></a>“Abhikkantaṃ, bho kaccāna … pe … upāsakaṃ maṃ bhavaṃ kaccāno dhāretu ajjatagge pāṇupetaṃ saraṇaṃ gatan”ti.</p>
</article>
</section>
<section class="sutta" id="39" data-uid="an2.39">
<article>
<div class="hgroup">
<h1>39 </h1>
</div>
<p><a class="sc" id="39.1"></a><a class="ms" id="p_15A2_99"></a><a class="msdiv" id="msdiv40"></a>“Yasmiṃ, bhikkhave, samaye corā balavanto honti, rājāno tasmiṃ samaye dubbalā honti. Tasmiṃ, bhikkhave, samaye rañño na phāsu hoti atiyātuṃ vā niyyātuṃ vā paccantime vā janapade anusaññātuṃ. Brāhma­ṇa­gaha­pati­kānampi tasmiṃ samaye na phāsu hoti atiyātuṃ vā niyyātuṃ vā bāhirāni vā kammantāni paṭivekkhituṃ. Evamevaṃ kho, bhikkhave, yasmiṃ samaye pāpabhikkhū balavanto honti, pesalā bhikkhū tasmiṃ samaye dubbalā honti. Tasmiṃ, bhikkhave, samaye pesalā bhikkhū tuṇhībhūtā tuṇhībhūtāva saṃghamajjhe <span class="var" title="sañcāyanti (bj-a) | saṅkamma jhāyanti (mr)" id="note51">saṅkasāyanti</span> paccantime vā janapade <span class="var" title="bhajanti (bj, s1-3, km, pts1)" id="note52">acchanti</span>. Tayidaṃ, bhikkhave, hoti bahujanāhitāya bahu­janā­su­khāya, bahuno janassa anatthāya ahitāya dukkhāya devamanussānaṃ.</p>
<p><a class="sc" id="39.2"></a><a class="pts" id="pts1.69"></a><a class="ms" id="p_15A2_100"></a>Yasmiṃ, bhikkhave, samaye rājāno balavanto honti, corā tasmiṃ samaye dubbalā honti. Tasmiṃ, bhikkhave, samaye rañño phāsu hoti atiyātuṃ vā niyyātuṃ vā paccantime vā janapade anusaññātuṃ. Brāhma­ṇa­gaha­pati­kānampi tasmiṃ samaye phāsu hoti atiyātuṃ vā niyyātuṃ vā bāhirāni vā kammantāni paṭivekkhituṃ. Evamevaṃ kho, bhikkhave, yasmiṃ samaye pesalā bhikkhū balavanto honti, pāpabhikkhū tasmiṃ samaye dubbalā honti. Tasmiṃ, bhikkhave, samaye pāpabhikkhū tuṇhībhūtā tuṇhībhūtāva saṃghamajjhe saṅkasāyanti, yena vā pana tena <span class="var" title="papatanti (bj, s1-3, km, pts1)" id="note53">pakkamanti</span>. Tayidaṃ, bhikkhave, hoti bahujanahitāya bahu­jana­su­khāya, bahuno janassa atthāya hitāya sukhāya devamanussānan”ti.</p>
</article>
</section>
<section class="sutta" id="40" data-uid="an2.40">
<article>
<div class="hgroup">
<h1>40 </h1>
</div>
<p><a class="sc" id="40.1"></a><a class="ms" id="p_15A2_101"></a><a class="msdiv" id="msdiv41"></a>“Dvinnāhaṃ, bhikkhave, micchā­paṭi­pattiṃ na vaṇṇemi, gihissa vā pabbajitassa vā. Gihī vā, bhikkhave, pabbajito vā micchā­paṭi­panno micchā­paṭi­pat­tādhika­ra­ṇa­hetu na ārādhako hoti ñāyaṃ dhammaṃ kusalaṃ.</p>
<p><a class="sc" id="40.2"></a><a class="ms" id="p_15A2_102"></a>Dvinnāhaṃ, bhikkhave, sammā­paṭi­pattiṃ vaṇṇemi, gihissa vā pabbajitassa vā. Gihī vā, bhikkhave, pabbajito vā sammāpaṭipanno sammā­paṭi­pat­tādhika­ra­ṇa­hetu ārādhako hoti ñāyaṃ dhammaṃ kusalan”ti.</p>
</article>
</section>
<section class="sutta" id="41" data-uid="an2.41">
<article>
<div class="hgroup">
<h1>41 </h1>
</div>
<p><a class="sc" id="41.1"></a><a class="ms" id="p_15A2_103"></a><a class="msdiv" id="msdiv42"></a>“Ye te, bhikkhave, bhikkhū duggahitehi suttantehi byañ­janap­pati­rūpa­kehi atthañca dhammañca paṭibāhanti te, bhikkhave, bhikkhū bahujanāhitāya paṭipannā bahu­janā­su­khāya, bahuno janassa anatthāya ahitāya dukkhāya devamanussānaṃ. Bahuñca te, bhikkhave, bhikkhū apuññaṃ pasavanti, te cimaṃ saddhammaṃ antaradhāpenti.</p>
<p><a class="sc" id="41.2"></a><a class="ms" id="p_15A2_104"></a>Ye te, bhikkhave, bhikkhū suggahitehi suttantehi byañ­janap­pati­rūpa­kehi atthañca dhammañca anulomenti te, bhikkhave, bhikkhū bahujanahitāya paṭipannā bahu­jana­su­khāya, bahuno janassa atthāya hitāya sukhāya devamanussānaṃ. Bahuñca te, bhikkhave, bhikkhū puññaṃ pasavanti, te cimaṃ saddhammaṃ ṭhapentī”ti.</p>
<p class="endsection">Samacittavaggo catuttho.</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Samacittavagga</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>