<!DOCTYPE html>
<html>
<head>
<meta charset="utf8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section id="vagga">
<section class="sutta" data-uid="an2.180" id="180">
<article>
<div class="hgroup">
<p class="division">Aṅguttara Nikāya 2</p>
<p><span class="var" title="kodhavaggo (bj) | paṇṇā­sa­kāsaṅga­hitā suttantā (s1-3) | kodhavagga (pts1)" id="note73">16. Kodhapeyyāla</span></p>
<h1>180 </h1>
</div>
<p><a class="sc" id="180.1"></a><a class="ms" id="p_15A2_276"></a><a class="msdiv" id="msdiv181"></a>“Dveme, bhikkhave, dhammā. Katame dve? Kodho ca upanāho ca … makkho ca <span class="var" title="palāso (bj, mr)" id="note74">paḷāso</span> ca … issā ca macchariyañca … māyā ca sāṭheyyañca … ahirikañca anottappañca. Ime kho, bhikkhave, dve dhammā”.</p>
</article>
</section>
<section class="sutta" data-uid="an2.181" id="181">
<article>
<div class="hgroup">
<h1>181–​185 </h1>
</div>
<p><a class="sc" id="181.1"></a><a class="ms" id="p_15A2_277"></a><a class="msdiv" id="msdiv182"></a>“Dveme, bhikkhave, dhammā. Katame dve? Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca. Ime kho, bhikkhave, dve dhammā”.</p>
</article>
</section>
<section class="sutta" data-uid="an2.186" id="186">
<article>
<div class="hgroup">
<h1>186–​190 </h1>
</div>
<p><a class="sc" id="186.1"></a><a class="pts" id="pts1.96"></a><a class="ms" id="p_15A2_278"></a><a class="msdiv" id="msdiv183"></a>“Dvīhi, bhikkhave, dhammehi samannāgato dukkhaṃ viharati. Katamehi dvīhi? Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca. Imehi kho, bhikkhave, dvīhi dhammehi samannāgato dukkhaṃ viharati”.</p>
</article>
</section>
<section class="sutta" data-uid="an2.191" id="191">
<article>
<div class="hgroup">
<h1>191–​195 </h1>
</div>
<p><a class="sc" id="191.1"></a><a class="ms" id="p_15A2_279"></a><a class="msdiv" id="msdiv184"></a>“Dvīhi, bhikkhave, dhammehi samannāgato sukhaṃ viharati. Katamehi dvīhi? Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca. Imehi kho, bhikkhave, dvīhi dhammehi samannāgato sukhaṃ viharati”.</p>
</article>
</section>
<section class="sutta" data-uid="an2.196" id="196">
<article>
<div class="hgroup">
<h1>196–​200 </h1>
</div>
<p><a class="sc" id="196.1"></a><a class="ms" id="p_15A2_280"></a><a class="msdiv" id="msdiv185"></a>“Dveme, bhikkhave, dhammā sekhassa bhikkhuno parihānāya saṃvattanti. Katame dve? Kodho ca upanāho ca … makkho ca paḷāso ca … issā ca macchariyañca … māyā ca sāṭheyyañca … ahirikañca anottappañca. Ime kho, bhikkhave, dve dhammā sekhassa bhikkhuno parihānāya saṃvattanti”.</p>
</article>
</section>
<section class="sutta" data-uid="an2.201" id="201">
<article>
<div class="hgroup">
<h1>201–​205 </h1>
</div>
<p><a class="sc" id="201.1"></a><a class="ms" id="p_15A2_281"></a><a class="msdiv" id="msdiv186"></a>“Dveme, bhikkhave, dhammā sekhassa bhikkhuno aparihānāya saṃvattanti. Katame dve? Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca. Ime kho, bhikkhave, dve dhammā sekhassa bhikkhuno aparihānāya saṃvattanti”.</p>
</article>
</section>
<section class="sutta" data-uid="an2.206" id="206">
<article>
<div class="hgroup">
<h1>206–​210 </h1>
</div>
<p><a class="sc" id="206.1"></a><a class="ms" id="p_15A2_282"></a><a class="msdiv" id="msdiv187"></a>“Dvīhi, bhikkhave, dhammehi samannāgato yathābhataṃ nikkhitto evaṃ niraye. Katamehi dvīhi? Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca. Imehi kho, bhikkhave, dvīhi dhammehi samannāgato yathābhataṃ nikkhitto evaṃ niraye”.</p>
</article>
</section>
<section class="sutta" data-uid="an2.211" id="211">
<article>
<div class="hgroup">
<h1>211–​215 </h1>
</div>
<p><a class="sc" id="211.1"></a><a class="pts" id="pts1.97"></a><a class="ms" id="p_15A2_283"></a><a class="msdiv" id="msdiv188"></a>“Dvīhi, bhikkhave, dhammehi samannāgato yathābhataṃ nikkhitto evaṃ sagge. Katamehi dvīhi? Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca. Imehi kho, bhikkhave, dvīhi dhammehi samannāgato yathābhataṃ nikkhitto evaṃ sagge”.</p>
</article>
</section>
<section class="sutta" data-uid="an2.216" id="216">
<article>
<div class="hgroup">
<h1>216–​220 </h1>
</div>
<p><a class="sc" id="216.1"></a><a class="ms" id="p_15A2_284"></a><a class="msdiv" id="msdiv189"></a>“Dvīhi, bhikkhave, dhammehi samannāgato idhekacco kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi dvīhi? Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca. Imehi kho, bhikkhave, dvīhi dhammehi samannāgato idhekacco kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati”.</p>
</article>
</section>
<section class="sutta" data-uid="an2.221" id="221">
<article>
<div class="hgroup">
<h1>221–​229 </h1>
</div>
<p><a class="sc" id="221.1"></a><a class="ms" id="p_15A2_285"></a><a class="msdiv" id="msdiv190"></a>“Dvīhi, bhikkhave, dhammehi samannāgato idhekacco kāyassa bhedā paraṃ maraṇā sugatiṃ saggaṃ lokaṃ upapajjati. Katamehi dvīhi? Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca. Imehi kho, bhikkhave, dvīhi dhammehi samannāgato idhekacco kāyassa bhedā paraṃ maraṇā sugatiṃ saggaṃ lokaṃ upapajjati”.</p>
<p class="endsection">Kodhapeyyālaṃ niṭṭhitaṃ.</p>
</article>
</section>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Peyyāla</span> <span class="hidden">Kodhapeyyāla</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>