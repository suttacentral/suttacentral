<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ps1.7">
<article>
<div class="hgroup">
<p class="division">Paṭi­sam­bhi­dā­magga</p>
<p>1 Mahāvagga</p>
<h1>1.7. Kammakathā</h1>
</div>
<p><a class="sc" id="1"></a><a class="pts" id="pts2.78"></a><a class="ms" id="p_26Ps_1273"></a><a class="msdiv" id="msdiv234"></a>Ahosi kammaṃ, ahosi kammavipāko. Ahosi kammaṃ, nāhosi kammavipāko. Ahosi kammaṃ, atthi kammavipāko. Ahosi kammaṃ, natthi kammavipāko. Ahosi kammaṃ, bhavissati kammavipāko. Ahosi kammaṃ, na bhavissati kammavipāko. (Atītakammaṃ) (6:<em>6</em>)</p>
<p><a class="sc" id="2"></a><a class="ms" id="p_26Ps_1274"></a>Atthi kammaṃ, atthi kammavipāko. Atthi kammaṃ, natthi kammavipāko. Atthi kammaṃ, bhavissati kammavipāko. Atthi kammaṃ, na bhavissati kammavipāko. (­Pac­cup­pan­na­kammaṃ) (4:<em>10</em>)</p>
<p><a class="sc" id="3"></a><a class="ms" id="p_26Ps_1275"></a>Bhavissati kammaṃ, bhavissati kammavipāko. Bhavissati kammaṃ, na bhavissati kammavipāko. (Anāgatakammaṃ) (2:<em>12</em>)</p>
<p><a class="sc" id="4"></a><a class="ms" id="p_26Ps_1276"></a><a class="msdiv" id="msdiv235"></a>Ahosi kusalaṃ kammaṃ, ahosi kusalassa kammassa vipāko. Ahosi kusalaṃ kammaṃ, nāhosi kusalassa kammassa vipāko. Ahosi kusalaṃ kammaṃ, atthi kusalassa kammassa vipāko. Ahosi kusalaṃ kammaṃ, natthi kusalassa kammassa vipāko. Ahosi kusalaṃ kammaṃ, bhavissati kusalassa kammassa vipāko. Ahosi kusalaṃ kammaṃ, na bhavissati kusalassa kammassa vipāko.</p>
<p><a class="sc" id="5"></a><a class="ms" id="p_26Ps_1277"></a>Atthi kusalaṃ kammaṃ, atthi kusalassa kammassa vipāko. Atthi kusalaṃ kammaṃ, natthi kusalassa kammassa vipāko. Atthi kusalaṃ kammaṃ, bhavissati kusalassa kammassa vipāko. Atthi kusalaṃ kammaṃ, na bhavissati kusalassa kammassa vipāko.</p>
<p><a class="sc" id="6"></a><a class="ms" id="p_26Ps_1278"></a>Bhavissati kusalaṃ kammaṃ, bhavissati kusalassa kammassa vipāko. Bhavissati kusalaṃ kammaṃ, na bhavissati kusalassa kammassa vipāko.</p>
<p><a class="sc" id="7"></a><a class="ms" id="p_26Ps_1279"></a>Ahosi akusalaṃ kammaṃ, ahosi akusalassa kammassa vipāko. Ahosi akusalaṃ kammaṃ, nāhosi akusalassa kammassa vipāko. Ahosi akusalaṃ kammaṃ, atthi akusalassa kammassa vipāko. Ahosi akusalaṃ kammaṃ, natthi akusalassa kammassa vipāko. Ahosi akusalaṃ kammaṃ, bhavissati akusalassa kammassa vipāko. Ahosi akusalaṃ kammaṃ, na bhavissati akusalassa kammassa vipāko.</p>
<p><a class="sc" id="8"></a><a class="pts" id="pts2.79"></a><a class="ms" id="p_26Ps_1280"></a>Atthi akusalaṃ kammaṃ, atthi akusalassa kammassa vipāko. Atthi akusalaṃ kammaṃ, natthi akusalassa kammassa vipāko. Atthi akusalaṃ kammaṃ, bhavissati akusalassa kammassa vipāko. Atthi akusalaṃ kammaṃ, na bhavissati akusalassa kammassa vipāko.</p>
<p><a class="sc" id="9"></a><a class="ms" id="p_26Ps_1281"></a>Bhavissati akusalaṃ kammaṃ, bhavissati akusalassa kammassa vipāko. Bhavissati akusalaṃ kammaṃ, na bhavissati akusalassa kammassa vipāko.</p>
<p><a class="sc" id="10"></a><a class="ms" id="p_26Ps_1282"></a>Ahosi sāvajjaṃ kammaṃ … pe … ahosi anavajjaṃ kammaṃ … pe … ahosi kaṇhaṃ kammaṃ … pe … ahosi sukkaṃ kammaṃ … pe … ahosi sukhudrayaṃ kammaṃ … pe … ahosi dukkhudrayaṃ kammaṃ … pe … ahosi sukhavipākaṃ kammaṃ … pe … ahosi dukkhavipākaṃ kammaṃ, ahosi duk­kha­vipākassa kammassa vipāko. Ahosi dukkhavipākaṃ kammaṃ, nāhosi duk­kha­vipākassa kammassa vipāko. Ahosi dukkhavipākaṃ kammaṃ, atthi duk­kha­vipākassa kammassa vipāko. Ahosi dukkhavipākaṃ kammaṃ, natthi duk­kha­vipākassa kammassa vipāko. Ahosi dukkhavipākaṃ kammaṃ, bhavissati duk­kha­vipākassa kammassa vipāko. Ahosi dukkhavipākaṃ kammaṃ, na bhavissati duk­kha­vipākassa kammassa vipāko.</p>
<p><a class="sc" id="11"></a><a class="ms" id="p_26Ps_1283"></a>Atthi dukkhavipākaṃ kammaṃ, atthi duk­kha­vipākassa kammassa vipāko. Atthi dukkhavipākaṃ kammaṃ, natthi duk­kha­vipākassa kammassa vipāko. Atthi dukkhavipākaṃ kammaṃ, bhavissati duk­kha­vipākassa kammassa vipāko. Atthi dukkhavipākaṃ kammaṃ, na bhavissati duk­kha­vipākassa kammassa vipāko.</p>
<p><a class="sc" id="12"></a><a class="ms" id="p_26Ps_1284"></a>Bhavissati dukkhavipākaṃ kammaṃ, bhavissati duk­kha­vipākassa kammassa vipāko. Bhavissati dukkhavipākaṃ kammaṃ, na bhavissati duk­kha­vipākassa kammassa vipākoti.</p>
<p class="endsutta"><a class="ms" id="p_26Ps_1285"></a>Kammakathā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
