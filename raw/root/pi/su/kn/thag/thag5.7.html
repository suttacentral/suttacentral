<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag5.7">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.7. Gayākas­sapat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc345"></a><a class="verse-num-pts" id="verse-num-pts345"></a><a class="ms" id="p_19Th1_603"></a><a class="msdiv" id="msdiv345"></a>“Pāto <span class="var" title="majjhantikaṃ (bj, s2, s3, pts1) | majjhaṇhikaṃ (pts2)" id="note193">majjhanhikaṃ</span> sāyaṃ,<br>
tikkhattuṃ divasassahaṃ;<br>
Otariṃ udakaṃ sohaṃ,<br>
gayāya gayaphagguyā.</p>
<p><a class="sc" id="2"></a><a class="verse-num-sc" id="verse-num-sc346"></a><a class="verse-num-pts" id="verse-num-pts346"></a><a class="ms" id="p_19Th1_604"></a><a class="msdiv" id="msdiv346"></a>‘Yaṃ mayā pakataṃ pāpaṃ,<br>
pubbe aññāsu jātisu;<br>
Taṃ dānīdha pavāhemi’,<br>
evaṃdiṭṭhi pure ahuṃ.</p>
<p><a class="sc" id="3"></a><a class="verse-num-sc" id="verse-num-sc347"></a><a class="verse-num-pts" id="verse-num-pts347"></a><a class="ms" id="p_19Th1_605"></a><a class="msdiv" id="msdiv347"></a>Sutvā subhāsitaṃ vācaṃ,<br>
dhammat­tha­sahitaṃ padaṃ;<br>
Tathaṃ yāthāvakaṃ atthaṃ,<br>
yoniso paccavekkhisaṃ.</p>
<p><a class="sc" id="4"></a><a class="verse-num-sc" id="verse-num-sc348"></a><a class="verse-num-pts" id="verse-num-pts348"></a><a class="ms" id="p_19Th1_606"></a><a class="msdiv" id="msdiv348"></a>Ninhā­tasabba­pā­pomhi,<br>
nimmalo payato suci;<br>
Suddho suddhassa dāyādo,<br>
putto buddhassa oraso.</p>
<p><a class="sc" id="5"></a><a class="verse-num-sc" id="verse-num-sc349"></a><a class="verse-num-pts" id="verse-num-pts349"></a><a class="ms" id="p_19Th1_607"></a><a class="msdiv" id="msdiv349"></a>Ogay­haṭṭhaṅ­gikaṃ sotaṃ,<br>
sabbapāpaṃ pavāhayiṃ;<br>
Tisso vijjā ajjhagamiṃ,<br>
kataṃ buddhassa sāsanan”ti.</p>
</blockquote>
<p class="endsutta"><a class="ms" id="p_19Th1_608"></a>… Gayākassapo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
