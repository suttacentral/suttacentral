<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag13.1">
<article>
<div class="hgroup">
<p class="division">Theragāthā</p>
<p>Terasanipāta</p>
<p>Paṭhamavagga</p>
<h1><span class="var" title="soṇat­thera­gāthā (bj)" id="note293">13.1 Soṇa­koḷi­visat­thera­gāthā</span></h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc632"></a><a class="verse-num-pts" id="verse-num-pts632"></a><a class="pts" id="pts65"></a><a class="ms" id="p_19Th1_954"></a><a class="msdiv" id="msdiv632"></a>“Yāhu raṭṭhe samukkaṭṭho,<br>
rañño aṅgassa <span class="var" title="paddhagu (bj, pts1-2) | patthagū (s2, s3) | paṭṭhagū (mr)" id="note294">paddhagū</span>;<br>
Svajja dhammesu ukkaṭṭho,<br>
soṇo dukkhassa pāragū.</p>
<p><a class="sc" id="2"></a><a class="verse-num-sc" id="verse-num-sc633"></a><a class="verse-num-pts" id="verse-num-pts633"></a><a class="ms" id="p_19Th1_955"></a><a class="msdiv" id="msdiv633"></a>Pañca chinde pañca jahe,<br>
pañca cuttari bhāvaye;<br>
Pañcasaṅgātigo bhikkhu,<br>
oghatiṇṇoti vuccati.</p>
<p><a class="sc" id="3"></a><a class="verse-num-sc" id="verse-num-sc634"></a><a class="verse-num-pts" id="verse-num-pts634"></a><a class="ms" id="p_19Th1_956"></a><a class="msdiv" id="msdiv634"></a>Unnaḷassa pamattassa,<br>
<span class="var" title="bāhirāsayassa (mr)" id="note295">bāhirāsassa</span> bhikkhuno;<br>
Sīlaṃ samādhi paññā ca,<br>
pāripūriṃ na gacchati.</p>
<p><a class="sc" id="4"></a><a class="verse-num-sc" id="verse-num-sc635"></a><a class="verse-num-pts" id="verse-num-pts635"></a><a class="ms" id="p_19Th1_957"></a><a class="msdiv" id="msdiv635"></a>Yañhi kiccaṃ <span class="var" title="tadapaviddhaṃ (bj, s2, s3, pts1-2)" id="note296">apaviddhaṃ</span>,<br>
akiccaṃ pana karīyati;<br>
Unnaḷānaṃ pamattānaṃ,<br>
tesaṃ vaḍḍhanti āsavā.</p>
<p><a class="sc" id="5"></a><a class="verse-num-sc" id="verse-num-sc636"></a><a class="verse-num-pts" id="verse-num-pts636"></a><a class="ms" id="p_19Th1_958"></a><a class="msdiv" id="msdiv636"></a>Yesañca susamāraddhā,<br>
niccaṃ kāyagatā sati;<br>
Akiccaṃ te na sevanti,<br>
kicce sātaccakārino;<br>
Satānaṃ sampajānānaṃ,<br>
atthaṃ gacchanti āsavā.</p>
<p><a class="sc" id="6"></a><a class="verse-num-sc" id="verse-num-sc637"></a><a class="verse-num-pts" id="verse-num-pts637"></a><a class="ms" id="p_19Th1_959"></a><a class="msdiv" id="msdiv637"></a>Ujumaggamhi akkhāte,<br>
gacchatha mā nivattatha;<br>
Attanā codayattānaṃ,<br>
nib­bā­na­ma­bhihā­raye.</p>
<p><a class="sc" id="7"></a><a class="verse-num-sc" id="verse-num-sc638"></a><a class="verse-num-pts" id="verse-num-pts638"></a><a class="ms" id="p_19Th1_960"></a><a class="msdiv" id="msdiv638"></a>Accāraddhamhi vīriyamhi,<br>
satthā loke anuttaro;<br>
Vīṇopamaṃ karitvā me,<br>
dhammaṃ desesi cakkhumā;<br>
Tassāhaṃ vacanaṃ sutvā,<br>
vihāsiṃ sāsane rato.</p>
<p><a class="sc" id="8"></a><a class="verse-num-sc" id="verse-num-sc639"></a><a class="verse-num-pts" id="verse-num-pts639"></a><a class="ms" id="p_19Th1_961"></a><a class="msdiv" id="msdiv639"></a>Samathaṃ paṭipādesiṃ,<br>
uttamatthassa pattiyā;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="9"></a><a class="verse-num-sc" id="verse-num-sc640"></a><a class="verse-num-pts" id="verse-num-pts640"></a><a class="ms" id="p_19Th1_962"></a><a class="msdiv" id="msdiv640"></a><span class="var" title="nikkhame (mr) | nekkhammaṃ (^pi-tv-kd5#8 [Cammak­khan­dhaka/1. Soṇas­sa­pabbajjā]; ^an6.55#1 [55.&nbsp;Soṇasutta])" id="note297">Nekkhamme</span> adhimuttassa,<br>
pavivekañca cetaso;<br>
<span class="var" title="abyāpaj­jhā­dhi­muttassa (s2, s3, pts1-2, mr)" id="note298">Abyāpaj­jādhi­muttassa</span>,<br>
upādā­nak­kha­yassa ca.</p>
<p><a class="sc" id="10"></a><a class="verse-num-sc" id="verse-num-sc641"></a><a class="verse-num-pts" id="verse-num-pts641"></a><a class="ms" id="p_19Th1_963"></a><a class="msdiv" id="msdiv641"></a>Taṇ­hak­kha­yā­dhi­muttassa,<br>
asammohañca cetaso;<br>
Disvā āyatanuppādaṃ,<br>
sammā cittaṃ vimuccati.</p>
<p><a class="sc" id="11"></a><a class="verse-num-sc" id="verse-num-sc642"></a><a class="verse-num-pts" id="verse-num-pts642"></a><a class="pts" id="pts66"></a><a class="ms" id="p_19Th1_964"></a><a class="msdiv" id="msdiv642"></a>Tassa sammā vimuttassa,<br>
santacittassa bhikkhuno;<br>
Katassa paṭicayo natthi,<br>
karaṇīyaṃ na vijjati.</p>
<p><a class="sc" id="12"></a><a class="verse-num-sc" id="verse-num-sc643"></a><a class="verse-num-pts" id="verse-num-pts643"></a><a class="ms" id="p_19Th1_965"></a><a class="msdiv" id="msdiv643"></a>Selo yathā <span class="var" title="ekaghano (bj, s2, s3, pts1-2, mr)" id="note299">ekagghano</span>,<br>
vātena na samīrati;<br>
Evaṃ rūpā rasā saddā,<br>
gandhā phassā ca kevalā.</p>
<p><a class="sc" id="13"></a><a class="verse-num-sc" id="verse-num-sc644"></a><a class="verse-num-pts" id="verse-num-pts644"></a><a class="ms" id="p_19Th1_966"></a><a class="msdiv" id="msdiv644"></a>Iṭṭhā dhammā aniṭṭhā ca,<br>
nappavedhenti tādino;<br>
Ṭhitaṃ cittaṃ visaññuttaṃ,<br>
vayañ­cassā­nu­passatī”ti.</p>
</blockquote>
<p class="endsutta"><a class="ms" id="p_19Th1_967"></a>… Soṇo koḷiviso thero ….</p>
<p class="endsection"><a class="ms" id="p_19Th1_968"></a>Terasanipāto niṭṭhito.</p>
<p class="uddana"><a class="ms" id="p_19Th1_969"></a>Tatruddānaṃ</p>
<blockquote class="uddanagatha">
<p><a class="sc" id="14"></a><a class="ms" id="p_19Th1_970"></a>Soṇo koḷiviso thero,<br>
ekoyeva mahiddhiko;<br>
Terasamhi nipātamhi,<br>
gāthāyo cettha terasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
