<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag10.4">
<article>
<div class="hgroup">
<p class="division">Theragāthā</p>
<p>Dasakanipāta</p>
<p>Paṭhamavagga</p>
<h1>10.4. Cūḷa­pantha­kat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc557"></a><a class="verse-num-pts" id="verse-num-pts557"></a><a class="ms" id="p_19Th1_863"></a><a class="msdiv" id="msdiv557"></a>“Dandhā mayhaṃ gatī āsi,<br>
paribhūto pure ahaṃ;<br>
Bhātā ca maṃ paṇāmesi,<br>
‘gaccha dāni tuvaṃ gharaṃ’.</p>
<p><a class="sc" id="2"></a><a class="verse-num-sc" id="verse-num-sc558"></a><a class="verse-num-pts" id="verse-num-pts558"></a><a class="ms" id="p_19Th1_864"></a><a class="msdiv" id="msdiv558"></a>Sohaṃ paṇāmito santo,<br>
saṃghārāmassa koṭṭhake;<br>
Dummano tattha aṭṭhāsiṃ,<br>
sāsanasmiṃ apekkhavā.</p>
<p><a class="sc" id="3"></a><a class="verse-num-sc" id="verse-num-sc559"></a><a class="verse-num-pts" id="verse-num-pts559"></a><a class="ms" id="p_19Th1_865"></a><a class="msdiv" id="msdiv559"></a>Bhagavā tattha <span class="var" title="āgañchi (bj)" id="note271">āgacchi</span>,<br>
sīsaṃ mayhaṃ parāmasi;<br>
Bāhāya maṃ gahetvāna,<br>
saṃghārāmaṃ pavesayi.</p>
<p><a class="sc" id="4"></a><a class="verse-num-sc" id="verse-num-sc560"></a><a class="verse-num-pts" id="verse-num-pts560"></a><a class="ms" id="p_19Th1_866"></a><a class="msdiv" id="msdiv560"></a>Anukampāya me satthā,<br>
pādāsi pādapuñchaniṃ;<br>
‘Etaṃ suddhaṃ adhiṭṭhehi,<br>
ekamantaṃ svadhiṭṭhitaṃ’.</p>
<p><a class="sc" id="5"></a><a class="verse-num-sc" id="verse-num-sc561"></a><a class="verse-num-pts" id="verse-num-pts561"></a><a class="ms" id="p_19Th1_867"></a><a class="msdiv" id="msdiv561"></a>Tassāhaṃ vacanaṃ sutvā,<br>
vihāsiṃ sāsane rato;<br>
Samādhiṃ paṭipādesiṃ,<br>
uttamatthassa pattiyā.</p>
<p><a class="sc" id="6"></a><a class="verse-num-sc" id="verse-num-sc562"></a><a class="verse-num-pts" id="verse-num-pts562"></a><a class="ms" id="p_19Th1_868"></a><a class="msdiv" id="msdiv562"></a>Pubbenivāsaṃ jānāmi,<br>
dibbacakkhu visodhitaṃ;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="7"></a><a class="verse-num-sc" id="verse-num-sc563"></a><a class="verse-num-pts" id="verse-num-pts563"></a><a class="ms" id="p_19Th1_869"></a><a class="msdiv" id="msdiv563"></a>Sahas­sak­khat­tu­mattānaṃ,<br>
nimminitvāna panthako;<br>
Nisīdambavane ramme,<br>
yāva <span class="var" title="... vedanaṃ (s2, s3, pts1)" id="note272">kālappavedanā</span>.</p>
<p><a class="sc" id="8"></a><a class="verse-num-sc" id="verse-num-sc564"></a><a class="verse-num-pts" id="verse-num-pts564"></a><a class="ms" id="p_19Th1_870"></a><a class="msdiv" id="msdiv564"></a>Tato me satthā pāhesi,<br>
dūtaṃ kālappavedakaṃ;<br>
Paveditamhi kālamhi,<br>
<span class="var" title="vehāsā­nu­pasaṅka­miṃ (s2, s3, pts1, mr)" id="note273">vehāsā­du­pasaṅka­miṃ</span>.</p>
<p><a class="sc" id="9"></a><a class="verse-num-sc" id="verse-num-sc565"></a><a class="verse-num-pts" id="verse-num-pts565"></a><a class="ms" id="p_19Th1_871"></a><a class="msdiv" id="msdiv565"></a>Vanditvā satthuno pāde,<br>
ekamantaṃ nisīdahaṃ;<br>
Nisinnaṃ maṃ viditvāna,<br>
atha satthā paṭiggahi.</p>
<p><a class="sc" id="10"></a><a class="verse-num-sc" id="verse-num-sc566"></a><a class="verse-num-pts" id="verse-num-pts566"></a><a class="ms" id="p_19Th1_872"></a><a class="msdiv" id="msdiv566"></a>Āyāgo sabbalokassa,<br>
āhutīnaṃ paṭiggaho;<br>
Puññakkhettaṃ manussānaṃ,<br>
paṭiggaṇhittha dakkhiṇan”ti.</p>
</blockquote>
<p class="endsutta"><a class="ms" id="p_19Th1_873"></a>… Cūḷapanthako thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
