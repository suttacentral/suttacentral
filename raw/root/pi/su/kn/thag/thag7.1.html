<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag7.1">
<article>
<div class="hgroup">
<p class="division">Theragāthā</p>
<p>Sattakanipāta</p>
<p>Paṭhamavagga</p>
<h1>7.1. Sun­dara­samud­dat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc459"></a><a class="verse-num-pts" id="verse-num-pts459"></a><a class="pts" id="pts49"></a><a class="ms" id="p_19Th1_744"></a><a class="msdiv" id="msdiv459"></a>“Alaṅkatā suvasanā,<br>
<span class="var" title="mālābhārī (bj) | mālabhārī (s2, s3)" id="note237">māladhārī</span> vibhūsitā;<br>
Alatta­ka­katāpādā,<br>
pādukāruyha vesikā.</p>
<p><a class="sc" id="2"></a><a class="verse-num-sc" id="verse-num-sc460"></a><a class="verse-num-pts" id="verse-num-pts460"></a><a class="ms" id="p_19Th1_745"></a><a class="msdiv" id="msdiv460"></a>Pādukā oruhitvāna,<br>
purato pañjalīkatā;<br>
Sā maṃ saṇhena mudunā,<br>
<span class="var" title="mihitapubbaṃ (bj) | mitapubbam (s2, s3)" id="note238">mhitapubbaṃ</span> abhāsatha.</p>
<p><a class="sc" id="3"></a><a class="verse-num-sc" id="verse-num-sc461"></a><a class="verse-num-pts" id="verse-num-pts461"></a><a class="ms" id="p_19Th1_746"></a><a class="msdiv" id="msdiv461"></a>Yuvāsi tvaṃ pabbajito,<br>
tiṭṭhāhi mama sāsane;<br>
Bhuñja mānusake kāme,<br>
ahaṃ vittaṃ dadāmi te;<br>
Saccaṃ te paṭijānāmi,<br>
aggiṃ vā te harāmahaṃ.</p>
<p><a class="sc" id="4"></a><a class="verse-num-sc" id="verse-num-sc462"></a><a class="verse-num-pts" id="verse-num-pts462"></a><a class="ms" id="p_19Th1_747"></a><a class="msdiv" id="msdiv462"></a>Yadā jiṇṇā bhavissāma,<br>
ubho daṇḍaparāyanā;<br>
Ubhopi pabbajissāma,<br>
ubhayattha kaṭaggaho.</p>
<p><a class="sc" id="5"></a><a class="verse-num-sc" id="verse-num-sc463"></a><a class="verse-num-pts" id="verse-num-pts463"></a><a class="ms" id="p_19Th1_748"></a><a class="msdiv" id="msdiv463"></a>Tañca disvāna yācantiṃ,<br>
vesikaṃ pañjalīkataṃ;<br>
Alaṅkataṃ suvasanaṃ,<br>
maccupāsaṃva oḍḍitaṃ.</p>
<p><a class="sc" id="6"></a><a class="verse-num-sc" id="verse-num-sc464"></a><a class="verse-num-pts" id="verse-num-pts464"></a><a class="ms" id="p_19Th1_749"></a><a class="msdiv" id="msdiv464"></a>Tato me manasīkāro,<br>
… pe …<br>
nibbidā samatiṭṭhatha.</p>
<p><a class="sc" id="7"></a><a class="verse-num-sc" id="verse-num-sc465"></a><a class="verse-num-pts" id="verse-num-pts465"></a><a class="ms" id="p_19Th1_750"></a><a class="msdiv" id="msdiv465"></a>Tato cittaṃ vimucci me,<br>
… pe …<br>
kataṃ buddhassa sāsanan”ti.</p>
</blockquote>
<p class="endsutta"><a class="ms" id="p_19Th1_751"></a>… Sundarasamuddo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
