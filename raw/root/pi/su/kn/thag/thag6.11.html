<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.11">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.11. Nhātaka­munit­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc435"></a><a class="verse-num-pts" id="verse-num-pts435"></a><a class="ms" id="p_19Th1_713"></a><a class="msdiv" id="msdiv435"></a>“Vāta­rogā­bhi­nīto tvaṃ,<br>
viharaṃ kānane vane;<br>
Paviddhagocare lūkhe,<br>
kathaṃ bhikkhu karissasi”.</p>
<p><a class="sc" id="2"></a><a class="verse-num-sc" id="verse-num-sc436"></a><a class="verse-num-pts" id="verse-num-pts436"></a><a class="ms" id="p_19Th1_714"></a><a class="msdiv" id="msdiv436"></a>“Pītisukhena vipulena,<br>
pharitvāna samussayaṃ;<br>
Lūkhampi abhisambhonto,<br>
viharissāmi kānane.</p>
<p><a class="sc" id="3"></a><a class="verse-num-sc" id="verse-num-sc437"></a><a class="verse-num-pts" id="verse-num-pts437"></a><a class="ms" id="p_19Th1_715"></a><a class="msdiv" id="msdiv437"></a>Bhāvento satta bojjhaṅge,<br>
indriyāni balāni ca;<br>
<span class="var" title="jhāna­su­khuma­sam­panno (s2, s3, mr)" id="note222">Jhāna­so­khumma­sam­panno</span>,<br>
viharissaṃ anāsavo.</p>
<p><a class="sc" id="4"></a><a class="verse-num-sc" id="verse-num-sc438"></a><a class="verse-num-pts" id="verse-num-pts438"></a><a class="ms" id="p_19Th1_716"></a><a class="msdiv" id="msdiv438"></a>Vippamuttaṃ kilesehi,<br>
suddhacittaṃ anāvilaṃ;<br>
Abhiṇhaṃ paccavekkhanto,<br>
viharissaṃ anāsavo.</p>
<p><a class="sc" id="5"></a><a class="verse-num-sc" id="verse-num-sc439"></a><a class="verse-num-pts" id="verse-num-pts439"></a><a class="ms" id="p_19Th1_717"></a><a class="msdiv" id="msdiv439"></a>Ajjhattañca bahiddhā ca,<br>
ye me vijjiṃsu āsavā;<br>
Sabbe asesā ucchinnā,<br>
na ca uppajjare puna.</p>
<p><a class="sc" id="6"></a><a class="verse-num-sc" id="verse-num-sc440"></a><a class="verse-num-pts" id="verse-num-pts440"></a><a class="ms" id="p_19Th1_718"></a><a class="msdiv" id="msdiv440"></a>Pañcakkhandhā pariññātā,<br>
tiṭṭhanti chinnamūlakā;<br>
Dukkhakkhayo anuppatto,<br>
natthi dāni punabbhavo”ti.</p>
</blockquote>
<p class="endsutta"><a class="ms" id="p_19Th1_719"></a>… Nhātaka­munit­thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
