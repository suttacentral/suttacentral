<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.7">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.7. Kāti­yānat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc411"></a><a class="verse-num-pts" id="verse-num-pts411"></a><a class="ms" id="p_19Th1_685"></a><a class="msdiv" id="msdiv411"></a>“Uṭṭhehi nisīda kātiyāna,<br>
Mā niddābahulo ahu jāgarassu;<br>
Mā taṃ alasaṃ pamattabandhu,<br>
Kūṭeneva jinātu maccurājā.</p>
<p><a class="sc" id="2"></a><a class="verse-num-sc" id="verse-num-sc412"></a><a class="verse-num-pts" id="verse-num-pts412"></a><a class="ms" id="p_19Th1_686"></a><a class="msdiv" id="msdiv412"></a><span class="var" title="sayathāpi (bj, pts1-2)" id="note216">Seyyathāpi</span> mahāsa­mudda­vego,<br>
Evaṃ jāti­ja­rātivat­tate taṃ;<br>
So karohi sudīpamattano tvaṃ,<br>
Na hi tāṇaṃ tava vijjateva aññaṃ.</p>
<p><a class="sc" id="3"></a><a class="verse-num-sc" id="verse-num-sc413"></a><a class="verse-num-pts" id="verse-num-pts413"></a><a class="ms" id="p_19Th1_687"></a><a class="msdiv" id="msdiv413"></a>Satthā hi vijesi maggametaṃ,<br>
Saṅgā jātijarābhayā atītaṃ;<br>
Pubbā­para­ratta­mappa­matto,<br>
Anuyuñjassu daḷhaṃ karohi yogaṃ.</p>
<p><a class="sc" id="4"></a><a class="verse-num-sc" id="verse-num-sc414"></a><a class="verse-num-pts" id="verse-num-pts414"></a><a class="ms" id="p_19Th1_688"></a><a class="msdiv" id="msdiv414"></a>Purimāni pamuñca bandhanāni,<br>
Saṅghā­ṭi­khura­muṇḍa­bhik­kha­bhojī;<br>
Mā khiḍḍāratiñca mā niddaṃ,<br>
Anuyuñjittha jhāya kātiyāna.</p>
<p><a class="sc" id="5"></a><a class="verse-num-sc" id="verse-num-sc415"></a><a class="verse-num-pts" id="verse-num-pts415"></a><a class="pts" id="pts45"></a><a class="ms" id="p_19Th1_689"></a><a class="msdiv" id="msdiv415"></a>Jhāyāhi jināhi kātiyāna,<br>
Yogak­khema­pa­thesu <span class="var" title="... pathe sukovidosi (s2, s3, pts1)" id="note217">kovidosi</span>;<br>
Pappuyya anuttaraṃ visuddhiṃ,<br>
Parinibbāhisi vārināva joti.</p>
<p><a class="sc" id="6"></a><a class="verse-num-sc" id="verse-num-sc416"></a><a class="verse-num-pts" id="verse-num-pts416"></a><a class="ms" id="p_19Th1_690"></a><a class="msdiv" id="msdiv416"></a>Pajjotakaro parittaraṃso,<br>
Vātena vinamyate latāva;<br>
Evampi tuvaṃ anādiyāno,<br>
Māraṃ indasagotta niddhunāhi;<br>
So vedayitāsu vītarāgo,<br>
Kālaṃ kaṅkha idheva sītibhūto”ti.</p>
</blockquote>
<p class="endsutta"><a class="ms" id="p_19Th1_691"></a>… Kātiyāno thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
