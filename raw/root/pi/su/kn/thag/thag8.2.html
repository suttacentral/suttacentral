<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag8.2">
<article>
<div class="hgroup">
<p class="division">Theragāthā</p>
<p>Aṭṭhakanipāta</p>
<p>Paṭhamavagga</p>
<h1>8.2. Siri­mittat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc502"></a><a class="verse-num-pts" id="verse-num-pts502"></a><a class="ms" id="p_19Th1_796"></a><a class="msdiv" id="msdiv502"></a>“Akkodha­nonu­panāhī,<br>
amāyo rittapesuṇo;<br>
Sa ve tādisako bhikkhu,<br>
evaṃ pecca na socati.</p>
<p><a class="sc" id="2"></a><a class="verse-num-sc" id="verse-num-sc503"></a><a class="verse-num-pts" id="verse-num-pts503"></a><a class="ms" id="p_19Th1_797"></a><a class="msdiv" id="msdiv503"></a>Akkodha­nonu­panāhī,<br>
amāyo rittapesuṇo;<br>
Guttadvāro sadā bhikkhu,<br>
evaṃ pecca na socati.</p>
<p><a class="sc" id="3"></a><a class="verse-num-sc" id="verse-num-sc504"></a><a class="verse-num-pts" id="verse-num-pts504"></a><a class="ms" id="p_19Th1_798"></a><a class="msdiv" id="msdiv504"></a>Akkodha­nonu­panāhī,<br>
amāyo rittapesuṇo;<br>
Kalyāṇasīlo <span class="var" title="yo (s2, s3, pts1)" id="note253">so</span> bhikkhu,<br>
evaṃ pecca na socati.</p>
<p><a class="sc" id="4"></a><a class="verse-num-sc" id="verse-num-sc505"></a><a class="verse-num-pts" id="verse-num-pts505"></a><a class="ms" id="p_19Th1_799"></a><a class="msdiv" id="msdiv505"></a>Akkodha­nonu­panāhī,<br>
amāyo rittapesuṇo;<br>
Kalyāṇamitto <span class="var" title="yo (s2, s3, pts1)" id="note254">so</span> bhikkhu,<br>
evaṃ pecca na socati.</p>
<p><a class="sc" id="5"></a><a class="verse-num-sc" id="verse-num-sc506"></a><a class="verse-num-pts" id="verse-num-pts506"></a><a class="pts" id="pts53"></a><a class="ms" id="p_19Th1_800"></a><a class="msdiv" id="msdiv506"></a>Akkodha­nonu­panāhī,<br>
amāyo rittapesuṇo;<br>
Kalyāṇapañño <span class="var" title="yo (s2, s3, pts1)" id="note255">so</span> bhikkhu,<br>
evaṃ pecca na socati.</p>
<p><a class="sc" id="6"></a> <a class="verse-num-sc" id="verse-num-sc507"></a><a class="verse-num-pts" id="verse-num-pts507"></a><a class="ms" id="p_19Th1_801"></a><a class="msdiv" id="msdiv507"></a>Yassa saddhā tathāgate,<br>
acalā suppatiṭṭhitā;<br>
Sīlañca yassa kalyāṇaṃ,<br>
ariyakantaṃ pasaṃsitaṃ.</p>
<p><a class="sc" id="7"></a><a class="verse-num-sc" id="verse-num-sc508"></a><a class="verse-num-pts" id="verse-num-pts508"></a><a class="ms" id="p_19Th1_802"></a><a class="msdiv" id="msdiv508"></a>Saṃghe pasādo yassatthi,<br>
ujubhūtañca dassanaṃ;<br>
‘Adaliddo’ti taṃ āhu,<br>
amoghaṃ tassa jīvitaṃ.</p>
<p><a class="sc" id="8"></a><a class="verse-num-sc" id="verse-num-sc509"></a><a class="verse-num-pts" id="verse-num-pts509"></a><a class="ms" id="p_19Th1_803"></a><a class="msdiv" id="msdiv509"></a>Tasmā saddhañca sīlañca,<br>
pasādaṃ dhammadassanaṃ;<br>
Anuyuñjetha medhāvī,<br>
saraṃ buddhāna sāsanan”ti.</p>
</blockquote>
<p class="endsutta"><a class="ms" id="p_19Th1_804"></a>… Sirimitto thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
