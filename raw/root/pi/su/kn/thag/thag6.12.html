<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.12">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.12. Brahma­dattat­thera­gāthā</h1>
</div>
<blockquote class="gatha">
<p><a class="sc" id="1"></a> <a class="verse-num-sc" id="verse-num-sc441"></a><a class="verse-num-pts" id="verse-num-pts441"></a><a class="ms" id="p_19Th1_720"></a><a class="msdiv" id="msdiv441"></a>“Akkodhassa kuto kodho,<br>
dantassa samajīvino;<br>
Samma­dañ­ñā­vimuttassa,<br>
upasantassa tādino.</p>
<p><a class="sc" id="2"></a> <a class="verse-num-sc" id="verse-num-sc442"></a><a class="verse-num-pts" id="verse-num-pts442"></a><a class="pts" id="pts47"></a><a class="ms" id="p_19Th1_721"></a><a class="msdiv" id="msdiv442"></a>Tasseva tena pāpiyo,<br>
yo kuddhaṃ paṭikujjhati;<br>
Kuddhaṃ appa­ṭikuj­jhanto,<br>
saṅgāmaṃ jeti dujjayaṃ.</p>
<p><a class="sc" id="3"></a><a class="verse-num-sc" id="verse-num-sc443"></a><a class="verse-num-pts" id="verse-num-pts443"></a><a class="ms" id="p_19Th1_722"></a><a class="msdiv" id="msdiv443"></a>Ubhinnamatthaṃ carati,<br>
attano ca parassa ca;<br>
Paraṃ saṅkupitaṃ ñatvā,<br>
yo sato upasammati.</p>
<p><a class="sc" id="4"></a><a class="verse-num-sc" id="verse-num-sc444"></a><a class="verse-num-pts" id="verse-num-pts444"></a><a class="ms" id="p_19Th1_723"></a><a class="msdiv" id="msdiv444"></a>Ubhinnaṃ tikicchantaṃ taṃ,<br>
attano ca parassa ca;<br>
Janā maññanti bāloti,<br>
ye dhammassa akovidā.</p>
<p><a class="sc" id="5"></a><a class="verse-num-sc" id="verse-num-sc445"></a><a class="verse-num-pts" id="verse-num-pts445"></a><a class="ms" id="p_19Th1_724"></a><a class="msdiv" id="msdiv445"></a><span class="var" title="uppajjate (s2, s3, pts1)" id="note225">Uppajje te</span> sace kodho,<br>
āvajja kakacūpamaṃ;<br>
Uppajje ce rase taṇhā,<br>
­puttamaṃ­sūpamaṃ sara.</p>
<p><a class="sc" id="6"></a><a class="verse-num-sc" id="verse-num-sc446"></a><a class="verse-num-pts" id="verse-num-pts446"></a><a class="ms" id="p_19Th1_725"></a><a class="msdiv" id="msdiv446"></a>Sace dhāvati cittaṃ te,<br>
kāmesu ca bhavesu ca;<br>
Khippaṃ niggaṇha satiyā,<br>
kiṭṭhādaṃ viya duppasun”ti.</p>
</blockquote>
<p class="endsutta"><a class="ms" id="p_19Th1_726"></a>… Brahmadatto thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
