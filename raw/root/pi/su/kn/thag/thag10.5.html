<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag10.5">
<article>
<div class="hgroup">
<p class="division">Theragāthā</p>
<p>Dasakanipāta</p>
<p>Paṭhamavagga</p>
<h1>10.5. Kappat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc567"></a><a class="verse-num-pts" id="verse-num-pts567"></a><a class="ms" id="p_19Th1_874"></a><a class="msdiv" id="msdiv567"></a>“­Nānā­kula­malasam­puṇṇo,<br>
mahā­ukkāra­sam­bhavo;<br>
Candanikaṃva paripakkaṃ,<br>
mahāgaṇḍo mahāvaṇo.</p>
<p><a class="sc" id="2"></a><a class="verse-num-sc" id="verse-num-sc568"></a><a class="verse-num-pts" id="verse-num-pts568"></a><a class="ms" id="p_19Th1_875"></a><a class="msdiv" id="msdiv568"></a>Pubba­ruhira­sam­puṇṇo,<br>
<span class="var" title="gūthakūpe nigāḷhiko (s2, s3, pts1, mr) | gūthakūpe nigāḷhito (pts2)" id="note274">gūthakūpena gāḷhito</span>;<br>
<span class="var" title="āpopaggharaṇī (s2, s3, pts1)" id="note275">Āpopaggharaṇo</span> kāyo,<br>
sadā sandati pūtikaṃ.</p>
<p><a class="sc" id="3"></a><a class="verse-num-sc" id="verse-num-sc569"></a><a class="verse-num-pts" id="verse-num-pts569"></a><a class="pts" id="pts60"></a><a class="ms" id="p_19Th1_876"></a><a class="msdiv" id="msdiv569"></a>­Saṭṭhi­kaṇ­ḍa­rasam­ban­dho,<br>
maṃ­salepa­na­lepito;<br>
Camma­kañ­cuka­sannad­dho,<br>
pūtikāyo niratthako.</p>
<p><a class="sc" id="4"></a><a class="verse-num-sc" id="verse-num-sc570"></a><a class="verse-num-pts" id="verse-num-pts570"></a><a class="ms" id="p_19Th1_877"></a><a class="msdiv" id="msdiv570"></a>Aṭṭhi­saṅghā­ta­ghaṭito,<br>
nhāru­sutta­ni­ban­dhano;<br>
Nekesaṃ saṅgatībhāvā,<br>
kappeti iriyāpathaṃ.</p>
<p><a class="sc" id="5"></a><a class="verse-num-sc" id="verse-num-sc571"></a><a class="verse-num-pts" id="verse-num-pts571"></a><a class="ms" id="p_19Th1_878"></a><a class="msdiv" id="msdiv571"></a>Dhuvappayāto <span class="var" title="maraṇassa (bj, s2, s3, pts1)" id="note276">maraṇāya</span>,<br>
maccurājassa santike;<br>
Idheva chaḍḍayitvāna,<br>
yenakāmaṅgamo naro.</p>
<p><a class="sc" id="6"></a><a class="verse-num-sc" id="verse-num-sc572"></a><a class="verse-num-pts" id="verse-num-pts572"></a><a class="ms" id="p_19Th1_879"></a><a class="msdiv" id="msdiv572"></a>Avijjāya nivuto kāyo,<br>
catuganthena ganthito;<br>
Oghasaṃsīdano kāyo,<br>
anusa­ya­jāla­motthato.</p>
<p><a class="sc" id="7"></a><a class="verse-num-sc" id="verse-num-sc573"></a><a class="verse-num-pts" id="verse-num-pts573"></a><a class="ms" id="p_19Th1_880"></a><a class="msdiv" id="msdiv573"></a>Pañcanīvaraṇe yutto,<br>
vitakkena samappito;<br>
Taṇhā­mūle­nānugato,<br>
mohacchā­dana­chā­dito.</p>
<p><a class="sc" id="8"></a><a class="verse-num-sc" id="verse-num-sc574"></a><a class="verse-num-pts" id="verse-num-pts574"></a><a class="ms" id="p_19Th1_881"></a><a class="msdiv" id="msdiv574"></a>Evāyaṃ vattate kāyo,<br>
kammayantena yantito;<br>
Sampatti ca vipatyantā,<br>
nānābhāvo vipajjati.</p>
<p><a class="sc" id="9"></a><a class="verse-num-sc" id="verse-num-sc575"></a><a class="verse-num-pts" id="verse-num-pts575"></a><a class="ms" id="p_19Th1_882"></a><a class="msdiv" id="msdiv575"></a>Yemaṃ kāyaṃ mamāyanti,<br>
andhabālā puthujjanā;<br>
Vaḍḍhenti kaṭasiṃ ghoraṃ,<br>
ādiyanti punabbhavaṃ.</p>
<p><a class="sc" id="10"></a><a class="verse-num-sc" id="verse-num-sc576"></a><a class="verse-num-pts" id="verse-num-pts576"></a><a class="ms" id="p_19Th1_883"></a><a class="msdiv" id="msdiv576"></a>Yemaṃ kāyaṃ vivajjenti,<br>
Gūthalittaṃva pannagaṃ;<br>
Bhavamūlaṃ vamitvāna,<br>
<span class="var" title="pari­nib­ban­tya­nāsavā (bj) | pari­nib­bissan­t­ya­nāsa­vāti (s2, s3, pts1-2)" id="note277">Pari­nibbis­santi­nāsavā”ti</span>.</p>
</blockquote>
<p class="endsutta"><a class="ms" id="p_19Th1_884"></a>… Kappo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
