<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag16.7">
<article>
<div class="hgroup">
<p class="division">Theragāthā</p>
<p>Vīsatinipāta</p>
<p>Paṭhamavagga</p>
<h1><span class="var" title="­bhaddi­yat­thera­gāthā (bj)" id="note390">16.7 Kāḷi­godhā­putta­bhaddi­yat­thera­gāthā</span></h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc842"></a><a class="verse-num-pts" id="verse-num-pts842"></a><a class="ms" id="p_19Th1_1184"></a><a class="msdiv" id="msdiv842"></a>“Yātaṃ me hatthigīvāya,<br>
sukhumā vatthā padhāritā;<br>
Sālīnaṃ odano bhutto,<br>
suci­maṃsū­pase­cano.</p>
<p><a class="sc" id="2"></a><a class="verse-num-sc" id="verse-num-sc843"></a><a class="verse-num-pts" id="verse-num-pts843"></a><a class="ms" id="p_19Th1_1185"></a><a class="msdiv" id="msdiv843"></a>Sojja bhaddo sātatiko,<br>
uñchāpattāgate rato;<br>
Jhāyati anupādāno,<br>
putto godhāya bhaddiyo.</p>
<p><a class="sc" id="3"></a><a class="verse-num-sc" id="verse-num-sc844"></a><a class="verse-num-pts" id="verse-num-pts844"></a><a class="ms" id="p_19Th1_1186"></a><a class="msdiv" id="msdiv844"></a>Paṃsukūlī sātatiko,<br>
uñchāpattāgate rato;<br>
Jhāyati anupādāno,<br>
putto godhāya bhaddiyo.</p>
<p><a class="sc" id="4"></a><a class="verse-num-sc" id="verse-num-sc845"></a><a class="verse-num-pts" id="verse-num-pts845"></a><a class="ms" id="p_19Th1_1187"></a><a class="msdiv" id="msdiv845"></a>Piṇḍapātī sātatiko,<br>
… pe …</p>
<p><a class="sc" id="5"></a><a class="verse-num-sc" id="verse-num-sc846"></a><a class="verse-num-pts" id="verse-num-pts846"></a><a class="ms" id="p_19Th1_1188"></a><a class="msdiv" id="msdiv846"></a>Tecīvarī sātatiko,<br>
… pe …</p>
<p><a class="sc" id="6"></a><a class="verse-num-sc" id="verse-num-sc847"></a><a class="verse-num-pts" id="verse-num-pts847"></a><a class="ms" id="p_19Th1_1189"></a><a class="msdiv" id="msdiv847"></a>Sapadānacārī sātatiko,<br>
… pe …</p>
<p><a class="sc" id="7"></a><a class="verse-num-sc" id="verse-num-sc848"></a><a class="verse-num-pts" id="verse-num-pts848"></a><a class="ms" id="p_19Th1_1190"></a><a class="msdiv" id="msdiv848"></a>Ekāsanī sātatiko,<br>
… pe …</p>
<p><a class="sc" id="8"></a><a class="verse-num-sc" id="verse-num-sc849"></a><a class="verse-num-pts" id="verse-num-pts849"></a><a class="ms" id="p_19Th1_1191"></a><a class="msdiv" id="msdiv849"></a>Pattapiṇḍī sātatiko,<br>
… pe …</p>
<p><a class="sc" id="9"></a><a class="verse-num-sc" id="verse-num-sc850"></a><a class="verse-num-pts" id="verse-num-pts850"></a><a class="ms" id="p_19Th1_1192"></a><a class="msdiv" id="msdiv850"></a>Kha­lu­pacchā­bhattī sātatiko,<br>
… pe …</p>
<p><a class="sc" id="10"></a><a class="verse-num-sc" id="verse-num-sc851"></a><a class="verse-num-pts" id="verse-num-pts851"></a><a class="ms" id="p_19Th1_1193"></a><a class="msdiv" id="msdiv851"></a>Āraññiko sātatiko,<br>
… pe …</p>
<p><a class="sc" id="11"></a><a class="verse-num-sc" id="verse-num-sc852"></a><a class="verse-num-pts" id="verse-num-pts852"></a><a class="ms" id="p_19Th1_1194"></a><a class="msdiv" id="msdiv852"></a>Rukkhamūliko sātatiko,<br>
… pe …</p>
<p><a class="sc" id="12"></a><a class="verse-num-sc" id="verse-num-sc853"></a><a class="verse-num-pts" id="verse-num-pts853"></a><a class="ms" id="p_19Th1_1195"></a><a class="msdiv" id="msdiv853"></a>Abbhokāsī sātatiko,<br>
… pe …</p>
<p><a class="sc" id="13"></a><a class="verse-num-sc" id="verse-num-sc854"></a><a class="verse-num-pts" id="verse-num-pts854"></a><a class="ms" id="p_19Th1_1196"></a><a class="msdiv" id="msdiv854"></a>Sosāniko sātatiko,<br>
… pe …</p>
<p><a class="sc" id="14"></a><a class="verse-num-sc" id="verse-num-sc855"></a><a class="verse-num-pts" id="verse-num-pts855"></a><a class="ms" id="p_19Th1_1197"></a><a class="msdiv" id="msdiv855"></a>Yathā­san­tha­tiko sātatiko,<br>
… pe …</p>
<p><a class="sc" id="15"></a><a class="verse-num-sc" id="verse-num-sc856"></a><a class="verse-num-pts" id="verse-num-pts856"></a><a class="ms" id="p_19Th1_1198"></a><a class="msdiv" id="msdiv856"></a>Nesajjiko sātatiko,<br>
… pe …</p>
<p><a class="sc" id="16"></a><a class="verse-num-sc" id="verse-num-sc857"></a><a class="verse-num-pts" id="verse-num-pts857"></a><a class="ms" id="p_19Th1_1199"></a><a class="msdiv" id="msdiv857"></a>Appiccho sātatiko,<br>
… pe …</p>
<p><a class="sc" id="17"></a><a class="verse-num-sc" id="verse-num-sc858"></a><a class="verse-num-pts" id="verse-num-pts858"></a><a class="ms" id="p_19Th1_1200"></a><a class="msdiv" id="msdiv858"></a>Santuṭṭho sātatiko,<br>
… pe …</p>
<p><a class="sc" id="18"></a><a class="verse-num-sc" id="verse-num-sc859"></a><a class="verse-num-pts" id="verse-num-pts859"></a><a class="ms" id="p_19Th1_1201"></a><a class="msdiv" id="msdiv859"></a>Pavivitto sātatiko,<br>
… pe …</p>
<p><a class="sc" id="19"></a><a class="verse-num-sc" id="verse-num-sc860"></a><a class="verse-num-pts" id="verse-num-pts860"></a><a class="ms" id="p_19Th1_1202"></a><a class="msdiv" id="msdiv860"></a>Asaṃsaṭṭho sātatiko,<br>
… pe …</p>
<p><a class="sc" id="20"></a><a class="verse-num-sc" id="verse-num-sc861"></a><a class="verse-num-pts" id="verse-num-pts861"></a><a class="ms" id="p_19Th1_1203"></a><a class="msdiv" id="msdiv861"></a>Āraddhavīriyo sātatiko,<br>
… pe …</p>
<p><a class="sc" id="21"></a><a class="verse-num-sc" id="verse-num-sc862"></a><a class="verse-num-pts" id="verse-num-pts862"></a><a class="ms" id="p_19Th1_1204"></a><a class="msdiv" id="msdiv862"></a>Hitvā satapalaṃ kaṃsaṃ,<br>
sovaṇṇaṃ satarājikaṃ;<br>
Aggahiṃ mattikāpattaṃ,<br>
idaṃ duti­yā­bhi­secanaṃ.</p>
<p><a class="sc" id="22"></a><a class="verse-num-sc" id="verse-num-sc863"></a><a class="verse-num-pts" id="verse-num-pts863"></a><a class="ms" id="p_19Th1_1205"></a><a class="msdiv" id="msdiv863"></a>Ucce maṇḍalipākāre,<br>
daḷha­maṭṭāla­koṭṭhake;<br>
Rakkhito khaggahatthehi,<br>
uttasaṃ vihariṃ pure.</p>
<p><a class="sc" id="23"></a><a class="verse-num-sc" id="verse-num-sc864"></a><a class="verse-num-pts" id="verse-num-pts864"></a><a class="ms" id="p_19Th1_1206"></a><a class="msdiv" id="msdiv864"></a>Sojja bhaddo anutrāsī,<br>
pahīna­bhaya­bhe­ravo;<br>
Jhāyati vanamoggayha,<br>
putto godhāya bhaddiyo.</p>
<p><a class="sc" id="24"></a><a class="verse-num-sc" id="verse-num-sc865"></a><a class="verse-num-pts" id="verse-num-pts865"></a><a class="ms" id="p_19Th1_1207"></a><a class="msdiv" id="msdiv865"></a>Sīlakkhandhe patiṭṭhāya,<br>
satiṃ paññañca bhāvayaṃ;<br>
Pāpuṇiṃ anupubbena,<br>
sabba­saṃ­yoja­nak­kha­yan”ti.</p>
</blockquote>
<p class="endsutta"><a class="ms" id="p_19Th1_1208"></a>… Bhaddiyo <span class="var" title="kāligodhāya (s2, s3, pts1-2)" id="note391">kāḷigodhāya</span> putto thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
