<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag16.4">
<article>
<div class="hgroup">
<p class="division">Theragāthā</p>
<p>Vīsatinipāta</p>
<p>Paṭhamavagga</p>
<h1>16.4. Raṭṭha­pālat­thera­gāthā</h1>
</div>
<blockquote class="gatha">
<p><a class="sc" id="1"></a> <a class="verse-num-sc" id="verse-num-sc769"></a><a class="verse-num-pts" id="verse-num-pts769"></a><a class="ms" id="p_19Th1_1108"></a><a class="msdiv" id="msdiv769"></a>“Passa cittakataṃ bimbaṃ,<br>
arukāyaṃ samussitaṃ;<br>
Āturaṃ bahusaṅkappaṃ,<br>
yassa natthi dhuvaṃ ṭhiti.</p>
<p><a class="sc" id="2"></a><a class="verse-num-sc" id="verse-num-sc770"></a><a class="verse-num-pts" id="verse-num-pts770"></a><a class="ms" id="p_19Th1_1109"></a><a class="msdiv" id="msdiv770"></a>Passa cittakataṃ rūpaṃ,<br>
maṇinā kuṇḍalena ca;<br>
<span class="var" title="aṭṭhitacena (s2, s3, pts1)" id="note352">Aṭṭhiṃ tacena</span> onaddhaṃ,<br>
saha vatthehi sobhati.</p>
<p><a class="sc" id="3"></a><a class="verse-num-sc" id="verse-num-sc771"></a><a class="verse-num-pts" id="verse-num-pts771"></a><a class="ms" id="p_19Th1_1110"></a><a class="msdiv" id="msdiv771"></a>Alattakakatā <span class="var" title="pāpā (pts1)" id="note353">pādā</span>,<br>
mukhaṃ cuṇṇa­ka­mak­khi­taṃ;<br>
Alaṃ bālassa mohāya,<br>
no ca pāragavesino.</p>
<p><a class="sc" id="4"></a><a class="verse-num-sc" id="verse-num-sc772"></a><a class="verse-num-pts" id="verse-num-pts772"></a><a class="ms" id="p_19Th1_1111"></a><a class="msdiv" id="msdiv772"></a>Aṭṭhapadakatā kesā,<br>
nettā añjanamakkhitā;<br>
Alaṃ bālassa mohāya,<br>
no ca pāragavesino.</p>
<p><a class="sc" id="5"></a><a class="verse-num-sc" id="verse-num-sc773"></a><a class="verse-num-pts" id="verse-num-pts773"></a><a class="ms" id="p_19Th1_1112"></a><a class="msdiv" id="msdiv773"></a>Añjanīva navā cittā,<br>
pūtikāyo alaṅkato;<br>
Alaṃ bālassa mohāya,<br>
no ca pāragavesino.</p>
<p><a class="sc" id="6"></a><a class="verse-num-sc" id="verse-num-sc774"></a><a class="verse-num-pts" id="verse-num-pts774"></a><a class="ms" id="p_19Th1_1113"></a><a class="msdiv" id="msdiv774"></a>Odahi migavo pāsaṃ,<br>
<span class="var" title="nāsādā (s2, s3, pts1)" id="note354">nāsadā</span> <span class="var" title="vākuraṃ (s2, s3, pts1)" id="note355">vāguraṃ</span> migo;<br>
Bhutvā nivāpaṃ gacchāma,<br>
kandante migabandhake.</p>
<p><a class="sc" id="7"></a><a class="verse-num-sc" id="verse-num-sc775"></a><a class="verse-num-pts" id="verse-num-pts775"></a><a class="ms" id="p_19Th1_1114"></a><a class="msdiv" id="msdiv775"></a><span class="var" title="chinnā pāsā (s2, s3, pts1)" id="note356">Chinno pāso</span> migavassa,<br>
<span class="var" title="nāsādā (s2, s3, pts1)" id="note357">nāsadā</span> <span class="var" title="vākuraṃ (s2, s3, pts1)" id="note358">vāguraṃ</span> migo;<br>
Bhutvā nivāpaṃ gacchāma,<br>
socante migaluddake.</p>
<p><a class="sc" id="8"></a> <a class="verse-num-sc" id="verse-num-sc776"></a><a class="verse-num-pts" id="verse-num-pts776"></a><a class="pts" id="pts76"></a><a class="ms" id="p_19Th1_1115"></a><a class="msdiv" id="msdiv776"></a>Passāmi loke sadhane manusse,<br>
Laddhāna vittaṃ na dadanti mohā;<br>
Luddhā dhanaṃ sannicayaṃ karonti,<br>
<span class="var" title="... ca (s2, s3, pts1)" id="note360">Bhiyyova</span> kāme abhi­pattha­yanti.</p>
<p><a class="sc" id="9"></a><a class="verse-num-sc" id="verse-num-sc777"></a><a class="verse-num-pts" id="verse-num-pts777"></a><a class="ms" id="p_19Th1_1116"></a><a class="msdiv" id="msdiv777"></a>Rājā pasay­hap­patha­viṃ vijetvā,<br>
Sasāgarantaṃ mahimāvasanto;<br>
Oraṃ samuddassa atittarūpo,<br>
Pāraṃ samuddassapi patthayetha.</p>
<p><a class="sc" id="10"></a><a class="verse-num-sc" id="verse-num-sc778"></a><a class="verse-num-pts" id="verse-num-pts778"></a><a class="ms" id="p_19Th1_1117"></a><a class="msdiv" id="msdiv778"></a>Rājā ca aññe ca bahū manussā,<br>
Avītataṇhā maraṇaṃ upenti;<br>
Ūnāva hutvāna jahanti dehaṃ,<br>
Kāmehi lokamhi na hatthi titti.</p>
<p><a class="sc" id="11"></a><a class="verse-num-sc" id="verse-num-sc779"></a><a class="verse-num-pts" id="verse-num-pts779"></a><a class="ms" id="p_19Th1_1118"></a><a class="msdiv" id="msdiv779"></a>Kandanti naṃ ñātī pakiriya kese,<br>
Aho vatā no amarāti cāhu;<br>
Vatthena naṃ pārutaṃ nīharitvā,<br>
Citaṃ samodhāya tato ḍahanti.</p>
<p><a class="sc" id="12"></a><a class="verse-num-sc" id="verse-num-sc780"></a><a class="verse-num-pts" id="verse-num-pts780"></a><a class="ms" id="p_19Th1_1119"></a><a class="msdiv" id="msdiv780"></a>So ḍayhati sūlehi tujjamāno,<br>
<span class="var" title="etena gattena (mr)" id="note361">Ekena vatthena</span> pahāya bhoge;<br>
Na mīyamānassa bhavanti tāṇā,<br>
Ñātī ca mittā atha vā sahāyā.</p>
<p><a class="sc" id="13"></a><a class="verse-num-sc" id="verse-num-sc781"></a><a class="verse-num-pts" id="verse-num-pts781"></a><a class="ms" id="p_19Th1_1120"></a><a class="msdiv" id="msdiv781"></a>Dāyādakā tassa dhanaṃ haranti,<br>
Satto pana gacchati yena kammaṃ;<br>
Na <span class="var" title="miyyamānaṃ (s2, s3, pts1-2)" id="note362">mīyamānaṃ</span> <span class="var" title="... manviti (mr)" id="note363">dhanamanveti</span> kiñci,<br>
Puttā ca dārā ca dhanañca raṭṭhaṃ.</p>
<p><a class="sc" id="14"></a><a class="verse-num-sc" id="verse-num-sc782"></a><a class="verse-num-pts" id="verse-num-pts782"></a><a class="ms" id="p_19Th1_1121"></a><a class="msdiv" id="msdiv782"></a>Na dīghamāyuṃ labhate dhanena,<br>
Na cāpi vittena jaraṃ vihanti;<br>
Appaṃ <span class="var" title="hi taṃ (bj) | hi naṃ (s2, s3, pts1)" id="note364">hidaṃ</span> jīvitamāhu dhīrā,<br>
Asassataṃ vip­pari­ṇāma­dhammaṃ.</p>
<p><a class="sc" id="15"></a><a class="verse-num-sc" id="verse-num-sc783"></a><a class="verse-num-pts" id="verse-num-pts783"></a><a class="ms" id="p_19Th1_1122"></a><a class="msdiv" id="msdiv783"></a><span class="var" title="addhā (s2, s3, pts1)" id="note365">Aḍḍhā</span> daliddā ca phusanti phassaṃ,<br>
Bālo ca dhīro ca tatheva phuṭṭho;<br>
Bālo hi bālyā vadhitova seti,<br>
Dhīro ca no vedhati phassaphuṭṭho.</p>
<p><a class="sc" id="16"></a><a class="verse-num-sc" id="verse-num-sc784"></a><a class="verse-num-pts" id="verse-num-pts784"></a><a class="ms" id="p_19Th1_1123"></a><a class="msdiv" id="msdiv784"></a>Tasmā hi paññāva dhanena <span class="var" title="seyyo (s2, s3, pts1)" id="note366">seyyā</span>,<br>
Yāya ­vosāna­midhā­dhi­gacchati;<br>
<span class="var" title="abyositatthā (pts1) | avyositattā (pts2)" id="note367">Abyositattā</span> hi bhavābhavesu,<br>
Pāpāni kammāni karoti mohā.</p>
<p><a class="sc" id="17"></a><a class="verse-num-sc" id="verse-num-sc785"></a><a class="verse-num-pts" id="verse-num-pts785"></a><a class="pts" id="pts77"></a><a class="ms" id="p_19Th1_1124"></a><a class="msdiv" id="msdiv785"></a>Upeti gabbhañca parañca lokaṃ,<br>
Saṃsāramāpajja paramparāya;<br>
Tassappapañño abhisaddahanto,<br>
Upeti gabbhañca parañca lokaṃ.</p>
<p><a class="sc" id="18"></a> <a class="verse-num-sc" id="verse-num-sc786"></a><a class="verse-num-pts" id="verse-num-pts786"></a><a class="ms" id="p_19Th1_1125"></a><a class="msdiv" id="msdiv786"></a>Coro yathā sandhimukhe gahīto,<br>
Sakammunā haññati pāpadhammo;<br>
Evaṃ pajā pecca paramhi loke,<br>
Sakammunā haññati pāpadhammo.</p>
<p><a class="sc" id="19"></a> <a class="verse-num-sc" id="verse-num-sc787"></a><a class="verse-num-pts" id="verse-num-pts787"></a><a class="ms" id="p_19Th1_1126"></a><a class="msdiv" id="msdiv787"></a>Kāmā hi citrā madhurā manoramā,<br>
Virūparūpena mathenti cittaṃ;<br>
Ādīnavaṃ kāmaguṇesu disvā,<br>
Tasmā ahaṃ pabbajitomhi rāja.</p>
<p><a class="sc" id="20"></a><a class="verse-num-sc" id="verse-num-sc788"></a><a class="verse-num-pts" id="verse-num-pts788"></a><a class="ms" id="p_19Th1_1127"></a><a class="msdiv" id="msdiv788"></a>Dumapphalānīva patanti māṇavā,<br>
Daharā ca vuḍḍhā ca sarīrabhedā;<br>
Etampi disvā pabbajitomhi rāja,<br>
Apaṇṇakaṃ sāmaññameva seyyo.</p>
<p><a class="sc" id="21"></a><a class="verse-num-sc" id="verse-num-sc789"></a><a class="verse-num-pts" id="verse-num-pts789"></a><a class="ms" id="p_19Th1_1128"></a><a class="msdiv" id="msdiv789"></a>Saddhāyāhaṃ pabbajito,<br>
upeto jinasāsane;<br>
<span class="var" title="avajjā (s2, s3, pts1)" id="note370">Avañjhā</span> mayhaṃ pabbajjā,<br>
anaṇo bhuñjāmi bhojanaṃ.</p>
<p><a class="sc" id="22"></a><a class="verse-num-sc" id="verse-num-sc790"></a><a class="verse-num-pts" id="verse-num-pts790"></a><a class="ms" id="p_19Th1_1129"></a><a class="msdiv" id="msdiv790"></a>Kāme ādittato disvā,<br>
Jātarūpāni satthato;<br>
<span class="var" title="gabbhe vokkantito (s2, s3, pts1)" id="note371">Gabbha­vok­kantito</span> dukkhaṃ,<br>
Nirayesu mahabbhayaṃ.</p>
<p><a class="sc" id="23"></a><a class="verse-num-sc" id="verse-num-sc791"></a><a class="verse-num-pts" id="verse-num-pts791"></a><a class="ms" id="p_19Th1_1130"></a><a class="msdiv" id="msdiv791"></a>Etamādīnavaṃ <span class="var" title="disvā (s2, s3, pts1)" id="note372">ñatvā</span>,<br>
saṃvegaṃ alabhiṃ tadā;<br>
Sohaṃ viddho tadā santo,<br>
sampatto āsavakkhayaṃ.</p>
<p><a class="sc" id="24"></a><a class="verse-num-sc" id="verse-num-sc792"></a><a class="verse-num-pts" id="verse-num-pts792"></a><a class="ms" id="p_19Th1_1131"></a><a class="msdiv" id="msdiv792"></a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class="sc" id="25"></a><a class="verse-num-sc" id="verse-num-sc793"></a><a class="verse-num-pts" id="verse-num-pts793"></a><a class="ms" id="p_19Th1_1132"></a><a class="msdiv" id="msdiv793"></a>Yassatthāya pabbajito,<br>
agāras­mā­nagā­riyaṃ;<br>
So me attho anuppatto,<br>
sabba­saṃ­yoja­nak­khayo”ti.</p>
</blockquote>
<p class="endsutta"><a class="ms" id="p_19Th1_1133"></a>… Raṭṭhapālo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
