<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.2">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.2. Tekiccha­kārit­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc381"></a><a class="verse-num-pts" id="verse-num-pts381"></a><a class="ms" id="p_19Th1_650"></a><a class="msdiv" id="msdiv381"></a>“Atihitā vīhi,<br>
khalagatā sālī;<br>
Na ca labhe piṇḍaṃ,<br>
kathamahaṃ kassaṃ”.</p>
<p><a class="sc" id="2"></a><a class="verse-num-sc" id="verse-num-sc382"></a><a class="verse-num-pts" id="verse-num-pts382"></a><a class="ms" id="p_19Th1_651"></a><a class="msdiv" id="msdiv382"></a>“Buddha­mappa­meyyaṃ anussara pasanno,<br>
Pītiyā phuṭasarīro hohisi satatamudaggo.</p>
<p><a class="sc" id="3"></a><a class="verse-num-sc" id="verse-num-sc383"></a><a class="verse-num-pts" id="verse-num-pts383"></a><a class="ms" id="p_19Th1_652"></a><a class="msdiv" id="msdiv383"></a>Dhamma­mappa­meyyaṃ anussara pasanno,<br>
Pītiyā phuṭasarīro hohisi satatamudaggo.</p>
<p><a class="sc" id="4"></a><a class="verse-num-sc" id="verse-num-sc384"></a><a class="verse-num-pts" id="verse-num-pts384"></a><a class="ms" id="p_19Th1_653"></a><a class="msdiv" id="msdiv384"></a>Saṃ­gha­mappa­meyyaṃ anussara pasanno,<br>
Pītiyā phuṭasarīro hohisi satatamudaggo”.</p>
<p><a class="sc" id="5"></a><a class="verse-num-sc" id="verse-num-sc385"></a><a class="verse-num-pts" id="verse-num-pts385"></a><a class="ms" id="p_19Th1_654"></a><a class="msdiv" id="msdiv385"></a>“Abbhokāse viharasi,<br>
Sītā hemantikā imā ratyo;<br>
Mā sītena pareto vihaññittho,<br>
Pavisa tvaṃ vihāraṃ phusitaggaḷaṃ”.</p>
<p><a class="sc" id="6"></a><a class="verse-num-sc" id="verse-num-sc386"></a><a class="verse-num-pts" id="verse-num-pts386"></a><a class="ms" id="p_19Th1_655"></a><a class="msdiv" id="msdiv386"></a>“Phusissaṃ catasso appamaññāyo,<br>
Tāhi ca sukhito viharissaṃ;<br>
Nāhaṃ sītena vihaññissaṃ,<br>
Aniñjito viharanto”ti.</p>
</blockquote>
<p class="endsutta"><a class="ms" id="p_19Th1_656"></a>… <span class="var" title="tekicchakāni (bj, s2, s3, pts1-2)" id="note204">Tekicchakārī</span> thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
