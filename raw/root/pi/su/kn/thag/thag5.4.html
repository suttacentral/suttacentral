<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag5.4">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.4. Sumanat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc330"></a><a class="verse-num-pts" id="verse-num-pts330"></a><a class="ms" id="p_19Th1_585"></a><a class="msdiv" id="msdiv330"></a>“Yaṃ patthayāno dhammesu,<br>
upajjhāyo anuggahi;<br>
Amataṃ abhikaṅkhantaṃ,<br>
kataṃ kattabbakaṃ mayā.</p>
<p><a class="sc" id="2"></a><a class="verse-num-sc" id="verse-num-sc331"></a><a class="verse-num-pts" id="verse-num-pts331"></a><a class="ms" id="p_19Th1_586"></a><a class="msdiv" id="msdiv331"></a>Anuppatto sacchikato,<br>
sayaṃ dhammo anītiho;<br>
Visuddhañāṇo nikkaṅkho,<br>
byākaromi tavantike.</p>
<p><a class="sc" id="3"></a><a class="verse-num-sc" id="verse-num-sc332"></a><a class="verse-num-pts" id="verse-num-pts332"></a><a class="ms" id="p_19Th1_587"></a><a class="msdiv" id="msdiv332"></a>Pubbenivāsaṃ jānāmi,<br>
dibbacakkhu visodhitaṃ;<br>
Sadattho me anuppatto,<br>
kataṃ buddhassa sāsanaṃ.</p>
<p><a class="sc" id="4"></a><a class="verse-num-sc" id="verse-num-sc333"></a><a class="verse-num-pts" id="verse-num-pts333"></a><a class="ms" id="p_19Th1_588"></a><a class="msdiv" id="msdiv333"></a>Appamattassa me sikkhā,<br>
sussutā tava sāsane;<br>
Sabbe me āsavā khīṇā,<br>
natthi dāni punabbhavo.</p>
<p><a class="sc" id="5"></a><a class="verse-num-sc" id="verse-num-sc334"></a><a class="verse-num-pts" id="verse-num-pts334"></a><a class="ms" id="p_19Th1_589"></a><a class="msdiv" id="msdiv334"></a>Anusāsi maṃ ariyavatā,<br>
Anukampi anuggahi;<br>
Amogho tuyhamovādo,<br>
Antevāsimhi sikkhito”ti.</p>
</blockquote>
<p class="endsutta"><a class="ms" id="p_19Th1_590"></a>… Sumano thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
