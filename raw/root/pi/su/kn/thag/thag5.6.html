<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag5.6">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.6. ­Nadīkas­sapat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc340"></a><a class="verse-num-pts" id="verse-num-pts340"></a><a class="ms" id="p_19Th1_597"></a><a class="msdiv" id="msdiv340"></a>“Atthāya vata me buddho,<br>
nadiṃ nerañjaraṃ agā;<br>
Yassāhaṃ dhammaṃ sutvāna,<br>
micchādiṭṭhiṃ vivajjayiṃ.</p>
<p><a class="sc" id="2"></a><a class="verse-num-sc" id="verse-num-sc341"></a><a class="verse-num-pts" id="verse-num-pts341"></a><a class="pts" id="pts39"></a><a class="ms" id="p_19Th1_598"></a><a class="msdiv" id="msdiv341"></a>Yajiṃ uccāvace yaññe,<br>
aggihuttaṃ juhiṃ ahaṃ;<br>
‘Esā suddhī’ti maññanto,<br>
<span class="var" title="andhībhūto (mr)" id="note190">andhabhūto</span> puthujjano.</p>
<p><a class="sc" id="3"></a><a class="verse-num-sc" id="verse-num-sc342"></a><a class="verse-num-pts" id="verse-num-pts342"></a><a class="ms" id="p_19Th1_599"></a><a class="msdiv" id="msdiv342"></a><span class="var" title="... gahana­pak­khanto (bj) | ... gahaṇa­pak­khanno (s2, s3, pts1) | ... gahana­pak­khanno (pts2)" id="note191">Diṭṭhi­gahana­pak­khando</span>,<br>
parāmāsena mohito;<br>
Asuddhiṃ maññisaṃ suddhiṃ,<br>
andhabhūto aviddasu.</p>
<p><a class="sc" id="4"></a><a class="verse-num-sc" id="verse-num-sc343"></a><a class="verse-num-pts" id="verse-num-pts343"></a><a class="ms" id="p_19Th1_600"></a><a class="msdiv" id="msdiv343"></a>Micchādiṭṭhi pahīnā me,<br>
bhavā sabbe <span class="var" title="vidālitā (pts1-2, mr)" id="note192">padālitā</span>;<br>
Juhāmi ­dak­khi­ṇeyyag­giṃ,<br>
namassāmi tathāgataṃ.</p>
<p><a class="sc" id="5"></a><a class="verse-num-sc" id="verse-num-sc344"></a><a class="verse-num-pts" id="verse-num-pts344"></a><a class="ms" id="p_19Th1_601"></a><a class="msdiv" id="msdiv344"></a>Mohā sabbe pahīnā me,<br>
bhavataṇhā padālitā;<br>
Vikkhīṇo jātisaṃsāro,<br>
natthi dāni punabbhavo”ti.</p>
</blockquote>
<p class="endsutta"><a class="ms" id="p_19Th1_602"></a>… Nadīkassapo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
