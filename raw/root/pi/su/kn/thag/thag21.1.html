<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag21.1">
<article>
<div class="hgroup">
<p class="division">Theragāthā</p>
<p>Mahānipāta</p>
<p>Paṭhamavagga</p>
<h1>21.1. Vaṅ­gīsat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1219"></a><a class="verse-num-pts" id="verse-num-pts1209"></a><a class="pts" id="pts109"></a><a class="ms" id="p_19Th1_1585"></a><a class="msdiv" id="msdiv1218"></a>“Nikkhantaṃ vata maṃ santaṃ,<br>
agāras­mā­nagā­riyaṃ;<br>
Vitakkā upadhāvanti,<br>
pagabbhā kaṇhato ime.</p>
<p><a class="sc" id="2"></a><a class="verse-num-sc" id="verse-num-sc1220"></a><a class="verse-num-pts" id="verse-num-pts1210"></a><a class="ms" id="p_19Th1_1586"></a><a class="msdiv" id="msdiv1219"></a>Uggaputtā mahissāsā,<br>
sikkhitā <span class="var" title="daḷhadhanvino (bj-a)" id="note512">daḷhadhammino</span>;<br>
Samantā parikireyyuṃ,<br>
sahassaṃ apalāyinaṃ.</p>
<p><a class="sc" id="3"></a><a class="verse-num-sc" id="verse-num-sc1221"></a><a class="verse-num-pts" id="verse-num-pts1211"></a><a class="ms" id="p_19Th1_1587"></a><a class="msdiv" id="msdiv1220"></a>Sacepi <span class="var" title="etato (^sn8.1#1 [1.&nbsp;Nikkhantasutta])" id="note513">ettakā</span> bhiyyo,<br>
āgamissanti itthiyo;<br>
Neva maṃ <span class="var" title="byāthayissanti (?)" id="note514">byādhayissanti</span>,<br>
<span class="var" title="dhammesvamhi (s2, pts1, mr)" id="note515">dhamme samhi</span> patiṭṭhito.</p>
<p><a class="sc" id="4"></a><a class="verse-num-sc" id="verse-num-sc1222"></a><a class="verse-num-pts" id="verse-num-pts1212"></a><a class="ms" id="p_19Th1_1588"></a><a class="msdiv" id="msdiv1221"></a>Sakkhī hi me sutaṃ etaṃ,<br>
buddhas­sādicca­bandhuno;<br>
Nibbānagamanaṃ maggaṃ,<br>
tattha me nirato mano.</p>
<p><a class="sc" id="5"></a><a class="verse-num-sc" id="verse-num-sc1223"></a><a class="verse-num-pts" id="verse-num-pts1213"></a><a class="ms" id="p_19Th1_1589"></a><a class="msdiv" id="msdiv1222"></a>Evañce maṃ viharantaṃ,<br>
pāpima upagacchasi;<br>
Tathā maccu karissāmi,<br>
na me maggampi dakkhasi.</p>
<p><a class="sc" id="6"></a> <a class="verse-num-sc" id="verse-num-sc1224"></a><a class="verse-num-pts" id="verse-num-pts1214"></a><a class="ms" id="p_19Th1_1590"></a><a class="msdiv" id="msdiv1223"></a><span class="var" title="aratiṃ (bahūsu)" id="note517">Aratiñca</span> ratiñca pahāya,<br>
Sabbaso gehasitañca vitakkaṃ;<br>
Vanathaṃ na kareyya kuhiñci,<br>
<span class="var" title="nibbanatho anato sa hi (s2, s3) | nibbanathā avanatho sa hi (pts1-2) | nibbanatho arato sa hi (^sn8.2#1 [2.&nbsp;Aratīsutta])" id="note518">Nibbanatho avanatho sa</span> bhikkhu.</p>
<p><a class="sc" id="7"></a><a class="verse-num-sc" id="verse-num-sc1225"></a><a class="verse-num-pts" id="verse-num-pts1215"></a><a class="ms" id="p_19Th1_1591"></a><a class="msdiv" id="msdiv1224"></a>Yamidha pathaviñca vehāsaṃ,<br>
Rūpagataṃ jagatogadhaṃ kiñci;<br>
Parijīyati sabbamaniccaṃ,<br>
Evaṃ samecca caranti mutattā.</p>
<p><a class="sc" id="8"></a><a class="verse-num-sc" id="verse-num-sc1226"></a><a class="verse-num-pts" id="verse-num-pts1216"></a><a class="ms" id="p_19Th1_1592"></a><a class="msdiv" id="msdiv1225"></a>Upadhīsu janā gadhitāse,<br>
<span class="var" title="diṭṭhe sute (bj)" id="note519">Diṭṭhasute</span> paṭighe ca mute ca;<br>
Ettha vinodaya chandamanejo,<br>
Yo hettha na <span class="var" title="lippati (bj, s2, s3, pts1-2)" id="note520">limpati</span> muni <span class="var" title="taṃ munimāhu (pts2 ^sn8.2#1 [2.&nbsp;Aratīsutta])" id="note521">tamāhu</span>.</p>
<p><a class="sc" id="9"></a><a class="verse-num-sc" id="verse-num-sc1227"></a><a class="verse-num-pts" id="verse-num-pts1217"></a><a class="ms" id="p_19Th1_1593"></a><a class="msdiv" id="msdiv1226"></a><span class="var" title="aṭṭha (bj, pts1)" id="note522">Atha</span> saṭṭhisitā savitakkā,<br>
<span class="var" title="puthuj­jana­tāyaṃ (bj) | puthū janatāya (^sn8.2#1 [2.&nbsp;Aratīsutta])" id="note523">Puthujjanatāya</span> adhammā niviṭṭhā;<br>
Na ca <span class="var" title="vaṭṭagatassa (s2, s3) | vaggagatissa (pts1)" id="note524">vaggagatassa</span> kuhiñci,<br>
No pana <span class="var" title="padullagāhī (pts1) | duṭṭhullabhāṇī (^sn8.2#1 [2.&nbsp;Aratīsutta])" id="note525">duṭṭhullagāhī</span> sa bhikkhu.</p>
<p><a class="sc" id="10"></a><a class="verse-num-sc" id="verse-num-sc1228"></a><a class="verse-num-pts" id="verse-num-pts1218"></a><a class="pts" id="pts110"></a><a class="ms" id="p_19Th1_1594"></a><a class="msdiv" id="msdiv1227"></a>Dabbo <span class="var" title="cirarattaṃ samāhito (s2, s3, pts1)" id="note526">cira­rat­tasamā­hito</span>,<br>
Akuhako nipako apihālu;<br>
Santaṃ padaṃ ajjhagamā muni,<br>
Paṭicca parinibbuto kaṅkhati kālaṃ.</p>
<p><a class="sc" id="11"></a><a class="verse-num-sc" id="verse-num-sc1229"></a><a class="verse-num-pts" id="verse-num-pts1219"></a><a class="ms" id="p_19Th1_1595"></a><a class="msdiv" id="msdiv1228"></a>Mānaṃ pajahassu gotama,<br>
Mānapathañca jahassu asesaṃ;<br>
<span class="var" title="mānapathasmiṃ (s2, s3, pts2)" id="note527">Mānapathamhi</span> sa mucchito,<br>
<span class="var" title="... hutvā (pts1) | vippaṭisār'ahuvā (pts2)" id="note528">Vippa­ṭisārī­huvā</span> cirarattaṃ.</p>
<p><a class="sc" id="12"></a><a class="verse-num-sc" id="verse-num-sc1230"></a><a class="verse-num-pts" id="verse-num-pts1220"></a><a class="ms" id="p_19Th1_1596"></a><a class="msdiv" id="msdiv1229"></a>Makkhena makkhitā pajā,<br>
Mānahatā nirayaṃ <span class="var" title="patanti (s2, s3, pts1)" id="note529">papatanti</span>;<br>
Socanti janā cirarattaṃ,<br>
Mānahatā nirayaṃ upapannā.</p>
<p><a class="sc" id="13"></a><a class="verse-num-sc" id="verse-num-sc1231"></a><a class="verse-num-pts" id="verse-num-pts1221"></a><a class="ms" id="p_19Th1_1597"></a><a class="msdiv" id="msdiv1230"></a>Na hi socati bhikkhu kadāci,<br>
Maggajino sammā paṭipanno;<br>
Kittiñca sukhañ­cā­nubhoti,<br>
Dhammadasoti tamāhu tathattaṃ.</p>
<p><a class="sc" id="14"></a><a class="verse-num-sc" id="verse-num-sc1232"></a><a class="verse-num-pts" id="verse-num-pts1222"></a><a class="ms" id="p_19Th1_1598"></a><a class="msdiv" id="msdiv1231"></a>Tasmā <span class="var" title="akhilo (bj) | akhilo idham (pts1) | akhilodha (pts2 ^sn8.3#1 [3.&nbsp;Pesalasutta])" id="note530">akhilo idha</span> padhānavā,<br>
Nīvaraṇāni pahāya visuddho;<br>
Mānañca pahāya asesaṃ,<br>
Vijjāyantakaro samitāvī”.</p>
<p><a class="sc" id="15"></a><a class="verse-num-sc" id="verse-num-sc1233"></a><a class="verse-num-pts" id="verse-num-pts1223"></a><a class="ms" id="p_19Th1_1599"></a><a class="msdiv" id="msdiv1232"></a>“Kāmarāgena ḍayhāmi,<br>
cittaṃ me pariḍayhati;<br>
Sādhu nibbāpanaṃ brūhi,<br>
anukampāya gotama”.</p>
<p><a class="sc" id="16"></a><a class="verse-num-sc" id="verse-num-sc1234"></a><a class="verse-num-pts" id="verse-num-pts1224"></a><a class="ms" id="p_19Th1_1600"></a><a class="msdiv" id="msdiv1233"></a>“Saññāya vipariyesā,<br>
cittaṃ te pariḍayhati;<br>
Nimittaṃ parivajjehi,<br>
subhaṃ rāgūpasaṃhitaṃ. <span class="var" title="Saṅkhāre parato passa dukkhato mā ca attato, nibbāpehi mahārāgaṃ mā ḍayihittho punappunaṃ (bj ^sn8.4#1 [4.&nbsp;Ānandasutta])" id="note531">()</span></p>
<p><a class="sc" id="17"></a> <a class="verse-num-sc" id="verse-num-sc1235"></a><a class="verse-num-pts" id="verse-num-pts1225"></a><a class="ms" id="p_19Th1_1601"></a><a class="msdiv" id="msdiv1234"></a>Asubhāya cittaṃ bhāvehi,<br>
ekaggaṃ susamāhitaṃ;<br>
Sati kāyagatā tyatthu,<br>
nibbidābahulo bhava.</p>
<p><a class="sc" id="18"></a><a class="verse-num-sc" id="verse-num-sc1236"></a><a class="verse-num-pts" id="verse-num-pts1226"></a><a class="ms" id="p_19Th1_1602"></a><a class="msdiv" id="msdiv1235"></a>Animittañca bhāvehi,<br>
mānā­nusa­ya­muj­jaha;<br>
Tato mānābhisamayā,<br>
upasanto carissasi”.</p>
<p><a class="sc" id="19"></a><a class="verse-num-sc" id="verse-num-sc1237"></a><a class="verse-num-pts" id="verse-num-pts1227"></a><a class="ms" id="p_19Th1_1603"></a><a class="msdiv" id="msdiv1236"></a>“Tameva vācaṃ bhāseyya,<br>
yāyattānaṃ na tāpaye;<br>
Pare ca na vihiṃseyya,<br>
sā ve vācā subhāsitā.</p>
<p><a class="sc" id="20"></a><a class="verse-num-sc" id="verse-num-sc1238"></a><a class="verse-num-pts" id="verse-num-pts1228"></a><a class="ms" id="p_19Th1_1604"></a><a class="msdiv" id="msdiv1237"></a>Piyavācameva bhāseyya,<br>
yā vācā paṭinanditā;<br>
Yaṃ anādāya pāpāni,<br>
paresaṃ bhāsate piyaṃ.</p>
<p><a class="sc" id="21"></a><a class="verse-num-sc" id="verse-num-sc1239"></a><a class="verse-num-pts" id="verse-num-pts1229"></a><a class="ms" id="p_19Th1_1605"></a><a class="msdiv" id="msdiv1238"></a>Saccaṃ ve amatā vācā,<br>
esa dhammo sanantano;<br>
Sacce atthe ca dhamme ca,<br>
āhu santo patiṭṭhitā.</p>
<p><a class="sc" id="22"></a><a class="verse-num-sc" id="verse-num-sc1240"></a><a class="verse-num-pts" id="verse-num-pts1230"></a><a class="ms" id="p_19Th1_1606"></a><a class="msdiv" id="msdiv1239"></a>Yaṃ buddho bhāsati vācaṃ,<br>
khemaṃ nibbānapattiyā;<br>
Duk­khas­san­takiri­yāya,<br>
sā ve vācānamuttamā”.</p>
<p><a class="sc" id="23"></a> <a class="verse-num-sc" id="verse-num-sc1241"></a><a class="verse-num-pts" id="verse-num-pts1231"></a><a class="ms" id="p_19Th1_1607"></a><a class="msdiv" id="msdiv1240"></a>“Gambhīrapañño medhāvī,<br>
maggāmaggassa kovido;<br>
Sāriputto mahāpañño,<br>
dhammaṃ deseti bhikkhunaṃ.</p>
<p><a class="sc" id="24"></a><a class="verse-num-sc" id="verse-num-sc1242"></a><a class="verse-num-pts" id="verse-num-pts1232"></a><a class="ms" id="p_19Th1_1608"></a><a class="msdiv" id="msdiv1241"></a>Saṃkhittenapi deseti,<br>
vitthārenapi bhāsati;<br>
<span class="var" title="sālikāyeva (s2, s3, pts1)" id="note534">Sālikāyiva</span> nigghoso,<br>
paṭibhānaṃ <span class="var" title="udīrayi (bj, pts2 ^sn8.6#1 [6.&nbsp;Sāriputtasutta]) | udīyyati (s2, pts1) | udayyati (?)" id="note535">udiyyati</span>.</p>
<p><a class="sc" id="25"></a><a class="verse-num-sc" id="verse-num-sc1243"></a><a class="verse-num-pts" id="verse-num-pts1233"></a><a class="pts" id="pts111"></a><a class="ms" id="p_19Th1_1609"></a><a class="msdiv" id="msdiv1242"></a>Tassa taṃ desayantassa,<br>
<span class="var" title="suṇantā (s2, s3, pts1)" id="note536">suṇanti</span> madhuraṃ giraṃ;<br>
Sarena rajanīyena,<br>
savanīyena vaggunā;<br>
Udaggacittā muditā,<br>
sotaṃ odhenti bhikkhavo”.</p>
<p><a class="sc" id="26"></a><a class="verse-num-sc" id="verse-num-sc1244"></a><a class="verse-num-pts" id="verse-num-pts1234"></a><a class="ms" id="p_19Th1_1610"></a><a class="msdiv" id="msdiv1243"></a>“Ajja pannarase visuddhiyā,<br>
Bhikkhū pañcasatā samāgatā;<br>
Saṃ­yoja­na­bandha­nac­chidā,<br>
Anīghā khīṇa­pu­nabbhavā isī.</p>
<p><a class="sc" id="27"></a><a class="verse-num-sc" id="verse-num-sc1245"></a><a class="verse-num-pts" id="verse-num-pts1235"></a><a class="ms" id="p_19Th1_1611"></a><a class="msdiv" id="msdiv1244"></a>Cakkavattī yathā rājā,<br>
amacca­pari­vārito;<br>
Samantā anupariyeti,<br>
sāgarantaṃ mahiṃ imaṃ.</p>
<p><a class="sc" id="28"></a><a class="verse-num-sc" id="verse-num-sc1246"></a><a class="verse-num-pts" id="verse-num-pts1236"></a><a class="ms" id="p_19Th1_1612"></a><a class="msdiv" id="msdiv1245"></a>Evaṃ vijitasaṅgāmaṃ,<br>
satthavāhaṃ anuttaraṃ;<br>
Sāvakā payirupāsanti,<br>
tevijjā maccuhāyino.</p>
<p><a class="sc" id="29"></a><a class="verse-num-sc" id="verse-num-sc1247"></a><a class="verse-num-pts" id="verse-num-pts1237"></a><a class="ms" id="p_19Th1_1613"></a><a class="msdiv" id="msdiv1246"></a>Sabbe bhagavato puttā,<br>
palāpettha na vijjati;<br>
Taṇhāsallassa hantāraṃ,<br>
vande ādicca­bandhu­naṃ.</p>
<p><a class="sc" id="30"></a><a class="verse-num-sc" id="verse-num-sc1248"></a><a class="verse-num-pts" id="verse-num-pts1238"></a><a class="ms" id="p_19Th1_1614"></a><a class="msdiv" id="msdiv1247"></a>Parosahassaṃ bhikkhūnaṃ,<br>
sugataṃ payirupāsati;<br>
Desentaṃ virajaṃ dhammaṃ,<br>
nibbānaṃ akutobhayaṃ.</p>
<p><a class="sc" id="31"></a><a class="verse-num-sc" id="verse-num-sc1249"></a><a class="verse-num-pts" id="verse-num-pts1239"></a><a class="ms" id="p_19Th1_1615"></a><a class="msdiv" id="msdiv1248"></a>Suṇanti dhammaṃ <span class="var" title="vipulaṃ (s2, s3, pts1)" id="note537">vimalaṃ</span>,<br>
sammā­sambud­dha­desitaṃ;<br>
Sobhati vata sambuddho,<br>
­bhik­khu­saṃ­gha­pu­rak­khato.</p>
<p><a class="sc" id="32"></a><a class="verse-num-sc" id="verse-num-sc1250"></a><a class="verse-num-pts" id="verse-num-pts1240"></a><a class="ms" id="p_19Th1_1616"></a><a class="msdiv" id="msdiv1249"></a>‘Nāganāmo’si bhagavā,<br>
isīnaṃ isisattamo;<br>
Mahāmeghova hutvāna,<br>
sāvake abhivassasi.</p>
<p><a class="sc" id="33"></a><a class="verse-num-sc" id="verse-num-sc1251"></a><a class="verse-num-pts" id="verse-num-pts1241"></a><a class="ms" id="p_19Th1_1617"></a><a class="msdiv" id="msdiv1250"></a>Divā vihārā nikkhamma,<br>
satthu­dassa­na­kam­yatā;<br>
Sāvako te mahāvīra,<br>
pāde vandati vaṅgiso”.</p>
<p><a class="sc" id="34"></a><a class="verse-num-sc" id="verse-num-sc1252"></a><a class="verse-num-pts" id="verse-num-pts1242"></a><a class="ms" id="p_19Th1_1618"></a><a class="msdiv" id="msdiv1251"></a>“Ummaggapathaṃ mārassa,<br>
Abhibhuyya carati pabhijja khīlāni;<br>
Taṃ passatha bandha­pa­muñ­ca­ka­raṃ,<br>
Asitaṃva bhāgaso pavibhajja.</p>
<p><a class="sc" id="35"></a><a class="verse-num-sc" id="verse-num-sc1253"></a><a class="verse-num-pts" id="verse-num-pts1243"></a><a class="ms" id="p_19Th1_1619"></a><a class="msdiv" id="msdiv1252"></a>Oghassa hi nitaraṇatthaṃ,<br>
Anekavihitaṃ maggaṃ akkhāsi;<br>
Tasmiñca amate akkhāte,<br>
Dhammadasā ṭhitā asaṃhīrā.</p>
<p><a class="sc" id="36"></a><a class="verse-num-sc" id="verse-num-sc1254"></a><a class="verse-num-pts" id="verse-num-pts1244"></a><a class="ms" id="p_19Th1_1620"></a><a class="msdiv" id="msdiv1253"></a>Pajjotakaro <span class="var" title="ativijjha dhammaṃ (bj)" id="note538">ativijjha</span>,<br>
<span class="var" title="sabbaṭṭhitīnaṃ (bj, pts1-2)" id="note539">Sabbaṭhitīnaṃ</span> <span class="var" title="atikkamamaddā (bj, pts1-2, mr)" id="note540">atik­kama­maddasa</span>;<br>
Ñatvā ca sacchikatvā ca,<br>
Aggaṃ so desayi dasaddhānaṃ.</p>
<p><a class="sc" id="37"></a><a class="verse-num-sc" id="verse-num-sc1255"></a><a class="verse-num-pts" id="verse-num-pts1245"></a><a class="ms" id="p_19Th1_1621"></a><a class="msdiv" id="msdiv1254"></a>Evaṃ sudesite dhamme,<br>
Ko pamādo vijānataṃ dhammaṃ;<br>
Tasmā hi tassa bhagavato sāsane,<br>
Appamatto sadā namassama­nu­sikkhe”.</p>
<p><a class="sc" id="38"></a><a class="verse-num-sc" id="verse-num-sc1256"></a><a class="verse-num-pts" id="verse-num-pts1246"></a><a class="ms" id="p_19Th1_1622"></a><a class="msdiv" id="msdiv1255"></a>“Buddhānubuddho yo thero,<br>
koṇḍañño <span class="var" title="tibbanikkhamo (bj, pts1)" id="note541">tibbanikkamo</span>;<br>
Lābhī sukhavihārānaṃ,<br>
vivekānaṃ abhiṇhaso.</p>
<p><a class="sc" id="39"></a><a class="verse-num-sc" id="verse-num-sc1257"></a><a class="verse-num-pts" id="verse-num-pts1247"></a><a class="pts" id="pts112"></a><a class="ms" id="p_19Th1_1623"></a><a class="msdiv" id="msdiv1256"></a>Yaṃ sāvakena pattabbaṃ,<br>
satthu sāsanakārinā;<br>
Sabbassa taṃ anuppattaṃ,<br>
appamattassa sikkhato.</p>
<p><a class="sc" id="40"></a><a class="verse-num-sc" id="verse-num-sc1258"></a><a class="verse-num-pts" id="verse-num-pts1248"></a><a class="ms" id="p_19Th1_1624"></a><a class="msdiv" id="msdiv1257"></a>Mahānubhāvo tevijjo,<br>
ceto­pariya­kovido;<br>
Koṇḍañño buddhadāyādo,<br>
pāde vandati satthuno”.</p>
<p><a class="sc" id="41"></a> <a class="verse-num-sc" id="verse-num-sc1259"></a><a class="verse-num-pts" id="verse-num-pts1249"></a><a class="ms" id="p_19Th1_1625"></a><a class="msdiv" id="msdiv1258"></a>“Nagassa passe āsīnaṃ,<br>
muniṃ dukkhassa pāraguṃ;<br>
Sāvakā payirupāsanti,<br>
tevijjā maccuhāyino.</p>
<p><a class="sc" id="42"></a><a class="verse-num-sc" id="verse-num-sc1260"></a><a class="verse-num-pts" id="verse-num-pts1250"></a><a class="ms" id="p_19Th1_1626"></a><a class="msdiv" id="msdiv1259"></a><span class="var" title="te cetasā (^sn8.10#1 [10.&nbsp;Mog­gallā­nasutta])" id="note543">Cetasā</span> anupariyeti,<br>
moggallāno mahiddhiko;<br>
Cittaṃ nesaṃ <span class="var" title="samannesaṃ (^sn8.10#1 [10.&nbsp;Mog­gallā­nasutta])" id="note544">samanvesaṃ</span>,<br>
vippamuttaṃ nirūpadhiṃ.</p>
<p><a class="sc" id="43"></a><a class="verse-num-sc" id="verse-num-sc1261"></a><a class="verse-num-pts" id="verse-num-pts1251"></a><a class="ms" id="p_19Th1_1627"></a><a class="msdiv" id="msdiv1260"></a>Evaṃ sabbaṅ­ga­sam­pannaṃ,<br>
muniṃ dukkhassa pāraguṃ;<br>
Anekā­kāra­sam­pannaṃ,<br>
payirupāsanti gotamaṃ”.</p>
<p><a class="sc" id="44"></a><a class="verse-num-sc" id="verse-num-sc1262"></a><a class="verse-num-pts" id="verse-num-pts1252"></a><a class="ms" id="p_19Th1_1628"></a><a class="msdiv" id="msdiv1261"></a>“Cando yathā vigatavalāhake nabhe,<br>
Virocati vītamalova bhāṇumā;<br>
Evampi aṅgīrasa tvaṃ mahāmuni,<br>
Atirocasi yasasā sabbalokaṃ”.</p>
<p><a class="sc" id="45"></a><a class="verse-num-sc" id="verse-num-sc1263"></a><a class="verse-num-pts" id="verse-num-pts1253"></a><a class="ms" id="p_19Th1_1629"></a><a class="msdiv" id="msdiv1262"></a>“Kāveyyamattā vicarimha pubbe,<br>
Gāmā gāmaṃ purā puraṃ;<br>
<span class="var" title="athaddasāmi (s2, s3, pts1)" id="note545">Athaddasāma</span> sambuddhaṃ,<br>
Sabbadhammāna pāraguṃ.</p>
<p><a class="sc" id="46"></a><a class="verse-num-sc" id="verse-num-sc1264"></a><a class="verse-num-pts" id="verse-num-pts1254"></a><a class="ms" id="p_19Th1_1630"></a><a class="msdiv" id="msdiv1263"></a>So me dhammamadesesi,<br>
muni dukkhassa pāragū;<br>
Dhammaṃ sutvā pasīdimha,<br>
<span class="var" title="addhā (bj)" id="note546">saddhā</span> no udapajjatha.</p>
<p><a class="sc" id="47"></a><a class="verse-num-sc" id="verse-num-sc1265"></a><a class="verse-num-pts" id="verse-num-pts1255"></a><a class="ms" id="p_19Th1_1631"></a><a class="msdiv" id="msdiv1264"></a>Tassāhaṃ vacanaṃ sutvā,<br>
khandhe āyatanāni ca;<br>
Dhātuyo ca viditvāna,<br>
pabbajiṃ anagāriyaṃ.</p>
<p><a class="sc" id="48"></a><a class="verse-num-sc" id="verse-num-sc1266"></a><a class="verse-num-pts" id="verse-num-pts1256"></a><a class="ms" id="p_19Th1_1632"></a><a class="msdiv" id="msdiv1265"></a>Bahūnaṃ vata atthāya,<br>
uppajjanti tathāgatā;<br>
Itthīnaṃ purisānañca,<br>
ye te sāsanakārakā.</p>
<p><a class="sc" id="49"></a><a class="verse-num-sc" id="verse-num-sc1267"></a><a class="verse-num-pts" id="verse-num-pts1257"></a><a class="ms" id="p_19Th1_1633"></a><a class="msdiv" id="msdiv1266"></a>Tesaṃ kho vata atthāya,<br>
bodhi­maj­jha­gamā muni;<br>
Bhikkhūnaṃ bhikkhunīnañca,<br>
ye <span class="var" title="niyāma­gatad­dasā (bj, pts2) | niyāma­gataṃ­dasā (s2, s3, pts1)" id="note547">nirā­magatad­dasā</span>.</p>
<p><a class="sc" id="50"></a><a class="verse-num-sc" id="verse-num-sc1268"></a><a class="verse-num-pts" id="verse-num-pts1258"></a><a class="ms" id="p_19Th1_1634"></a><a class="msdiv" id="msdiv1267"></a>Sudesitā cakkhumatā,<br>
bud­dhe­nādicca­bandhunā;<br>
Cattāri ariyasaccāni,<br>
anukampāya pāṇinaṃ.</p>
<p><a class="sc" id="51"></a><a class="verse-num-sc" id="verse-num-sc1269"></a><a class="verse-num-pts" id="verse-num-pts1259"></a><a class="ms" id="p_19Th1_1635"></a><a class="msdiv" id="msdiv1268"></a>Dukkhaṃ duk­kha­sa­muppādaṃ,<br>
Dukkhassa ca atikkamaṃ;<br>
Ariyaṃ caṭṭhaṅgikaṃ maggaṃ,<br>
Duk­khū­pasa­ma­gā­minaṃ.</p>
<p><a class="sc" id="52"></a><a class="verse-num-sc" id="verse-num-sc1270"></a><a class="verse-num-pts" id="verse-num-pts1260"></a><a class="ms" id="p_19Th1_1636"></a><a class="msdiv" id="msdiv1269"></a>Evamete tathā vuttā,<br>
diṭṭhā me te yathā tathā;<br>
Sadattho me anuppatto,<br>
kataṃ buddhassa sāsanaṃ.</p>
<p><a class="sc" id="53"></a><a class="verse-num-sc" id="verse-num-sc1271"></a><a class="verse-num-pts" id="verse-num-pts1261"></a><a class="ms" id="p_19Th1_1637"></a><a class="msdiv" id="msdiv1270"></a>Svāgataṃ vata me āsi,<br>
mama buddhassa santike;<br>
<span class="var" title="saṃvibhattesu (bj, pts1-2) | savibhattesu (si, mr)" id="note548">Suvibhattesu</span> dhammesu,<br>
yaṃ seṭṭhaṃ tadupāgamiṃ.</p>
<p><a class="sc" id="54"></a><a class="verse-num-sc" id="verse-num-sc1272"></a><a class="verse-num-pts" id="verse-num-pts1262"></a><a class="ms" id="p_19Th1_1638"></a><a class="msdiv" id="msdiv1271"></a>Abhiñ­ñā­pāramip­patto,<br>
sotadhātu visodhitā;<br>
Tevijjo iddhipattomhi,<br>
ceto­pariya­kovido”.</p>
<p><a class="sc" id="55"></a> <a class="verse-num-sc" id="verse-num-sc1273"></a><a class="verse-num-pts" id="verse-num-pts1263"></a><a class="pts" id="pts113"></a><a class="ms" id="p_19Th1_1639"></a><a class="msdiv" id="msdiv1272"></a>“Pucchāmi ­satthā­ra­mano­mapaññaṃ,<br>
Diṭṭheva dhamme yo vicikicchānaṃ <span class="var" title="chetvā (bj, pts1)" id="note550">chettā</span>;<br>
Aggāḷave kālamakāsi bhikkhu,<br>
Ñāto yasassī abhinibbutatto.</p>
<p><a class="sc" id="56"></a><a class="verse-num-sc" id="verse-num-sc1274"></a><a class="verse-num-pts" id="verse-num-pts1264"></a><a class="ms" id="p_19Th1_1640"></a><a class="msdiv" id="msdiv1273"></a>Nigrodhakappo iti tassa nāmaṃ,<br>
Tayā kataṃ bhagavā brāhmaṇassa;<br>
So taṃ namassaṃ acari <span class="var" title="mutyapekkho (s2, s3 ^snp2.12#158 [Nigrodhakappa (vaṅgīsa)" id="note551">mutyapekho</span>,<br>
Āraddhavīriyo daḷ­ha­dham­ma­dassī.</p>
<p><a class="sc" id="57"></a><a class="verse-num-sc" id="verse-num-sc1275"></a><a class="verse-num-pts" id="verse-num-pts1265"></a><a class="ms" id="p_19Th1_1641"></a><a class="msdiv" id="msdiv1274"></a>Taṃ sāvakaṃ sakka mayampi sabbe,<br>
Aññātumicchāma samantacakkhu;<br>
Samavaṭṭhitā no savanāya <span class="var" title="hetuṃ (si) | sotaṃ (s2, pts1)" id="note552">sotā</span>,<br>
Tuvaṃ no satthā tvamanuttarosi.</p>
<p><a class="sc" id="58"></a><a class="verse-num-sc" id="verse-num-sc1276"></a><a class="verse-num-pts" id="verse-num-pts1266"></a><a class="ms" id="p_19Th1_1642"></a><a class="msdiv" id="msdiv1275"></a>Chinda no vicikicchaṃ brūhi metaṃ,<br>
Parinibbutaṃ vedaya bhūripañña;<br>
Majjheva no bhāsa samantacakkhu,<br>
Sakkova devāna sahassanetto.</p>
<p><a class="sc" id="59"></a><a class="verse-num-sc" id="verse-num-sc1277"></a><a class="verse-num-pts" id="verse-num-pts1267"></a><a class="ms" id="p_19Th1_1643"></a><a class="msdiv" id="msdiv1276"></a>Ye keci <span class="var" title="gandhā (s2, s3, pts1)" id="note553">ganthā</span> idha mohamaggā,<br>
Aññāṇapakkhā vici­kiccha­ṭhānā;<br>
Tathāgataṃ patvā na te bhavanti,<br>
Cakkhuñhi etaṃ paramaṃ narānaṃ.</p>
<p><a class="sc" id="60"></a><a class="verse-num-sc" id="verse-num-sc1278"></a><a class="verse-num-pts" id="verse-num-pts1268"></a><a class="ms" id="p_19Th1_1644"></a><a class="msdiv" id="msdiv1277"></a>No ce hi jātu puriso kilese,<br>
Vāto yathā abbhaghanaṃ vihāne;<br>
Tamovassa nivuto sabbaloko,<br>
<span class="var" title="na jotimantopi narā tapeyyuṃ (^snp2.12#162 [Nigrodhakappa (vaṅgīsa)" id="note554">Jotimantopi na pabhāseyyuṃ</span>.</p>
<p><a class="sc" id="61"></a><a class="verse-num-sc" id="verse-num-sc1279"></a><a class="verse-num-pts" id="verse-num-pts1269"></a><a class="ms" id="p_19Th1_1645"></a><a class="msdiv" id="msdiv1278"></a>Dhīrā ca pajjotakarā bhavanti,<br>
Taṃ taṃ ahaṃ vīra tatheva maññe;<br>
Vipassinaṃ jāna­mupāga­mimha,<br>
Parisāsu no āvikarohi kappaṃ.</p>
<p><a class="sc" id="62"></a><a class="verse-num-sc" id="verse-num-sc1280"></a><a class="verse-num-pts" id="verse-num-pts1270"></a><a class="pts" id="pts114"></a><a class="ms" id="p_19Th1_1646"></a><a class="msdiv" id="msdiv1279"></a>Khippaṃ giraṃ eraya vaggu vagguṃ,<br>
Haṃsova paggayha <span class="var" title="sanikaṃ (bj, pts1) | saṇiṃ (pts2)" id="note555">saṇikaṃ</span> nikūja;<br>
Bindussarena suvikappitena,<br>
Sabbeva te ujjugatā suṇoma.</p>
<p><a class="sc" id="63"></a><a class="verse-num-sc" id="verse-num-sc1281"></a><a class="verse-num-pts" id="verse-num-pts1271"></a><a class="ms" id="p_19Th1_1647"></a><a class="msdiv" id="msdiv1280"></a>Pahīna­jāti­maraṇaṃ asesaṃ,<br>
Niggayha dhonaṃ <span class="var" title=" paṭivediyāmi (sī1)" id="note556">vadessāmi dhammaṃ</span>;<br>
Na kāmakāro <span class="var" title="hoti (si)" id="note558">hi</span> puthujjanānaṃ,<br>
Saṅkheyyakāro <span class="var" title="va (bahūsu)" id="note559">ca</span> tathāgatānaṃ.</p>
<p><a class="sc" id="64"></a><a class="verse-num-sc" id="verse-num-sc1282"></a><a class="verse-num-pts" id="verse-num-pts1272"></a><a class="ms" id="p_19Th1_1648"></a><a class="msdiv" id="msdiv1281"></a>Sam­panna­vey­yāka­ra­ṇaṃ tavedaṃ,<br>
­Samuj­ju­paññassa samuggahītaṃ;<br>
Ayamañjali pacchimo suppaṇāmito,<br>
Mā mohayī jāna­manoma­pañña.</p>
<p><a class="sc" id="65"></a><a class="verse-num-sc" id="verse-num-sc1283"></a><a class="verse-num-pts" id="verse-num-pts1273"></a><a class="ms" id="p_19Th1_1649"></a><a class="msdiv" id="msdiv1282"></a><span class="var" title="parovaraṃ (bj, s2, s3, pts1)" id="note560">Paroparaṃ</span> ariyadhammaṃ viditvā,<br>
Mā mohayī jāna­manoma­vīriya;<br>
Vāriṃ yathā ghammani ghammatatto,<br>
Vācā­bhi­kaṅ­khāmi sutaṃ pavassa.</p>
<p><a class="sc" id="66"></a><a class="verse-num-sc" id="verse-num-sc1284"></a><a class="verse-num-pts" id="verse-num-pts1274"></a><a class="ms" id="p_19Th1_1650"></a><a class="msdiv" id="msdiv1283"></a>Yadatthikaṃ brahmacariyaṃ acarī,<br>
Kappāyano kaccissataṃ amoghaṃ;<br>
Nibbāyi so <span class="var" title=" anupādisesā (ka-sī), anupādiseso (ka-ma)" id="note561">ādu saupādiseso</span>,<br>
Yathā vimutto ahu taṃ suṇoma”.</p>
<p><a class="sc" id="67"></a><a class="verse-num-sc" id="verse-num-sc1285"></a><a class="verse-num-pts" id="verse-num-pts1275"></a><a class="ms" id="p_19Th1_1651"></a><a class="msdiv" id="msdiv1284"></a>“Acchecchi taṇhaṃ idha nāmarūpe,<span class="gathaQuote">(iti bhagavā)</span><br>
Kaṇhassa sotaṃ dīgha­rat­tā­nusa­yi­taṃ;<br>
Atāri jātiṃ maraṇaṃ asesaṃ,<br>
Iccabravi bhagavā pañcaseṭṭho”.</p>
<p><a class="sc" id="68"></a><a class="verse-num-sc" id="verse-num-sc1286"></a><a class="verse-num-pts" id="verse-num-pts1276"></a><a class="ms" id="p_19Th1_1652"></a><a class="msdiv" id="msdiv1285"></a>“Esa sutvā pasīdāmi,<br>
vaco te isisattama;<br>
Amoghaṃ kira me puṭṭhaṃ,<br>
na maṃ vañcesi brāhmaṇo.</p>
<p><a class="sc" id="69"></a><a class="verse-num-sc" id="verse-num-sc1287"></a><a class="verse-num-pts" id="verse-num-pts1277"></a><a class="ms" id="p_19Th1_1653"></a><a class="msdiv" id="msdiv1286"></a>Yathā vādī tathā kārī,<br>
ahu buddhassa sāvako;<br>
Acchecchi maccuno jālaṃ,<br>
tataṃ māyāvino daḷhaṃ.</p>
<p><a class="sc" id="70"></a><a class="verse-num-sc" id="verse-num-sc1288"></a><a class="verse-num-pts" id="verse-num-pts1278"></a><a class="pts" id="pts115"></a><a class="ms" id="p_19Th1_1654"></a><a class="msdiv" id="msdiv1287"></a>Addasa bhagavā ādiṃ,<br>
upādānassa kappiyo;<br>
Accagā vata kappāno,<br>
maccudheyyaṃ suduttaraṃ.</p>
<p><a class="sc" id="71"></a><a class="verse-num-sc" id="verse-num-sc1289"></a><a class="verse-num-pts" id="verse-num-pts1279"></a><a class="ms" id="p_19Th1_1655"></a><a class="msdiv" id="msdiv1288"></a>Taṃ devadevaṃ vandāmi,<br>
puttaṃ te dvipaduttama;<br>
Anujātaṃ mahāvīraṃ,<br>
nāgaṃ nāgassa orasan”ti.</p>
</blockquote>
<p class="endsutta"><a class="ms" id="p_19Th1_1656"></a>Itthaṃ sudaṃ āyasmā vaṅgīso thero gāthāyo abhāsitthāti.</p>
<p class="endsection"><a class="ms" id="p_19Th1_1657"></a>Mahānipāto niṭṭhito.</p>
<p class="uddana"><a class="ms" id="p_19Th1_1658"></a>Tatruddānaṃ</p>
<blockquote class="uddanagatha">
<p><a class="sc" id="72"></a><a class="ms" id="p_19Th1_1659"></a>Sattatimhi nipātamhi,<br>
vaṅgīso paṭibhāṇavā;<br>
Ekova thero natthañño,<br>
gāthāyo ekasattatīti.</p>
</blockquote>
<p class="endsutta"><a class="ms" id="p_19Th1_1660"></a>Niṭṭhitā theragāthāyo.</p>
<p class="uddana"><a class="ms" id="p_19Th1_1661"></a>Tatruddānaṃ</p>
<blockquote class="uddanagatha">
<p><a class="sc" id="73"></a><a class="ms" id="p_19Th1_1662"></a>Sahassaṃ honti tā gāthā,<br>
tīṇi saṭṭhisatāni ca;<br>
Therā ca dve satā saṭṭhi,<br>
cattāro ca pakāsitā.</p>
<p><a class="sc" id="74"></a><a class="ms" id="p_19Th1_1663"></a>Sīhanādaṃ naditvāna,<br>
buddhaputtā anāsavā;<br>
Khemantaṃ pāpuṇitvāna,<br>
aggikhandhāva nibbutāti.</p>
</blockquote>
<p class="endbook"><a class="ms" id="p_19Th1_1664"></a>Theragāthāpāḷi niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
