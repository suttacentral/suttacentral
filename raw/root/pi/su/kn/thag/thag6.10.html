<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag6.10">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.10. Sumanat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc429"></a><a class="verse-num-pts" id="verse-num-pts429"></a><a class="ms" id="p_19Th1_706"></a><a class="msdiv" id="msdiv429"></a>“Yadā navo pabbajito,<br>
jātiyā sattavassiko;<br>
Iddhiyā abhibhotvāna,<br>
pannagindaṃ mahiddhikaṃ.</p>
<p><a class="sc" id="2"></a><a class="verse-num-sc" id="verse-num-sc430"></a><a class="verse-num-pts" id="verse-num-pts430"></a><a class="ms" id="p_19Th1_707"></a><a class="msdiv" id="msdiv430"></a>Upajjhāyassa udakaṃ,<br>
anotattā mahāsarā;<br>
Āharāmi tato disvā,<br>
maṃ satthā etadabravi”.</p>
<p><a class="sc" id="3"></a><a class="verse-num-sc" id="verse-num-sc431"></a><a class="verse-num-pts" id="verse-num-pts431"></a><a class="ms" id="p_19Th1_708"></a><a class="msdiv" id="msdiv431"></a>“Sāriputta imaṃ passa,<br>
āgacchantaṃ kumārakaṃ;<br>
<span class="var" title="uda­kumbha­kamādāya (bj, s2, s3, pts1)" id="note221">Udaka­kumbha­mādāya</span>,<br>
ajjhattaṃ susamāhitaṃ.</p>
<p><a class="sc" id="4"></a><a class="verse-num-sc" id="verse-num-sc432"></a><a class="verse-num-pts" id="verse-num-pts432"></a><a class="ms" id="p_19Th1_709"></a><a class="msdiv" id="msdiv432"></a>Pāsādikena vattena,<br>
kal­yāṇa­iriyā­patho;<br>
Sāma­ṇeronu­ruddhassa,<br>
iddhiyā ca visārado.</p>
<p><a class="sc" id="5"></a><a class="verse-num-sc" id="verse-num-sc433"></a><a class="verse-num-pts" id="verse-num-pts433"></a><a class="ms" id="p_19Th1_710"></a><a class="msdiv" id="msdiv433"></a>Ājānīyena ājañño,<br>
sādhunā sādhukārito;<br>
Vinīto anuruddhena,<br>
katakiccena sikkhito.</p>
<p><a class="sc" id="6"></a><a class="verse-num-sc" id="verse-num-sc434"></a><a class="verse-num-pts" id="verse-num-pts434"></a><a class="ms" id="p_19Th1_711"></a><a class="msdiv" id="msdiv434"></a>So patvā paramaṃ santiṃ,<br>
sacchikatvā akuppataṃ;<br>
Sāmaṇero sa sumano,<br>
mā maṃ jaññāti icchatī”ti.</p>
</blockquote>
<p class="endsutta"><a class="ms" id="p_19Th1_712"></a>… Sumano thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
