<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thag3.16">
<article>
<div class="hgroup">
<p class="division">Theragāthā</p>
<p>Tikanipāta</p>
<p>Paṭhamavagga</p>
<h1>3.16. Vimalat­thera­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc264"></a><a class="verse-num-pts" id="verse-num-pts264"></a><a class="ms" id="p_19Th1_494"></a><a class="msdiv" id="msdiv264"></a>“Pāpamitte vivajjetvā,<br>
bhajey­yutta­ma­pugga­laṃ;<br>
Ovāde cassa tiṭṭheyya,<br>
patthento acalaṃ sukhaṃ.</p>
<p><a class="sc" id="2"></a> <a class="verse-num-sc" id="verse-num-sc265"></a><a class="verse-num-pts" id="verse-num-pts265"></a><a class="ms" id="p_19Th1_495"></a><a class="msdiv" id="msdiv265"></a>Parittaṃ dārumāruyha,<br>
yathā sīde mahaṇṇave;<br>
Evaṃ kusītamāgamma,<br>
sādhujīvīpi sīdati;<br>
Tasmā taṃ parivajjeyya,<br>
kusītaṃ hīnavīriyaṃ.</p>
<p><a class="sc" id="3"></a> <a class="verse-num-sc" id="verse-num-sc266"></a><a class="verse-num-pts" id="verse-num-pts266"></a><a class="ms" id="p_19Th1_496"></a><a class="msdiv" id="msdiv266"></a>Pavivittehi ariyehi,<br>
pahitattehi jhāyibhi;<br>
Niccaṃ ārad­dha­vīri­yehi,<br>
paṇḍitehi sahāvase”ti.</p>
</blockquote>
<p class="endsutta"><a class="ms" id="p_19Th1_497"></a>… Vimalo thero ….</p>
<p class="endsection"><a class="ms" id="p_19Th1_498"></a>Tikanipāto niṭṭhito.</p>
<p class="uddana"><a class="ms" id="p_19Th1_499"></a>Tatruddānaṃ</p>
<blockquote class="uddanagatha">
<p><a class="sc" id="4"></a><a class="ms" id="p_19Th1_500"></a>Aṅgaṇiko bhāradvājo,<br>
paccayo bākulo isi;<br>
Dhaniyo mātaṅgaputto,<br>
sobhito vāraṇo isi.</p>
<p><a class="sc" id="5"></a><a class="ms" id="p_19Th1_501"></a>Vassiko ca yasojo ca,<br>
sāṭi­matti­yupāli ca;<br>
Uttarapālo abhibhūto,<br>
gotamo hāritopi ca.</p>
<p><a class="sc" id="6"></a><a class="ms" id="p_19Th1_502"></a>Thero tikanipātamhi,<br>
nibbāne vimalo kato;<br>
Aṭṭhatālīsa gāthāyo,<br>
therā soḷasa kittitāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
