<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ne1">
<article>
<div class="hgroup">
<p class="division">Netti</p>
<h1>1. Saṅgahavāra</h1>
</div>
<p class="namo"><a class="ms" id="p_27Ne_1"></a>Namo tassa Bhagavato Arahato Sammā­sambud­dhassa.</p>
<blockquote class="gatha">
<p><a class="sc" id="1"></a><a class="pts" id="pts1"></a><a class="ms" id="p_27Ne_2"></a><a class="msdiv" id="msdiv0"></a>Yaṃ loko pūjayate,<br>
Salokapālo sadā namassati ca;<br>
Tasseta sāsanavaraṃ,<br>
Vidūhi ñeyyaṃ naravarassa.</p>
<p><a class="sc" id="2"></a><a class="ms" id="p_27Ne_3"></a>Dvādasa padāni suttaṃ,<br>
Taṃ sabbaṃ byañjanañca attho ca;<br>
Taṃ viññeyyaṃ ubhayaṃ,<br>
Ko attho byañjanaṃ katamaṃ.</p>
<p><a class="sc" id="3"></a> <a class="ms" id="p_27Ne_4"></a>Soḷasahārā <span class="var" title="nettī (pts1, mr ^pe1#8 [Ariya­saccap­pakāsa­na­paṭha­ma­bhūmi])" id="note2">netti</span>,<br>
Pañcanayā sāsanassa pariyeṭṭhi;<br>
Aṭṭhā­ra­sa­mū­lapadā,<br>
<span class="var" title="mahākaccānena (bj)" id="note3">Mahakaccānena</span> niddiṭṭhā.</p>
<p><a class="sc" id="4"></a><a class="ms" id="p_27Ne_5"></a>Hārā byañjanavicayo,<br>
Suttassa nayā tayo ca suttattho;<br>
Ubhayaṃ pariggahītaṃ,<br>
Vuccati suttaṃ yathāsuttaṃ.</p>
<p><a class="sc" id="5"></a><a class="ms" id="p_27Ne_6"></a>Yā ceva desanā yañca,<br>
Desitaṃ ubhayameva viññeyyaṃ;<br>
Tatrā­yamā­nu­pubbī,<br>
Nava­vidha­suttan­ta­pari­yeṭṭhīti.</p>
</blockquote>
<p class="endsutta"><a class="ms" id="p_27Ne_7"></a>Saṅgahavāro.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
