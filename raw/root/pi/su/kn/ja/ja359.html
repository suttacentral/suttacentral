<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja359">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇi­kuṇḍa­la­vagga</p>
<h1>9. Suvaṇ­ṇa­mi­gajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.184"></a><a class="ms" id="p_22J_1203"></a><a class="msdiv" id="msdiv50"></a>“Vikkama re <span class="var" title="mahāmiga (bj, s2, s3, pts1)" id="note687">haripāda</span>,<br>
vikkama re <span class="var" title="harīpada (bj, s2, s3) | haripada (pts1)" id="note688">mahāmiga</span>;<br>
Chinda vārattikaṃ pāsaṃ,<br>
nāhaṃ ekā vane rame”.</p>
<p><a class="sc" id="2"></a><a class="ms" id="p_22J_1204"></a><a class="msdiv" id="msdiv51"></a>“Vikkamāmi na pāremi,<br>
bhūmiṃ sumbhāmi vegasā;<br>
Daḷho vārattiko pāso,<br>
pādaṃ me parikantati”.</p>
<p><a class="sc" id="3"></a><a class="ms" id="p_22J_1205"></a><a class="msdiv" id="msdiv52"></a>“Attharassu palāsāni,<br>
asiṃ nibbāha luddaka;<br>
Paṭhamaṃ maṃ vadhitvāna,<br>
hana pacchā mahāmigaṃ”.</p>
<p><a class="sc" id="4"></a><a class="ms" id="p_22J_1206"></a><a class="msdiv" id="msdiv53"></a>“Na me sutaṃ vā diṭṭhaṃ vā,<br>
<span class="var" title="bhāsantī mānusiṃ migī (ṭīkā)" id="note689">Bhāsantiṃ mānusiṃ migiṃ</span>;<br>
Tvañca bhadde sukhī hohi,<br>
Eso cāpi mahāmigo”.</p>
<p><a class="sc" id="5"></a><a class="ms" id="p_22J_1207"></a><a class="msdiv" id="msdiv54"></a>“Evaṃ luddaka nandassu,<br>
saha sabbehi ñātibhi;<br>
Yathāhamajja nandāmi,<br>
muttaṃ disvā mahāmigan”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1208"></a>Suvaṇ­ṇa­miga­jātakaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
