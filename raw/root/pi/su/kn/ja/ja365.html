<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja365">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>5. Ahi­tuṇ­ḍika­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.198"></a><a class="ms" id="p_22J_1241"></a><a class="msdiv" id="msdiv80"></a>“Dhuttomhi samma sumukha,<br>
jūte akkhaparājito;<br>
<span class="var" title="sevehi (si, pts1)" id="note705">Harehi</span> ambapakkāni,<br>
vīriyaṃ te bhakkhayāmase”.</p>
<p><a class="sc" id="2"></a><a class="ms" id="p_22J_1242"></a><a class="msdiv" id="msdiv81"></a>“Alikaṃ vata maṃ samma,<br>
abhūtena pasaṃsasi;<br>
Ko te suto vā diṭṭho vā,<br>
sumukho nāma makkaṭo.</p>
<p><a class="sc" id="3"></a><a class="pts" id="pts3.199"></a><a class="ms" id="p_22J_1243"></a><a class="msdiv" id="msdiv82"></a>Ajjāpi me <span class="var" title="me tvaṃ manasi (bj) | te maṃ sarasi (mr)" id="note706">taṃ manasi</span>,<br>
yaṃ maṃ tvaṃ ahituṇḍika;<br>
Dhaññāpaṇaṃ pavisitvā,<br>
<span class="var" title="mutto (mr)" id="note707">matto</span> chātaṃ hanāsi maṃ.</p>
<p><a class="sc" id="4"></a><a class="ms" id="p_22J_1244"></a><a class="msdiv" id="msdiv83"></a>Tāhaṃ saraṃ dukkhaseyyaṃ,<br>
api rajjampi kāraye;<br>
Nevāhaṃ yācito dajjaṃ,<br>
tathā hi bhayatajjito.</p>
<p><a class="sc" id="5"></a><a class="ms" id="p_22J_1245"></a><a class="msdiv" id="msdiv84"></a>Yañca jaññā kule jātaṃ,<br>
Gabbhe tittaṃ amacchariṃ;<br>
Tena sakhiñca mittañca,<br>
Dhīro san­dhātuma­rahatī”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1246"></a><span class="var" title="ahi­guṇḍika­jātakaṃ (pts1)" id="note708">Ahi­tuṇ­ḍika­jātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
