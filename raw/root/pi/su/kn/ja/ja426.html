<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja426">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>10. Dīpijātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.480"></a><a class="ms" id="p_22J_1769"></a><a class="msdiv" id="msdiv88"></a>“Khamanīyaṃ yāpanīyaṃ,<br>
kacci mātula te sukhaṃ;<br>
Sukhaṃ te ammā avaca,<br>
<span class="var" title="sukhakāmā hi (bj, s2, s3, pts1)" id="note1028">sukhakāmāva</span> te mayaṃ”.</p>
<p><a class="sc" id="2"></a><a class="ms" id="p_22J_1770"></a><a class="msdiv" id="msdiv89"></a>“Naṅguṭṭhaṃ me <span class="var" title="apakkamma (s2, s3, mr)" id="note1029">avakkamma</span>,<br>
<span class="var" title="pothayitvāna (mr)" id="note1030">Heṭhayitvāna</span> <span class="var" title="eḷaki (s2, s3) | eḷiki (pts1)" id="note1031">eḷike</span>;<br>
Sājja mātulavādena,<br>
Muñcitabbā nu maññasi”.</p>
<p><a class="sc" id="3"></a><a class="ms" id="p_22J_1771"></a><a class="msdiv" id="msdiv90"></a>“Puratthāmukho nisinnosi,<br>
Ahaṃ te mukhamāgatā;<br>
Pacchato tuyhaṃ naṅguṭṭhaṃ,<br>
Kathaṃ khvāhaṃ <span class="var" title="apakkamiṃ (mr)" id="note1032">avakkamiṃ</span>”.</p>
<p><a class="sc" id="4"></a><a class="pts" id="pts3.481"></a><a class="ms" id="p_22J_1772"></a><a class="msdiv" id="msdiv91"></a>“Yāvatā caturo dīpā,<br>
sasamuddā sapabbatā;<br>
Tāvatā mayhaṃ naṅguṭṭhaṃ,<br>
kathaṃ kho tvaṃ vivajjayi”.</p>
<p><a class="sc" id="5"></a><a class="ms" id="p_22J_1773"></a><a class="msdiv" id="msdiv92"></a>“Pubbeva <span class="var" title="metaṃ akkhaṃsu (bj, pts1) | metaṃ akkhiṃsu (s2, s3)" id="note1033">metamakkhiṃsu</span>,<br>
mātā pitā ca bhātaro;<br>
Dīghaṃ duṭṭhassa naṅguṭṭhaṃ,<br>
sāmhi vehāyasāgatā”.</p>
<p><a class="sc" id="6"></a><a class="ms" id="p_22J_1774"></a><a class="msdiv" id="msdiv93"></a>“Tañca disvāna āyantiṃ,<br>
antalikkhasmi eḷike;<br>
Migasaṅgho palāyittha,<br>
bhakkho me nāsito tayā”.</p>
<p><a class="sc" id="7"></a><a class="ms" id="p_22J_1775"></a><a class="msdiv" id="msdiv94"></a>“Iccevaṃ vilapantiyā,<br>
eḷakiyā ruhagghaso;<br>
Galakaṃ anvāvamaddi,<br>
natthi duṭṭhe subhāsitaṃ.</p>
<p><a class="sc" id="8"></a><a class="ms" id="p_22J_1776"></a><a class="msdiv" id="msdiv95"></a>Neva duṭṭhe nayo atthi,<br>
Na dhammo na subhāsitaṃ;<br>
Nikkamaṃ duṭṭhe yuñjetha,<br>
So ca sabbhiṃ na rañjatī”ti. (1235)</p>
</blockquote>
<p class="endsutta"><a class="sc" id="9"></a><a class="ms" id="p_22J_1777"></a>Dīpijātakaṃ dasamaṃ.</p>
<p class="endsection"><a class="sc" id="10"></a><a class="ms" id="p_22J_1778"></a>Aṭṭhakanipātaṃ niṭṭhitaṃ.</p>
<p class="endsection summary"><a class="sc" id="11"></a><a class="ms" id="p_22J_1779"></a>Tassuddānaṃ</p>
<blockquote class="uddanagatha">
<p><a class="sc" id="12"></a><a class="ms" id="p_22J_1780"></a>Parisuddhā manāvilā vatthadharā,<br>
Bakarājassa kāyuraṃ daṇḍavaro;<br>
Atha aṅgāra cetiya devilinā,<br>
Atha āditta gaṅgā daseḷakināti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
