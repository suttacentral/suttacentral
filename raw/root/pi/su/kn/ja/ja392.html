<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja392">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>7. Siṅgha­puppha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.308"></a><a class="ms" id="p_22J_1451"></a><a class="msdiv" id="msdiv116"></a>“<span class="var" title="yamekaṃ (pts1)" id="note845">Yametaṃ</span> vārijaṃ pupphaṃ,<br>
Adinnaṃ upasiṅghasi;<br>
Ekaṅgametaṃ theyyānaṃ,<br>
Gandhathenosi mārisa”.</p>
<p><a class="sc" id="2"></a><a class="ms" id="p_22J_1452"></a><a class="msdiv" id="msdiv117"></a>“Na harāmi na bhañjāmi,<br>
ārā siṅghāmi vārijaṃ;<br>
Atha kena nu vaṇṇena,<br>
gandhathenoti vuccati.</p>
<p><a class="sc" id="3"></a><a class="pts" id="pts3.309"></a><a class="ms" id="p_22J_1453"></a><a class="msdiv" id="msdiv118"></a>Yoyaṃ bhisāni khaṇati,<br>
puṇḍarīkāni bhañjati;<br>
Evaṃ ākiṇṇakammanto,<br>
kasmā eso na vuccati”.</p>
<p><a class="sc" id="4"></a><a class="ms" id="p_22J_1454"></a><a class="msdiv" id="msdiv119"></a>“Ākiṇṇaluddo puriso,<br>
dhāticelaṃva makkhito;<br>
Tasmiṃ me vacanaṃ natthi,<br>
tañcārahāmi vattave.</p>
<p><a class="sc" id="5"></a><a class="ms" id="p_22J_1455"></a><a class="msdiv" id="msdiv120"></a>Anaṅgaṇassa posassa,<br>
niccaṃ sucigavesino;<br>
Vālaggamattaṃ pāpassa,<br>
abbhāmattaṃva khāyati”.</p>
<p><a class="sc" id="6"></a><a class="ms" id="p_22J_1456"></a><a class="msdiv" id="msdiv121"></a>“Addhā maṃ yakkha jānāsi,<br>
atho maṃ anukampasi;<br>
Punapi yakkha vajjāsi,<br>
yadā passasi edisaṃ”.</p>
<p><a class="sc" id="7"></a><a class="ms" id="p_22J_1457"></a><a class="msdiv" id="msdiv122"></a>“Neva taṃ upajīvāmi,<br>
napi te <span class="var" title="bhatakamhase (bj, pts1) | bhatikamhase (s2, s3)" id="note846">bhatakāmhase</span>;<br>
Tvameva bhikkhu jāneyya,<br>
yena gaccheyya suggatin”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1458"></a><span class="var" title="bhisa­puppha­jātakaṃ (bj, pts1) | upasiṅ­gha­puppha­jātakaṃ (s2, s3)" id="note847">Siṅgha­puppha­jātakaṃ</span> sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
