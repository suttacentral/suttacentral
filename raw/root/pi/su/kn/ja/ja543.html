<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja543">
<article>
<div class="hgroup">
<p class="division">Jātaka</p>
<p>Mahānipāta</p>
<p>Mūga­pak­kha­vagga</p>
<h1>6. Bhūri­dattajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts6.163"></a><a class="ms" id="p_23J_2109"></a><a class="msdiv" id="msdiv784"></a>“Yaṃ kiñci ratanaṃ atthi,<br>
dhata­raṭṭha­nivesane;<br>
Sabbāni te upayantu,<br>
dhītaraṃ dehi rājino”.</p>
<p><a class="sc" id="2"></a><a class="ms" id="p_23J_2110"></a><a class="msdiv" id="msdiv785"></a>“Na no vivāho nāgehi,<br>
katapubbo kudācanaṃ;<br>
Taṃ vivāhaṃ asaṃyuttaṃ,<br>
kathaṃ amhe karomase”.</p>
<p><a class="sc" id="3"></a><a class="ms" id="p_23J_2111"></a><a class="msdiv" id="msdiv786"></a>“Jīvitaṃ nūna te cattaṃ,<br>
raṭṭhaṃ vā manujādhipa;<br>
Na hi nāge kupitamhi,<br>
ciraṃ jīvanti tādisā.</p>
<p><a class="sc" id="4"></a><a class="ms" id="p_23J_2112"></a><a class="msdiv" id="msdiv787"></a>Yo tvaṃ deva manussosi,<br>
iddhimantaṃ aniddhimā;<br>
Varuṇassa niyaṃputtaṃ,<br>
yāmunaṃ atimaññasi”.</p>
<p><a class="sc" id="5"></a><a class="ms" id="p_23J_2113"></a><a class="msdiv" id="msdiv788"></a>“Nātimaññāmi rājānaṃ,<br>
dhataraṭṭhaṃ yasassinaṃ;<br>
Dhataraṭṭho hi nāgānaṃ,<br>
bahūnamapi issaro.</p>
<p><a class="sc" id="6"></a><a class="ms" id="p_23J_2114"></a><a class="msdiv" id="msdiv789"></a>Ahi mahānubhāvopi,<br>
na me dhītaramāraho;<br>
Khattiyo ca videhānaṃ,<br>
abhijātā samuddajā”.</p>
<p><a class="sc" id="7"></a><a class="pts" id="pts6.165"></a><a class="ms" id="p_23J_2115"></a><a class="msdiv" id="msdiv790"></a>“Kambalassatarā uṭṭhentu,<br>
sabbe nāge nivedaya;<br>
Bārāṇasiṃ pavajjantu,<br>
mā ca <span class="var" title="kiñci (bj, pts1, mr)" id="note1386">kañci</span> viheṭhayuṃ”.</p>
<p><a class="sc" id="8"></a><a class="ms" id="p_23J_2116"></a><a class="msdiv" id="msdiv791"></a>“Nivesanesu sobbhesu,<br>
rathiyā caccaresu ca;<br>
Rukkhaggesu ca lambantu,<br>
vitatā toraṇesu ca.</p>
<p><a class="sc" id="9"></a><a class="ms" id="p_23J_2117"></a><a class="msdiv" id="msdiv792"></a>Ahampi sabbasetena,<br>
mahatā sumahaṃ puraṃ;<br>
Parikkhipissaṃ bhogehi,<br>
kāsīnaṃ janayaṃ bhayaṃ”.</p>
<p><a class="sc" id="10"></a><a class="pts" id="pts6.166"></a><a class="ms" id="p_23J_2118"></a><a class="msdiv" id="msdiv793"></a>Tassa taṃ vacanaṃ sutvā,<br>
ura­gāneka­vaṇṇino;<br>
Bārāṇasiṃ pavajjiṃsu,<br>
na ca kañci viheṭhayuṃ.</p>
<p><a class="sc" id="11"></a><a class="ms" id="p_23J_2119"></a><a class="msdiv" id="msdiv794"></a>Nivesanesu sobbhesu,<br>
rathiyā caccaresu ca;<br>
Rukkhaggesu ca lambiṃsu,<br>
vitatā toraṇesu ca.</p>
<p><a class="sc" id="12"></a><a class="ms" id="p_23J_2120"></a><a class="msdiv" id="msdiv795"></a>Tesu disvāna lambante,<br>
puthū kandiṃsu nāriyo;<br>
Nāge soṇḍikate disvā,<br>
passasante muhuṃ muhuṃ.</p>
<p><a class="sc" id="13"></a><a class="ms" id="p_23J_2121"></a><a class="msdiv" id="msdiv796"></a>Bārāṇasī <span class="var" title="pabyadhitā (bj, c1) | sabyādhitā (s2, s3) | pavyadhitā (pts1)" id="note1387">pabyathitā</span>,<br>
āturā samapajjatha;<br>
Bāhā paggayha pakkanduṃ,<br>
“dhītaraṃ dehi rājino”.</p>
</blockquote>
<p class="endsection"><a class="sc" id="14"></a><a class="ms" id="p_23J_2122"></a><span class="var" title="(nagarakaṇḍo) (bj)" id="note1388">()</span></p>
<blockquote class="gatha">
<p><a class="sc" id="15"></a><a class="pts" id="pts6.171"></a><a class="ms" id="p_23J_2123"></a><a class="msdiv" id="msdiv797"></a>“Pup­phā­bhihā­rassa vanassa majjhe,<br>
Ko lohitakkho vitatantaraṃso;<br>
Kā kambu­kāyūra­dharā suvatthā,<br>
Tiṭṭhanti nāriyo dasa vandamānā.</p>
<p><a class="sc" id="16"></a><a class="ms" id="p_23J_2124"></a><a class="msdiv" id="msdiv798"></a>Ko tvaṃ brahābāhu vanassa majjhe,<br>
Virocasi ghatasittova aggi;<br>
Mahesakkho aññatarosi yakkho,<br>
Udāhu nāgosi mahānubhāvo”.</p>
<p><a class="sc" id="17"></a><a class="ms" id="p_23J_2125"></a><a class="msdiv" id="msdiv799"></a>“Nāgohamasmi iddhimā,<br>
<span class="var" title="tejasī (bj, s2, s3, pts1, mr)" id="note1389">tejassī</span> duratikkamo;<br>
Ḍaṃseyyaṃ tejasā kuddho,<br>
phītaṃ janapadaṃ api.</p>
<p><a class="sc" id="18"></a><a class="ms" id="p_23J_2126"></a><a class="msdiv" id="msdiv800"></a>Samuddajā hi me mātā,<br>
dhataraṭṭho ca me pitā;<br>
Sudas­sa­na­kaniṭ­ṭhosmi,<br>
bhūridattoti maṃ vidū.</p>
<p><a class="sc" id="19"></a><a class="pts" id="pts6.172"></a><a class="ms" id="p_23J_2127"></a><a class="msdiv" id="msdiv801"></a>Yaṃ gambhīraṃ sadāvaṭṭaṃ,<br>
rahadaṃ bhismaṃ pekkhasi;<br>
Esa dibyo mamāvāso,<br>
ane­kasata­poriso.</p>
<p><a class="sc" id="20"></a><a class="ms" id="p_23J_2128"></a><a class="msdiv" id="msdiv802"></a>Mayūra­koñ­cābhiru­daṃ,<br>
nīlodaṃ vanamajjhato;<br>
Yamunaṃ pavisa mā bhīto,<br>
khemaṃ <span class="var" title="vattavatiṃ (s2, s3, mr)" id="note1390">vattavataṃ</span> sivaṃ.</p>
<p><a class="sc" id="21"></a><a class="ms" id="p_23J_2129"></a><a class="msdiv" id="msdiv803"></a>Tattha patto sānucaro,<br>
saha puttena brāhmaṇa;<br>
Pūjito mayhaṃ kāmehi,<br>
sukhaṃ brāhmaṇa vacchasi”.</p>
<p><a class="sc" id="22"></a><a class="ms" id="p_23J_2130"></a><a class="msdiv" id="msdiv804"></a>“Samā samantaparito,<br>
<span class="var" title="bahutatagarā (s2, pts1) | pahutatagarā (s3)" id="note1391">pahūtatagarā</span> mahī;<br>
Inda­gopaka­sañ­channā,<br>
sobhati harituttamā.</p>
<p><a class="sc" id="23"></a><a class="ms" id="p_23J_2131"></a><a class="msdiv" id="msdiv805"></a>Rammāni vanacetyāni,<br>
rammā haṃsūpakūjitā;<br>
Opupphāpadmā tiṭṭhanti,<br>
<span class="var" title="pokkharaññā (s2, s3, pts1)" id="note1392">pokkharañño</span> sunimmitā.</p>
<p><a class="sc" id="24"></a><a class="ms" id="p_23J_2132"></a><a class="msdiv" id="msdiv806"></a>Aṭṭhaṃsā sukatā thambhā,<br>
sabbe veḷuriyāmayā;<br>
Sahassathambhā pāsādā,<br>
pūrā kaññāhi jotare.</p>
<p><a class="sc" id="25"></a><a class="pts" id="pts6.174"></a><a class="ms" id="p_23J_2133"></a><a class="msdiv" id="msdiv807"></a>Vimānaṃ upapannosi,<br>
dibyaṃ puññehi attano;<br>
Asambādhaṃ sivaṃ rammaṃ,<br>
accan­ta­su­kha­saṃhi­taṃ.</p>
<p><a class="sc" id="26"></a><a class="ms" id="p_23J_2134"></a><a class="msdiv" id="msdiv808"></a>Maññe sahas­sa­nettassa,<br>
vimānaṃ nābhikaṅkhasi;<br>
Iddhī hi tyāyaṃ vipulā,<br>
sakkasseva jutīmato”.</p>
<p><a class="sc" id="27"></a><a class="ms" id="p_23J_2135"></a><a class="msdiv" id="msdiv809"></a>“Manasāpi na pattabbo,<br>
ānubhāvo jutīmato;<br>
Pari­cāra­ya­mānānaṃ,<br>
<span class="var" title="indānaṃ (s2, s3, mr)" id="note1393">saindānaṃ</span> vasavattinaṃ.</p>
<p><a class="sc" id="28"></a><a class="ms" id="p_23J_2136"></a><a class="msdiv" id="msdiv810"></a>Taṃ vimānaṃ abhijjhāya,<br>
amarānaṃ sukhesinaṃ;<br>
Uposathaṃ upavasanto,<br>
semi vammi­ka­muddhani”.</p>
<p><a class="sc" id="29"></a><a class="pts" id="pts6.175"></a><a class="ms" id="p_23J_2137"></a><a class="msdiv" id="msdiv811"></a>“Ahañca migamesāno,<br>
saputto pāvisiṃ vanaṃ;<br>
Taṃ maṃ mataṃ vā jīvaṃ vā,<br>
nābhivedenti ñātakā.</p>
<p><a class="sc" id="30"></a><a class="ms" id="p_23J_2138"></a><a class="msdiv" id="msdiv812"></a>Āmantaye bhūridattaṃ,<br>
kāsiputtaṃ yasassinaṃ;<br>
Tayā no samanuññātā,<br>
api passemu ñātake”.</p>
<p><a class="sc" id="31"></a><a class="ms" id="p_23J_2139"></a><a class="msdiv" id="msdiv813"></a>“Eso hi vata me chando,<br>
yaṃ vasesi mamantike;<br>
Na hi etādisā kāmā,<br>
sulabhā honti mānuse.</p>
<p><a class="sc" id="32"></a><a class="ms" id="p_23J_2140"></a><a class="msdiv" id="msdiv814"></a>Sace tvaṃ nicchase vatthuṃ,<br>
mama kāmehi pūjito;<br>
Mayā tvaṃ samanuññāto,<br>
sotthiṃ passāhi ñātake”.</p>
<p><a class="sc" id="33"></a><a class="ms" id="p_23J_2141"></a><a class="msdiv" id="msdiv815"></a>“Dhārayimaṃ maṇiṃ dibyaṃ,<br>
pasuṃ putte ca vindati;<br>
Arogo sukhito <span class="var" title="hohi (s2, s3)" id="note1394">hoti</span>,<br>
gacchevādāya brāhmaṇa”.</p>
<p><a class="sc" id="34"></a><a class="ms" id="p_23J_2142"></a><a class="msdiv" id="msdiv816"></a>“Kusalaṃ paṭinandāmi,<br>
bhūridatta vaco tava;<br>
Pabbajissāmi jiṇṇosmi,<br>
na kāme abhipatthaye”.</p>
<p><a class="sc" id="35"></a><a class="ms" id="p_23J_2143"></a><a class="msdiv" id="msdiv817"></a>“Brahma­cari­yassa ce bhaṅgo,<br>
hoti bhogehi kāriyaṃ;<br>
Avikampamāno eyyāsi,<br>
bahuṃ dassāmi te dhanaṃ”.</p>
<p><a class="sc" id="36"></a><a class="pts" id="pts6.176"></a><a class="ms" id="p_23J_2144"></a><a class="msdiv" id="msdiv818"></a>“Kusalaṃ paṭinandāmi,<br>
bhūridatta vaco tava;<br>
Punapi āgamissāmi,<br>
sace attho bhavissati”.</p>
<p><a class="sc" id="37"></a><a class="ms" id="p_23J_2145"></a><a class="msdiv" id="msdiv819"></a>Idaṃ vatvā bhūridatto,<br>
Pesesi caturo jane;<br>
“Etha gacchatha uṭṭhetha,<br>
Khippaṃ pāpetha brāhmaṇaṃ”.</p>
<p><a class="sc" id="38"></a><a class="ms" id="p_23J_2146"></a><a class="msdiv" id="msdiv820"></a>Tassa taṃ vacanaṃ sutvā,<br>
uṭṭhāya caturo janā;<br>
Pesitā bhūridattena,<br>
khippaṃ pāpesu brāhmaṇaṃ.</p>
</blockquote>
<p class="endsection"><a class="sc" id="39"></a><a class="ms" id="p_23J_2147"></a><span class="var" title="(vanap­pavesa­kaṇḍo) (bj)" id="note1395">()</span></p>
<blockquote class="gatha">
<p><a class="sc" id="40"></a><a class="pts" id="pts6.179"></a><a class="ms" id="p_23J_2148"></a><a class="msdiv" id="msdiv821"></a>“Maṇiṃ paggayha maṅgalyaṃ,<br>
<span class="var" title="sādhucittaṃ (pts1)" id="note1396">sādhuvittaṃ</span> manoramaṃ;<br>
Selaṃ byañ­ja­nasam­pannaṃ,<br>
ko imaṃ maṇimajjhagā”.</p>
<p><a class="sc" id="41"></a><a class="pts" id="pts6.180"></a><a class="ms" id="p_23J_2149"></a><a class="msdiv" id="msdiv822"></a>“Lohitak­kha­sahas­sāhi,<br>
samantā parivāritaṃ;<br>
Ajja kālaṃ <span class="var" title="padaṃ (bj, pts1)" id="note1397">pathaṃ</span> gacchaṃ,<br>
ajjhagāhaṃ maṇiṃ imaṃ”.</p>
<p><a class="sc" id="42"></a><a class="ms" id="p_23J_2150"></a><a class="msdiv" id="msdiv823"></a>“<span class="var" title="supaciṇṇo (s2, s3, c1)" id="note1398">Sūpaciṇṇo</span> ayaṃ selo,<br>
accito <span class="var" title="mahito (bj, s2, s3, pts1, c1)" id="note1399">mānito</span> sadā;<br>
Sudhārito sunikkhitto,<br>
sabbat­tha­ma­bhisā­dhaye.</p>
<p><a class="sc" id="43"></a><a class="ms" id="p_23J_2151"></a><a class="msdiv" id="msdiv824"></a>Upa­cā­ra­vi­pan­nassa,<br>
nikkhepe dhāraṇāya vā;<br>
Ayaṃ selo vināsāya,<br>
pariciṇṇo ayoniso.</p>
<p><a class="sc" id="44"></a><a class="ms" id="p_23J_2152"></a><a class="msdiv" id="msdiv825"></a>Na imaṃ <span class="var" title="kusalaṃ (mr)" id="note1400">akusalo</span> dibyaṃ,<br>
maṇiṃ dhāretumāraho;<br>
Paṭipajja sataṃ nikkhaṃ,<br>
dehimaṃ ratanaṃ mama”.</p>
<p><a class="sc" id="45"></a><a class="ms" id="p_23J_2153"></a><a class="msdiv" id="msdiv826"></a>“Na ca myāyaṃ maṇī keyyo,<br>
<span class="var" title="kehi (mr)" id="note1401">gohi</span> vā <span class="var" title="ratanena (bj, pts1)" id="note1402">ratanehi</span> vā;<br>
Selo byañ­jana­sam­panno,<br>
neva keyyo maṇī mama”.</p>
<p><a class="sc" id="46"></a><a class="pts" id="pts6.181"></a><a class="ms" id="p_23J_2154"></a><a class="msdiv" id="msdiv827"></a>“No ce tayā maṇī keyyo,<br>
<span class="var" title="kehi (mr)" id="note1403">gohi</span> vā ratanehi vā;<br>
Atha kena maṇī keyyo,<br>
taṃ me akkhāhi pucchito”.</p>
<p><a class="sc" id="47"></a><a class="ms" id="p_23J_2155"></a><a class="msdiv" id="msdiv828"></a>“Yo me saṃse mahānāgaṃ,<br>
tejassiṃ duratikkamaṃ;<br>
Tassa dajjaṃ imaṃ selaṃ,<br>
jalantamiva tejasā”.</p>
<p><a class="sc" id="48"></a><a class="ms" id="p_23J_2156"></a><a class="msdiv" id="msdiv829"></a>“Ko nu brāhma­ṇa­vaṇ­ṇena,<br>
supaṇṇo patataṃ varo;<br>
Nāgaṃ jigīsamanvesi,<br>
anvesaṃ bhakkhamattano”.</p>
<p><a class="sc" id="49"></a><a class="ms" id="p_23J_2157"></a><a class="msdiv" id="msdiv830"></a>“Nāhaṃ dijādhipo homi,<br>
na diṭṭho garuḷo mayā;<br>
Āsīvisena <span class="var" title="vittosmi (s2, s3, mr)" id="note1404">vittoti</span>,<br>
vajjo brāhmaṇa maṃ vidū”.</p>
<p><a class="sc" id="50"></a><a class="ms" id="p_23J_2158"></a><a class="msdiv" id="msdiv831"></a>“Kiṃ nu tuyhaṃ balaṃ atthi,<br>
kiṃ sippaṃ vijjate tava;<br>
Kismiṃ vā tvaṃ paratthaddho,<br>
uragaṃ nāpacāyasi”.</p>
<p><a class="sc" id="51"></a><a class="ms" id="p_23J_2159"></a><a class="msdiv" id="msdiv832"></a>“Āraññikassa isino,<br>
cirarattaṃ tapassino;<br>
Supaṇṇo kosiyassakkhā,<br>
visavijjaṃ anuttaraṃ.</p>
<p><a class="sc" id="52"></a><a class="ms" id="p_23J_2160"></a><a class="msdiv" id="msdiv833"></a>Taṃ bhāvi­tat­tañ­ñata­raṃ,<br>
sammantaṃ pabbatantare;<br>
Sakkaccaṃ taṃ upaṭṭhāsiṃ,<br>
rattin­diva­matandito.</p>
<p><a class="sc" id="53"></a><a class="ms" id="p_23J_2161"></a><a class="msdiv" id="msdiv834"></a>So tadā pariciṇṇo me,<br>
vattavā brahmacariyavā;<br>
Dibbaṃ pātukarī mantaṃ,<br>
kāmasā bhagavā mama.</p>
<p><a class="sc" id="54"></a><a class="pts" id="pts6.182"></a><a class="ms" id="p_23J_2162"></a><a class="msdiv" id="msdiv835"></a>Tyāhaṃ mante paratthaddho,<br>
nāhaṃ bhāyāmi bhoginaṃ;<br>
Ācariyo visaghātānaṃ,<br>
<span class="var" title="alambānoti (bj) | ālambānoti (pts1) | ālambāyanoti (s2, s3)" id="note1405">alampānoti</span> maṃ vidū”.</p>
<p><a class="sc" id="55"></a><a class="ms" id="p_23J_2163"></a><a class="msdiv" id="msdiv836"></a>“Gaṇhāmase maṇiṃ tāta,<br>
somadatta vijānahi;<br>
Mā daṇḍena siriṃ pattaṃ,<br>
kāmasā pajahimhase”.</p>
<p><a class="sc" id="56"></a><a class="ms" id="p_23J_2164"></a><a class="msdiv" id="msdiv837"></a>“Sakaṃ nivesanaṃ pattaṃ,<br>
yo taṃ brāhmaṇa pūjayi;<br>
Evaṃ kalyāṇakārissa,<br>
kiṃ mohā dubbhimicchasi.</p>
<p><a class="sc" id="57"></a><a class="ms" id="p_23J_2165"></a><a class="msdiv" id="msdiv838"></a><span class="var" title="sace hi (bj, pts1, mr)" id="note1406">Sace tvaṃ</span> dhanakāmosi,<br>
<span class="var" title="bhūridatto padissati (s2, s3) | bhūridattaṃ padissasi (mr)" id="note1407">bhūridatto padassati</span>;<br>
Tameva gantvā yācassu,<br>
bahuṃ dassati te dhanaṃ”.</p>
<p><a class="sc" id="58"></a><a class="ms" id="p_23J_2166"></a><a class="msdiv" id="msdiv839"></a>“Hatthagataṃ pattagataṃ,<br>
nikiṇṇaṃ khādituṃ varaṃ;<br>
Mā no sandiṭṭhiko attho,<br>
somadatta upaccagā”.</p>
<p><a class="sc" id="59"></a><a class="pts" id="pts6.183"></a><a class="ms" id="p_23J_2167"></a><a class="msdiv" id="msdiv840"></a>“Paccati niraye ghore,<br>
<span class="var" title="mahis­sama­vadīyati (bj, pts1) | mahimassa vindrīyati (s2, s3)" id="note1408">mahissamapi vivarati</span>;<br>
Mittadubbhī hitaccāgī,<br>
<span class="var" title="jīvare cāpi sussare (bj, pts1)" id="note1409">jīvarevāpi sussati</span>.</p>
<p><a class="sc" id="60"></a><a class="ms" id="p_23J_2168"></a><a class="msdiv" id="msdiv841"></a><span class="var" title="sace hi (bj, pts1, mr)" id="note1410">Sace tvaṃ</span> dhanakāmosi,<br>
bhūridatto padassati;<br>
Maññe attakataṃ veraṃ,<br>
naciraṃ vedayissasi”.</p>
<p><a class="sc" id="61"></a><a class="ms" id="p_23J_2169"></a><a class="msdiv" id="msdiv842"></a>“Mahāyaññaṃ yajitvāna,<br>
evaṃ sujjhanti brāhmaṇā;<br>
Mahāyaññaṃ yajissāma,<br>
evaṃ mokkhāma pāpakā”.</p>
<p><a class="sc" id="62"></a><a class="ms" id="p_23J_2170"></a><a class="msdiv" id="msdiv843"></a>“Handa dāni apāyāmi,<br>
nāhaṃ ajja tayā saha;<br>
<span class="var" title="padamekaṃ (s2, s3, mr)" id="note1411">Padampekaṃ</span> na gaccheyyaṃ,<br>
evaṃ kibbisakārinā”.</p>
<p><a class="sc" id="63"></a><a class="ms" id="p_23J_2171"></a><a class="msdiv" id="msdiv844"></a>Idaṃ vatvāna pitaraṃ,<br>
somadatto bahussuto;<br>
Ujjhāpetvāna bhūtāni,<br>
tamhā ṭhānā apakkami.</p>
<p><a class="sc" id="64"></a><a class="pts" id="pts6.184"></a><a class="ms" id="p_23J_2172"></a><a class="msdiv" id="msdiv845"></a>“Gaṇhāhetaṃ mahānāgaṃ,<br>
āharetaṃ maṇiṃ mama;<br>
Inda­gopaka­vaṇṇā­bho,<br>
yassa lohitako siro.</p>
<p><a class="sc" id="65"></a><a class="ms" id="p_23J_2173"></a><a class="msdiv" id="msdiv846"></a>Kappā­sa­picu­rāsīva,<br>
eso kāyo <span class="var" title="kāya'ssa dissati (bj, pts1)" id="note1412">padissati</span>;<br>
Vammikaggagato seti,<br>
taṃ tvaṃ gaṇhāhi brāhmaṇa”.</p>
<p><a class="sc" id="66"></a><a class="ms" id="p_23J_2174"></a><a class="msdiv" id="msdiv847"></a>Athosadhehi dibbehi,<br>
jappaṃ mantapadāni ca;<br>
Evaṃ taṃ asakkhi <span class="var" title="saṭṭhuṃ (bj, pts1) | yuṭṭhuṃ (s2) | phuṭṭhuṃ (s3) | suttuṃ (mr)" id="note1413">satthuṃ</span>,<br>
katvā parittamattano.</p>
</blockquote>
<p class="endsection"><a class="sc" id="67"></a><a class="ms" id="p_23J_2175"></a><span class="var" title="(kīḷanakaṇḍo) (bj)" id="note1414">()</span></p>
<blockquote class="gatha">
<p><a class="sc" id="68"></a><a class="ms" id="p_23J_2176"></a><a class="msdiv" id="msdiv848"></a>“Mamaṃ disvāna āyantaṃ,<br>
sabba­kāma­samid­dhi­naṃ;<br>
Indriyāni ahaṭṭhāni,<br>
<span class="var" title="sāmaṃ (pts1)" id="note1415">sāvaṃ</span> jātaṃ mukhaṃ tava.</p>
<p><a class="sc" id="69"></a><a class="ms" id="p_23J_2177"></a><a class="msdiv" id="msdiv849"></a><span class="var" title="padumaṃ (bj, s2, s3, pts1)" id="note1416">Padmaṃ</span> yathā hatthagataṃ,<br>
Pāṇinā parimadditaṃ;<br>
Sāvaṃ <span class="var" title="yantaṃ (mr)" id="note1417">jātaṃ</span> mukhaṃ tuyhaṃ,<br>
Mamaṃ disvāna edisaṃ.</p>
<p><a class="sc" id="70"></a><a class="ms" id="p_23J_2178"></a><a class="msdiv" id="msdiv850"></a><span class="var" title="kaccinnu (bj, pts1)" id="note1418">Kacci nu</span> te <span class="var" title="te nābhisayi (bj) | te nābhissasi (s2, s3)" id="note1419">nābhisasi</span>,<br>
kacci te atthi vedanā;<br>
Yena sāvaṃ mukhaṃ tuyhaṃ,<br>
mamaṃ disvāna āgataṃ”.</p>
<p><a class="sc" id="71"></a><a class="pts" id="pts6.188"></a><a class="ms" id="p_23J_2179"></a><a class="msdiv" id="msdiv851"></a>“Supinaṃ tāta addakkhiṃ,<br>
ito māsaṃ adhogataṃ;<br>
Dakkhiṇaṃ viya me bāhuṃ,<br>
chetvā ruhira­mak­khi­taṃ;<br>
Puriso ādāya pakkāmi,<br>
mama rodantiyā sati.</p>
<p><a class="sc" id="72"></a><a class="ms" id="p_23J_2180"></a><a class="msdiv" id="msdiv852"></a><span class="var" title="yato taṃ (bj) | yato (pts1)" id="note1420">Yatohaṃ</span> supina­maddak­khiṃ,<br>
sudassana vijānahi;<br>
Tato divā vā rattiṃ vā,<br>
sukhaṃ me nopalabbhati”.</p>
<p><a class="sc" id="73"></a><a class="ms" id="p_23J_2181"></a><a class="msdiv" id="msdiv853"></a>“Yaṃ pubbe <span class="var" title="paricāriṃsu (bj, pts1)" id="note1421">parivāriṃsu</span>,<br>
kaññā ruciraviggahā;<br>
Hema­jāla­pa­ṭicchannā,<br>
bhūridatto na dissati.</p>
<p><a class="sc" id="74"></a><a class="ms" id="p_23J_2182"></a><a class="msdiv" id="msdiv854"></a>Yaṃ pubbe <span class="var" title="paricāriṃsu (bj, pts1)" id="note1422">parivāriṃsu</span>,<br>
nettiṃ­sa­vara­dhārino;<br>
Kaṇikārāva samphullā,<br>
bhūridatto na dissati.</p>
<p><a class="sc" id="75"></a><a class="ms" id="p_23J_2183"></a><a class="msdiv" id="msdiv855"></a>Handa dāni gamissāma,<br>
bhūri­datta­nivesa­naṃ;<br>
Dhammaṭṭhaṃ sīlasampannaṃ,<br>
passāma tava bhātaraṃ”.</p>
<p><a class="sc" id="76"></a><a class="ms" id="p_23J_2184"></a><a class="msdiv" id="msdiv856"></a>Tañca disvāna āyantiṃ,<br>
bhūridattassa mātaraṃ;<br>
Bāhā paggayha pakkanduṃ,<br>
bhūridattassa nāriyo.</p>
<p><a class="sc" id="77"></a><a class="ms" id="p_23J_2185"></a><a class="msdiv" id="msdiv857"></a>“Puttaṃ teyye na jānāma,<br>
ito māsaṃ adhogataṃ;<br>
Mataṃ vā yadi vā jīvaṃ,<br>
bhūridattaṃ yasassinaṃ.</p>
<p><a class="sc" id="78"></a><a class="pts" id="pts6.189"></a><a class="ms" id="p_23J_2186"></a><a class="msdiv" id="msdiv858"></a>Sakuṇī hataputtāva,<br>
suññaṃ disvā kulāvakaṃ;<br>
Ciraṃ dukkhena jhāyissaṃ,<br>
bhūridattaṃ <span class="var" title="imissā gāthāyānantare bj, pts1 potthakesu-- \ saku hataputt" id="note1423">apassatī</span>.</p>
<p><a class="sc" id="79"></a><a class="ms" id="p_23J_2187"></a><a class="msdiv" id="msdiv859"></a>Kurarī hatachāpāva,<br>
suññaṃ disvā kulāvakaṃ;<br>
Ciraṃ dukkhena jhāyissaṃ,<br>
bhūridattaṃ apassatī.</p>
<p><a class="sc" id="80"></a><a class="ms" id="p_23J_2188"></a><a class="msdiv" id="msdiv860"></a>Sā nūna cakkavākīva,<br>
pallalasmiṃ anodake;<br>
Ciraṃ dukkhena jhāyissaṃ,<br>
bhūridattaṃ apassatī.</p>
<p><a class="sc" id="81"></a><a class="ms" id="p_23J_2189"></a><a class="msdiv" id="msdiv861"></a>Kammārānaṃ yathā ukkā,<br>
anto jhāyati no bahi;<br>
Evaṃ jhāyāmi sokena,<br>
bhūridattaṃ apassatī”.</p>
<p><a class="sc" id="82"></a><a class="ms" id="p_23J_2190"></a><a class="msdiv" id="msdiv862"></a>Sālāva <span class="var" title="sampamadditā (s2, s3, mr)" id="note1424">sampamathitā</span>,<br>
mālutena pamadditā;<br>
Senti puttā ca dārā ca,<br>
bhūri­datta­nivesane.</p>
<p><a class="sc" id="83"></a><a class="ms" id="p_23J_2191"></a><a class="msdiv" id="msdiv863"></a>Idaṃ sutvāna nigghosaṃ,<br>
bhūri­datta­nivesane;<br>
Ariṭṭho ca <span class="var" title="subhago (bj, pts1)" id="note1425">subhogo</span> ca,<br>
<span class="var" title="upadhāviṃsu (bj, pts1)" id="note1426">padhāviṃsu</span> anantarā.</p>
<p><a class="sc" id="84"></a><a class="ms" id="p_23J_2192"></a><a class="msdiv" id="msdiv864"></a>“Amma assāsa mā soci,<br>
evaṃdhammā hi pāṇino;<br>
Cavanti upapajjanti,<br>
esassa pariṇāmitā”.</p>
<p><a class="sc" id="85"></a><a class="pts" id="pts6.190"></a><a class="ms" id="p_23J_2193"></a><a class="msdiv" id="msdiv865"></a>“Ahampi tāta jānāmi,<br>
evaṃdhammā hi pāṇino;<br>
Sokena ca paretasmi,<br>
bhūridattaṃ apassatī.</p>
<p><a class="sc" id="86"></a><a class="ms" id="p_23J_2194"></a><a class="msdiv" id="msdiv866"></a>Ajja ce me imaṃ rattiṃ,<br>
sudassana vijānahi;<br>
Bhūridattaṃ apassantī,<br>
maññe hissāmi jīvitaṃ”.</p>
<p><a class="sc" id="87"></a><a class="ms" id="p_23J_2195"></a><a class="msdiv" id="msdiv867"></a>“Amma assāsa mā soci,<br>
ānayissāma bhātaraṃ;<br>
Disodisaṃ gamissāma,<br>
bhātu­pari­yesanaṃ caraṃ.</p>
<p><a class="sc" id="88"></a><a class="ms" id="p_23J_2196"></a><a class="msdiv" id="msdiv868"></a>Pabbate giriduggesu,<br>
gāmesu nigamesu ca;<br>
<span class="var" title="orena dasarattassa (bj, pts1)" id="note1427">Orena sattarattassa</span>,<br>
bhātaraṃ passa āgataṃ”.</p>
<p><a class="sc" id="89"></a><a class="pts" id="pts6.192"></a><a class="ms" id="p_23J_2197"></a><a class="msdiv" id="msdiv869"></a>“Hatthā pamutto urago,<br>
pāde te nipatī bhusaṃ;<br>
<span class="var" title="kacci taṃ nu ḍasī tāta (bj) | kacci nu ḍaṃsito tāta (s2, s3) | kaccitānuḍasī tāta (pts1)" id="note1428">Kacci nu taṃ ḍaṃsī tāta</span>,<br>
mā bhāyi sukhito bhava”.</p>
<p><a class="sc" id="90"></a><a class="ms" id="p_23J_2198"></a><a class="msdiv" id="msdiv870"></a>“Neva mayhaṃ ayaṃ nāgo,<br>
alaṃ dukkhāya kāyaci;<br>
Yāvatatthi ahiggāho,<br>
mayā bhiyyo na vijjati”.</p>
<p><a class="sc" id="91"></a><a class="ms" id="p_23J_2199"></a><a class="msdiv" id="msdiv871"></a>“Ko nu brāhma­ṇa­vaṇ­ṇena,<br>
<span class="var" title="datto (bj, s2, s3, pts1)" id="note1429">ditto</span> parisamāgato;<br>
Avhāyantu suyuddhena,<br>
suṇantu parisā mama”.</p>
<p><a class="sc" id="92"></a><a class="ms" id="p_23J_2200"></a><a class="msdiv" id="msdiv872"></a>“Tvaṃ maṃ nāgena ālampa,<br>
ahaṃ maṇḍūkachāpiyā;<br>
Hotu no abbhutaṃ tattha,<br>
ā sahassehi pañcahi”.</p>
<p><a class="sc" id="93"></a><a class="ms" id="p_23J_2201"></a><a class="msdiv" id="msdiv873"></a>“Ahañhi vasumā aḍḍho,<br>
tvaṃ daliddosi māṇava;<br>
Ko nu te pāṭibhogatthi,<br>
upajūtañca kiṃ siyā.</p>
<p><a class="sc" id="94"></a><a class="ms" id="p_23J_2202"></a><a class="msdiv" id="msdiv874"></a>Upajūtañca me assa,<br>
pāṭibhogo ca tādiso;<br>
Hotu no abbhutaṃ tattha,<br>
ā sahassehi pañcahi”.</p>
<p><a class="sc" id="95"></a><a class="pts" id="pts6.193"></a><a class="ms" id="p_23J_2203"></a><a class="msdiv" id="msdiv875"></a>“Suṇohi me mahārāja,<br>
vacanaṃ bhaddamatthu te;<br>
Pañcannaṃ me sahassānaṃ,<br>
pāṭibhogo hi kittima”.</p>
<p><a class="sc" id="96"></a><a class="ms" id="p_23J_2204"></a><a class="msdiv" id="msdiv876"></a>“Pettikaṃ vā iṇaṃ hoti,<br>
Yaṃ vā hoti sayaṃkataṃ;<br>
Kiṃ tvaṃ evaṃ bahuṃ mayhaṃ,<br>
Dhanaṃ yācasi brāhmaṇa”.</p>
<p><a class="sc" id="97"></a><a class="ms" id="p_23J_2205"></a><a class="msdiv" id="msdiv877"></a>“<span class="var" title="ālambāno (bj, pts1) | ālambāyano (s2, s3)" id="note1430">Alampāno</span> hi nāgena,<br>
mamaṃ <span class="var" title="abhijigiṃsati (bj, s2, s3, pts1)" id="note1431">abhijigīsati</span>;<br>
Ahaṃ maṇḍūkachāpiyā,<br>
ḍaṃsayissāmi brāhmaṇaṃ.</p>
<p><a class="sc" id="98"></a><a class="ms" id="p_23J_2206"></a><a class="msdiv" id="msdiv878"></a>Taṃ tvaṃ daṭṭhuṃ mahārāja,<br>
ajja raṭṭhā­bhi­vaḍḍhana;<br>
Khat­ta­saṃgha­parib­yūḷho,<br>
niyyāhi <span class="var" title="abhidassananti (pts1)" id="note1432">ahidassanaṃ</span>”.</p>
<p><a class="sc" id="99"></a><a class="ms" id="p_23J_2207"></a><a class="msdiv" id="msdiv879"></a>“Neva taṃ atimaññāmi,<br>
sippavādena māṇava;<br>
Atimattosi sippena,<br>
uragaṃ nāpacāyasi”.</p>
<p><a class="sc" id="100"></a><a class="pts" id="pts6.194"></a><a class="ms" id="p_23J_2208"></a><a class="msdiv" id="msdiv880"></a>“Ahampi nātimaññāmi,<br>
sippavādena brāhmaṇa;<br>
Avisena ca nāgena,<br>
bhusaṃ vañcayase janaṃ.</p>
<p><a class="sc" id="101"></a><a class="ms" id="p_23J_2209"></a><a class="msdiv" id="msdiv881"></a>Evañcetaṃ jano jaññā,<br>
Yathā jānāmi taṃ ahaṃ;<br>
Na tvaṃ labhasi <span class="var" title="ālamba (bj, s2, s3, pts1)" id="note1433">ālampa</span>,<br>
<span class="var" title="sattumuṭṭhiṃ (bj, pts1) | thusamuṭṭhiṃ (s2, s3)" id="note1434">Bhusamuṭṭhiṃ</span> kuto dhanaṃ”.</p>
<p><a class="sc" id="102"></a><a class="ms" id="p_23J_2210"></a><a class="msdiv" id="msdiv882"></a>“Kharājino jaṭī <span class="var" title="rummī (bj, s2, s3, pts1)" id="note1435">dummī</span>,<br>
ditto parisamāgato;<br>
Yo tvaṃ evaṃ gataṃ nāgaṃ,<br>
aviso atimaññasi.</p>
<p><a class="sc" id="103"></a><a class="ms" id="p_23J_2211"></a><a class="msdiv" id="msdiv883"></a>Āsajja kho naṃ jaññāsi,<br>
puṇṇaṃ uggassa tejaso;<br>
Maññe taṃ bhasmarāsiṃva,<br>
khippameso karissati”.</p>
<p><a class="sc" id="104"></a><a class="ms" id="p_23J_2212"></a><a class="msdiv" id="msdiv884"></a>“Siyā visaṃ siluttassa,<br>
deḍḍubhassa silābhuno;<br>
Neva lohitasīsassa,<br>
visaṃ nāgassa vijjati”.</p>
<p><a class="sc" id="105"></a><a class="ms" id="p_23J_2213"></a><a class="msdiv" id="msdiv885"></a>“Sutametaṃ arahataṃ,<br>
saññatānaṃ tapassinaṃ;<br>
Idha dānāni datvāna,<br>
saggaṃ gacchanti dāyakā;<br>
Jīvanto dehi dānāni,<br>
yadi te atthi dātave.</p>
<p><a class="sc" id="106"></a><a class="ms" id="p_23J_2214"></a><a class="msdiv" id="msdiv886"></a>Ayaṃ nāgo mahiddhiko,<br>
tejassī duratikkamo;<br>
Tena taṃ ḍaṃsayissāmi,<br>
so taṃ bhasmaṃ karissati”.</p>
<p><a class="sc" id="107"></a><a class="ms" id="p_23J_2215"></a><a class="msdiv" id="msdiv887"></a>“Mayāpetaṃ sutaṃ samma,<br>
saññatānaṃ tapassinaṃ;<br>
Idha dānāni datvāna,<br>
saggaṃ gacchanti dāyakā;<br>
Tvameva dehi jīvanto,<br>
yadi te atthi dātave.</p>
<p><a class="sc" id="108"></a><a class="pts" id="pts6.195"></a><a class="ms" id="p_23J_2216"></a><a class="msdiv" id="msdiv888"></a>Ayaṃ <span class="var" title="accimukhī (bj, s2, s3, pts1)" id="note1436">ajamukhī</span> nāma,<br>
puṇṇā uggassa tejaso;<br>
Tāya taṃ ḍaṃsayissāmi,<br>
sā taṃ bhasmaṃ karissati.</p>
<p><a class="sc" id="109"></a><a class="ms" id="p_23J_2217"></a><a class="msdiv" id="msdiv889"></a>Yā dhītā dhataraṭṭhassa,<br>
vemātā bhaginī mama;<br>
Sā <span class="var" title="sā dissatu accimukhī (bj) | sā ḍaṃsatu accimukhī (s2, s3) | sā dissatu accīmukhī (pts1)" id="note1437">taṃ ḍaṃsat­vaja­mukhī</span>,<br>
puṇṇā uggassa tejaso.</p>
<p><a class="sc" id="110"></a><a class="ms" id="p_23J_2218"></a><a class="msdiv" id="msdiv890"></a>Chamāyañce nisiñcissaṃ,<br>
brahmadatta vijānahi;<br>
Tiṇalatāni osadhyo,<br>
ussusseyyuṃ asaṃsayaṃ.</p>
<p><a class="sc" id="111"></a><a class="ms" id="p_23J_2219"></a><a class="msdiv" id="msdiv891"></a>Uddhañce pātayissāmi,<br>
brahmadatta vijānahi;<br>
Satta vassāniyaṃ devo,<br>
na vasse na himaṃ pate.</p>
<p><a class="sc" id="112"></a><a class="pts" id="pts6.196"></a><a class="ms" id="p_23J_2220"></a><a class="msdiv" id="msdiv892"></a><span class="var" title="udakañce (bj, pts1)" id="note1438">Udake ce</span> nisiñcissaṃ,<br>
brahmadatta vijānahi;<br>
<span class="var" title="yāvatā odakā (bj) | yāvatā udakajā (pts1)" id="note1439">Yāvantodakajā</span> pāṇā,<br>
mareyyuṃ macchakacchapā”.</p>
</blockquote>
<p class="endsection"><a class="sc" id="113"></a><a class="ms" id="p_23J_2221"></a><span class="var" title="(nagarap­pavesa­na­kaṇḍaṃ niṭṭhitaṃ) (bj)" id="note1440">()</span></p>
<blockquote class="gatha">
<p><a class="sc" id="114"></a><a class="pts" id="pts6.198"></a><a class="ms" id="p_23J_2222"></a><a class="msdiv" id="msdiv893"></a>“Lokyaṃ sajantaṃ udakaṃ,<br>
payāgasmiṃ patiṭṭhitaṃ;<br>
Komaṃ ajjhoharī bhūto,<br>
ogāḷhaṃ yamunaṃ nadiṃ”.</p>
<p><a class="sc" id="115"></a><a class="ms" id="p_23J_2223"></a><a class="msdiv" id="msdiv894"></a>“Yadesa lokādhipatī yasassī,<br>
Bārāṇasiṃ <span class="var" title="pakiraharī (bj) | pakīraharī (s2, s3) | pakiraparī (pts1)" id="note1441">pakriya</span> samantato;<br>
Tassāha putto uragūsabhassa,<br>
Subhogoti maṃ brāhmaṇa vedayanti”.</p>
<p><a class="sc" id="116"></a><a class="ms" id="p_23J_2224"></a><a class="msdiv" id="msdiv895"></a>“Sace hi putto uragūsabhassa,<br>
<span class="var" title="kaṃsassa (bj, pts1)" id="note1442">Kāsissa</span> rañño amarādhipassa;<br>
Mahesakkho aññataro pitā te,<br>
Maccesu mātā pana te atulyā;<br>
Na tādiso arahati brāhmaṇassa,<br>
Dāsampi <span class="var" title="ohātuṃ (pts1)" id="note1443">ohārituṃ</span> mahānubhāvo”.</p>
<p><a class="sc" id="117"></a><a class="pts" id="pts6.199"></a><a class="ms" id="p_23J_2225"></a><a class="msdiv" id="msdiv896"></a>“Rukkhaṃ nissāya vijjhittho,<br>
eṇeyyaṃ pātumāgataṃ;<br>
So viddho <span class="var" title="dūra'masarā (bj, pts1) | dūramācari (s2, s3)" id="note1444">dūramacari</span>,<br>
saravegena <span class="var" title="sekhavā (bj, pts1) | pekkhavā (s2, s3, mr)" id="note1445">sīghavā</span>.</p>
<p><a class="sc" id="118"></a><a class="ms" id="p_23J_2226"></a><a class="msdiv" id="msdiv897"></a>Taṃ tvaṃ patita­maddak­khi,<br>
araññasmiṃ brahāvane;<br>
<span class="var" title="samaṃ sakajamādāya (c1)" id="note1446">Sa maṃsa­kāja­mādāya</span>,<br>
sāyaṃ nigrodhupāgami.</p>
<p><a class="sc" id="119"></a><a class="ms" id="p_23J_2227"></a><a class="msdiv" id="msdiv898"></a>Suka­sāḷika­saṅ­ghuṭṭhaṃ,<br>
<span class="var" title="piṅgiyaṃ (bj, s2, s3, pts1)" id="note1447">piṅgalaṃ</span> santhatāyutaṃ;<br>
Kokilābhirudaṃ rammaṃ,<br>
dhuvaṃ haritasaddalaṃ.</p>
<p><a class="sc" id="120"></a><a class="ms" id="p_23J_2228"></a><a class="msdiv" id="msdiv899"></a>Tattha te so pāturahu,<br>
iddhiyā yasasā jalaṃ;<br>
Mahānubhāvo bhātā me,<br>
kaññāhi parivārito.</p>
<p><a class="sc" id="121"></a><a class="ms" id="p_23J_2229"></a><a class="msdiv" id="msdiv900"></a>So tena pariciṇṇo tvaṃ,<br>
sabbakāmehi tappito;<br>
Aduṭṭhassa tuvaṃ dubbhi,<br>
taṃ te veraṃ idhāgataṃ.</p>
<p><a class="sc" id="122"></a><a class="ms" id="p_23J_2230"></a><a class="msdiv" id="msdiv901"></a>Khippaṃ gīvaṃ pasārehi,<br>
na te dassāmi jīvitaṃ;<br>
Bhātu parisaraṃ veraṃ,<br>
chedayissāmi te siraṃ”.</p>
<p><a class="sc" id="123"></a><a class="ms" id="p_23J_2231"></a><a class="msdiv" id="msdiv902"></a>“Ajjhāyako yācayogī,<br>
āhutaggi ca brāhmaṇo;<br>
Etehi tīhi ṭhānehi,<br>
avajjho <span class="var" title="bhavati (bj, s2, s3, pts1)" id="note1448">hoti</span> brāhmaṇo”.</p>
<p><a class="sc" id="124"></a><a class="pts" id="pts6.200"></a><a class="ms" id="p_23J_2232"></a><a class="msdiv" id="msdiv903"></a>“Yaṃ pūraṃ dhataraṭṭhassa,<br>
ogāḷhaṃ yamunaṃ nadiṃ;<br>
Jotate sabbasovaṇṇaṃ,<br>
girimāhacca yāmunaṃ.</p>
<p><a class="sc" id="125"></a><a class="ms" id="p_23J_2233"></a><a class="msdiv" id="msdiv904"></a>Tattha te purisabyagghā,<br>
sodariyā mama bhātaro;<br>
Yathā te tattha vakkhanti,<br>
tathā hessasi brāhmaṇa”.</p>
</blockquote>
<p class="endsection"><a class="sc" id="126"></a><a class="ms" id="p_23J_2234"></a><span class="var" title="(subhagakaṇḍo) (bj)" id="note1449">()</span></p>
<blockquote class="gatha">
<p><a class="sc" id="127"></a><a class="ms" id="p_23J_2235"></a><a class="msdiv" id="msdiv905"></a>“Anittarā ittara­sam­payuttā,<br>
Yaññā ca vedā ca subhoga loke;<br>
Tadag­garay­hañhi vinindamāno,<br>
Jahāti vittañca satañca dhammaṃ.</p>
<p><a class="sc" id="128"></a><a class="pts" id="pts6.201"></a><a class="ms" id="p_23J_2236"></a><a class="msdiv" id="msdiv906"></a>Ajjhenamariyā pathaviṃ janindā,<br>
Vessā kasiṃ pāricariyañca suddā;<br>
Upāgu paccekaṃ yathāpadesaṃ,<br>
Katāhu ete vasināti āhu.</p>
<p><a class="sc" id="129"></a><a class="ms" id="p_23J_2237"></a><a class="msdiv" id="msdiv907"></a>Dhātā vidhātā varuṇo kuvero,<br>
Somo yamo candimā vāyu sūriyo;<br>
Etepi yaññaṃ puthuso yajitvā,<br>
Ajjhāyakānaṃ atho sabbakāme.</p>
<p><a class="sc" id="130"></a><a class="ms" id="p_23J_2238"></a><a class="msdiv" id="msdiv908"></a>Vikāsitā cāpasatāni pañca,<br>
Yo ajjuno balavā bhīmaseno;<br>
Sahassabāhu asamo pathabyā,<br>
Sopi tadā mādahi jātavedaṃ.</p>
<p><a class="sc" id="131"></a><a class="pts" id="pts6.202"></a><a class="ms" id="p_23J_2239"></a><a class="msdiv" id="msdiv909"></a>Yo brāhmaṇe bhojayi dīgharattaṃ,<br>
Annena pānena yathānubhāvaṃ;<br>
Pasannacitto anumodamāno,<br>
Subhoga devaññataro ahosi.</p>
<p><a class="sc" id="132"></a><a class="ms" id="p_23J_2240"></a><a class="msdiv" id="msdiv910"></a>Mahāsanaṃ devama­no­mavaṇṇaṃ,<br>
Yo sappinā asakkhi <span class="var" title="jetumaggiṃ (bj, pts1)" id="note1450">bhojetumaggiṃ</span>;<br>
Sa yaññatantaṃ varato yajitvā,<br>
Dibbaṃ gatiṃ mucalin­daj­jhagac­chi.</p>
<p><a class="sc" id="133"></a><a class="pts" id="pts6.203"></a><a class="ms" id="p_23J_2241"></a><a class="msdiv" id="msdiv911"></a>Mahānubhāvo vassa­sahas­sa­jīvī,<br>
Yo pabbajī dassaneyyo uḷāro;<br>
Hitvā apariyanta <span class="var" title="rathaṃ (bj, pts1)" id="note1451">raṭṭhaṃ</span> sasenaṃ,<br>
Rājā <span class="var" title="dudīpopi jagāmaṃ (bj) | dudīpo­paj­jha­gāmi (s2, s3) | dujīpopi jagāma (pts1)" id="note1452">dudīpopi jagāma</span> saggaṃ.</p>
<p><a class="sc" id="134"></a><a class="ms" id="p_23J_2242"></a><a class="msdiv" id="msdiv912"></a>Yo sāgarantaṃ sāgaro vijitvā,<br>
Yūpaṃ subhaṃ <span class="var" title="sovaṇṇamayaṃ (s2, s3, mr)" id="note1453">soṇṇamayaṃ</span> uḷāraṃ;<br>
Ussesi vessā­naramā­dahāno,<br>
Subhoga devaññataro ahosi.</p>
<p><a class="sc" id="135"></a><a class="ms" id="p_23J_2243"></a><a class="msdiv" id="msdiv913"></a>Yassānubhāvena subhoga gaṅgā,<br>
<span class="var" title="pavattati (s2, s3, mr)" id="note1454">Pavattatha</span> <span class="var" title="dadhisannaṃ (bj, pts1) | dadhisanninnaṃ (s3)" id="note1455">dadhi­sanni­sinnaṃ</span> samuddaṃ;<br>
Salomapādo paricariya maggiṃ,<br>
Aṅgo sahas­sak­kha­pu­raj­jha­gac­chi.</p>
<p><a class="sc" id="136"></a><a class="pts" id="pts6.204"></a><a class="ms" id="p_23J_2244"></a><a class="msdiv" id="msdiv914"></a>Mahiddhiko devavaro yasassī,<br>
Senāpati tidive vāsavassa;<br>
So somayāgena malaṃ vihantvā,<br>
Subhoga devaññataro ahosi.</p>
<p><a class="sc" id="137"></a><a class="ms" id="p_23J_2245"></a><a class="msdiv" id="msdiv915"></a><span class="var" title="akāri (bj, pts1)" id="note1456">Akārayi</span> lokamimaṃ parañca,<br>
Bhāgīrathiṃ himavantañca <span class="var" title="vijjhaṃ (s2, s3, mr) | viñjhaṃ (?)" id="note1457">gijjhaṃ</span>;<br>
Yo iddhimā devavaro yasassī,<br>
Sopi tadā ādahi jātavedaṃ.</p>
<p><a class="sc" id="138"></a><a class="ms" id="p_23J_2246"></a><a class="msdiv" id="msdiv916"></a>Mālāgirī himavā yo ca <span class="var" title="vijjhā (s2, s3) | vijjho (mr)" id="note1458">gijjho</span>,<br>
Sudassano nisabho <span class="var" title="kākaneru (bj, pts1) | kākaveru (s2, s3)" id="note1459">kuveru</span>;<br>
Ete ca aññe ca nagā mahantā,<br>
Cityā katā yaññakarehi māhu.</p>
<p><a class="sc" id="139"></a><a class="pts" id="pts6.205"></a><a class="ms" id="p_23J_2247"></a><a class="msdiv" id="msdiv917"></a>Ajjhāyakaṃ manta­gu­ṇū­papan­naṃ,<br>
Tapassinaṃ <span class="var" title="yācayogoti cāha (bj, pts1) | yācayo­gī­tidhāhu (s2, s3) | yācayogoti cāhu (mr)" id="note1460">yācayo­go­tidhāhu</span>;<br>
Tīre ­samud­das­sudakaṃ <span class="var" title="siñcantaṃ (mr)" id="note1461">sajantaṃ</span>,<br>
Taṃ sāgarojjhohari tenapeyyo.</p>
<p><a class="sc" id="140"></a><a class="ms" id="p_23J_2248"></a><a class="msdiv" id="msdiv918"></a>Āyāgavatthūni puthū pathabyā,<br>
Saṃvijjanti brāhmaṇā vāsavassa;<br>
Purimaṃ disaṃ pacchimaṃ dakkhiṇuttaraṃ,<br>
Saṃvijjamānā janayanti vedaṃ”.</p>
<p><a class="sc" id="141"></a><a class="pts" id="pts6.206"></a><a class="ms" id="p_23J_2249"></a><a class="msdiv" id="msdiv919"></a>“<span class="var" title="kaliṃ (bj)" id="note1462">Kalī</span> hi dhīrāna kaṭaṃ magānaṃ,<br>
Bhavanti vedaj­jha­ga­tā­nariṭ­ṭha;<br>
Marīcidhammaṃ asamekkhitattā,<br>
Māyāguṇā nātivahanti paññaṃ.</p>
<p><a class="sc" id="142"></a><a class="ms" id="p_23J_2250"></a><a class="msdiv" id="msdiv920"></a>Vedā na tāṇāya bhavanti dassa,<br>
Mittadduno bhūnahuno narassa;<br>
Na tāyate pariciṇṇo ca aggi,<br>
Dosantaraṃ macca­ma­nari­ya­kammaṃ.</p>
<p><a class="sc" id="143"></a><a class="ms" id="p_23J_2251"></a><a class="msdiv" id="msdiv921"></a>Sabbañca maccā <span class="var" title="sadhanā sabhogā (bj, s2, s3, pts1, mr)" id="note1463">sadhanaṃ sabhogaṃ</span>,<br>
Ādīpitaṃ dāru tiṇena missaṃ;<br>
Dahaṃ <span class="var" title="na tappe aggi (mr)" id="note1464">na tappe</span> asamatthatejo,<br>
Ko taṃ subhikkhaṃ <span class="var" title="dirasañña kuriyā (bj) | dirasaññu kayirā (s2, s3) | dirasaññu kuriyā (pts1)" id="note1465">dvirasaññu kayirā</span>.</p>
<p><a class="sc" id="144"></a><a class="ms" id="p_23J_2252"></a><a class="msdiv" id="msdiv922"></a>Yathāpi khīraṃ vipari­ṇāma­dhammaṃ,<br>
Dadhi bhavitvā navanītampi hoti;<br>
Evampi aggi vipari­ṇāma­dhammo,<br>
Tejo samorohatī yogayutto.</p>
<p><a class="sc" id="145"></a><a class="ms" id="p_23J_2253"></a><a class="msdiv" id="msdiv923"></a><span class="var" title="na dissate (bj, pts1) | na dissati (s2, s3)" id="note1466">Na dissatī</span> aggi­manup­paviṭ­ṭho,<br>
Sukkhesu kaṭṭhesu navesu cāpi;<br>
<span class="var" title="nāmanthamāno (bj, pts1)" id="note1467">Nāmatthamāno</span> araṇīnarena,<br>
Nākammunā jāyati jātavedo.</p>
<p><a class="sc" id="146"></a><a class="ms" id="p_23J_2254"></a><a class="msdiv" id="msdiv924"></a>Sace hi aggi antarato vaseyya,<br>
Sukkhesu kaṭṭhesu navesu cāpi;<br>
Sabbāni susseyyu vanāni loke,<br>
Sukkhāni kaṭṭhāni ca pajjaleyyuṃ.</p>
<p><a class="sc" id="147"></a><a class="ms" id="p_23J_2255"></a><a class="msdiv" id="msdiv925"></a>Karoti ce dārutiṇena puññaṃ,<br>
Bhojaṃ naro dhūmasikhiṃ patāpavaṃ;<br>
Aṅgārikā loṇakarā ca sūdā,<br>
Sarīradāhāpi kareyyu puññaṃ.</p>
<p><a class="sc" id="148"></a><a class="pts" id="pts6.207"></a><a class="ms" id="p_23J_2256"></a><a class="msdiv" id="msdiv926"></a>Atha ce hi ete na karonti puññaṃ,<br>
Ajjhenamaggiṃ idha tappayitvā;<br>
Na koci lokasmiṃ karoti puññaṃ,<br>
Bhojaṃ naro dhūmasikhiṃ patāpavaṃ.</p>
<p><a class="sc" id="149"></a><a class="ms" id="p_23J_2257"></a><a class="msdiv" id="msdiv927"></a>Kathañhi lokāpacito samāno,<br>
Amanuñ­ña­gandhaṃ bahūnaṃ akantaṃ;<br>
Yadeva maccā parivajjayanti,<br>
Tadappasatthaṃ dvirasaññu bhuñje.</p>
<p><a class="sc" id="150"></a><a class="ms" id="p_23J_2258"></a><a class="msdiv" id="msdiv928"></a><span class="var" title="sikhiṃ hi (bj, pts1) | sikhiñhi (s2, s3)" id="note1468">Sikhimpi</span> devesu vadanti heke,<br>
Āpaṃ <span class="var" title="milakkhā (bj, pts1)" id="note1469">milakkhū</span> pana devamāhu;<br>
Sabbeva ete vitathaṃ <span class="var" title="gaṇhanti (mr)" id="note1470">bhaṇanti</span>,<br>
Aggī na devaññataro na cāpo.</p>
<p><a class="sc" id="151"></a><a class="ms" id="p_23J_2259"></a><a class="msdiv" id="msdiv929"></a><span class="var" title="nirindriyaṃ santaṃ asaññakāyaṃ (bj, pts1) | anindriyaṃ santa­masañña­kāyaṃ (s2, s3)" id="note1471">Anindriya­bad­dhama­sañ­ñakā­yaṃ</span>,<br>
Vessānaraṃ kammakaraṃ pajānaṃ;<br>
Paricariya maggiṃ sugatiṃ kathaṃ vaje,<br>
Pāpāni kammāni <span class="var" title="patrubbamāno (s2, s3) | pakobbamāno (mr)" id="note1472">pakubbamāno</span>.</p>
<p><a class="sc" id="152"></a><a class="ms" id="p_23J_2260"></a><a class="msdiv" id="msdiv930"></a>Sabbābhibhū tāhudha jīvikatthā,<br>
Aggissa brahmā paricārakoti;<br>
Sabbānubhāvī ca vasī kimatthaṃ,<br>
Animmito nimmitaṃ vanditassa.</p>
<p><a class="sc" id="153"></a><a class="ms" id="p_23J_2261"></a><a class="msdiv" id="msdiv931"></a>Hassaṃ anij­jhāna­kha­maṃ atacchaṃ,<br>
Sakkārahetu pakiriṃsu pubbe;<br>
Te lābhasakkāre apātubhonte,<br>
<span class="var" title="santhambhitā (bj, pts1) | sandhābhitā (s2, s3) | santāpitā (mr)" id="note1473">Sandhāpitā</span> jantubhi santidhammaṃ.</p>
<p><a class="sc" id="154"></a><a class="ms" id="p_23J_2262"></a><a class="msdiv" id="msdiv932"></a>Ajjhenamariyā pathaviṃ janindā,<br>
Vessā kasiṃ pāricariyañca suddā;<br>
Upāgu paccekaṃ yathāpadesaṃ,<br>
Katāhu ete vasināti āhu.</p>
<p><a class="sc" id="155"></a><a class="pts" id="pts6.208"></a><a class="ms" id="p_23J_2263"></a><a class="msdiv" id="msdiv933"></a>Etañca saccaṃ vacanaṃ bhaveyya,<br>
Yathā idaṃ bhāsitaṃ brāhmaṇehi;<br>
Nākhattiyo jātu labhetha rajjaṃ,<br>
Nābrāhmaṇo mantapadāni sikkhe;<br>
Nāññatra vessehi kasiṃ kareyya,<br>
Suddo na mucce <span class="var" title="parapessitāya (bj, pts1)" id="note1474">parapesanāya</span>.</p>
<p><a class="sc" id="156"></a><a class="ms" id="p_23J_2264"></a><a class="msdiv" id="msdiv934"></a>Yasmā ca etaṃ vacanaṃ abhūtaṃ,<br>
Musāvime odariyā bhaṇanti;<br>
Tadappapaññā abhisaddahanti,<br>
Passanti taṃ paṇḍitā attanāva.</p>
<p><a class="sc" id="157"></a><a class="ms" id="p_23J_2265"></a><a class="msdiv" id="msdiv935"></a><span class="var" title="khatyā na vessā na (bj) | khattā na vessā na (pts1)" id="note1475">Khatyā hi vessānaṃ</span> baliṃ haranti,<br>
Ādāya satthāni caranti brāhmaṇā;<br>
Taṃ tādisaṃ saṅkhubhitaṃ pabhinnaṃ,<br>
Kasmā brahmā nujju karoti lokaṃ.</p>
<p><a class="sc" id="158"></a><a class="ms" id="p_23J_2266"></a><a class="msdiv" id="msdiv936"></a>Sace hi so issaro sabbaloke,<br>
<span class="var" title="brahmāpahū bhūtapatī (s2, s3)" id="note1476">Brahmā bahūbhūtapatī</span> pajānaṃ;<br>
Kiṃ sabbalokaṃ vidahī alakkhiṃ,<br>
Kiṃ sabbalokaṃ na sukhiṃ akāsi.</p>
<p><a class="sc" id="159"></a><a class="ms" id="p_23J_2267"></a><a class="msdiv" id="msdiv937"></a>Sace hi so issaro sabbaloke,<br>
Brahmā bahūbhūtapatī pajānaṃ;<br>
Māyā <span class="var" title="musā­vañ­cana­padena (mr)" id="note1477">musā­vajja­madena</span> cāpi,<br>
Lokaṃ adhammena <span class="var" title="kimattha'kāsi (bj, pts1) | kimatthakārī (s2) | kimatthakāri (s3)" id="note1478">kimatthamakāri</span>.</p>
<p><a class="sc" id="160"></a><a class="ms" id="p_23J_2268"></a><a class="msdiv" id="msdiv938"></a>Sace hi so issaro sabbaloke,<br>
Brahmā bahūbhūtapatī pajānaṃ;<br>
Adhammiko bhūtapatī ariṭṭha,<br>
Dhamme sati yo vidahī adhammaṃ.</p>
<p><a class="sc" id="161"></a><a class="ms" id="p_23J_2269"></a><a class="msdiv" id="msdiv939"></a>Kīṭā paṭaṅgā uragā ca <span class="var" title="bhiṅgā (s2) | bheṅgā (s3)" id="note1479">bhekā</span>,<br>
Hantvā kimī sujjhati makkhikā ca;<br>
Etepi dhammā anariyarūpā,<br>
Kambojakānaṃ vitathā bahūnaṃ.</p>
<p><a class="sc" id="162"></a><a class="pts" id="pts6.210"></a><a class="ms" id="p_23J_2270"></a><a class="msdiv" id="msdiv940"></a>Sace hi so sujjhati yo hanāti,<br>
Hatopi so saggamupeti ṭhānaṃ;<br>
Bhovādi bhovādina <span class="var" title="mārabheyyuṃ (mr)" id="note1480">mārayeyyuṃ</span>,<br>
Ye cāpi tesaṃ abhisad­da­hey­yuṃ.</p>
<p><a class="sc" id="163"></a><a class="ms" id="p_23J_2271"></a><a class="msdiv" id="msdiv941"></a>Neva migā na pasū nopi gāvo,<br>
Āyācanti attavadhāya keci;<br>
Vipphandamāne idha jīvikatthā,<br>
Yaññesu pāṇe <span class="var" title="... māharanti (bj, pts1)" id="note1481">pasumārabhanti</span>.</p>
<p><a class="sc" id="164"></a><a class="ms" id="p_23J_2272"></a><a class="msdiv" id="msdiv942"></a><span class="var" title="yūpassa te (bj) | yūpassa ne (s3, pts1)" id="note1482">Yūpussane</span> pasubandhe ca bālā,<br>
Cittehi vaṇṇehi mukhaṃ nayanti;<br>
Ayaṃ te yūpo kāmaduho parattha,<br>
Bhavissati sassato samparāye.</p>
<p><a class="sc" id="165"></a><a class="ms" id="p_23J_2273"></a><a class="msdiv" id="msdiv943"></a>Sace ca yūpe maṇi­saṅ­kha­muttaṃ,<br>
Dhaññaṃ dhanaṃ rajataṃ jātarūpaṃ;<br>
Sukkhesu kaṭṭhesu navesu cāpi,<br>
Sace duhe tidive sabbakāme;<br>
Tevijja­saṅghāva puthū yajeyyuṃ,<br>
<span class="var" title="na brāhmaṇā (bj, s2, s3) | na brāhmaṇaṃ (pts1)" id="note1483">Abrāhmaṇaṃ</span> kañci na yājayeyyuṃ.</p>
<p><a class="sc" id="166"></a><a class="ms" id="p_23J_2274"></a><a class="msdiv" id="msdiv944"></a>Kuto ca yūpe maṇi­saṅ­kha­muttaṃ,<br>
Dhaññaṃ dhanaṃ rajataṃ jātarūpaṃ;<br>
Sukkhesu kaṭṭhesu navesu cāpi,<br>
Kuto duhe tidive sabbakāme.</p>
<p><a class="sc" id="167"></a><a class="ms" id="p_23J_2275"></a><a class="msdiv" id="msdiv945"></a>Saṭhā ca luddā ca <span class="var" title="upaladdhabālā (bj, pts1)" id="note1484">paluddhabālā</span>,<br>
Cittehi vaṇṇehi mukhaṃ nayanti;<br>
Ādāya aggiṃ mama dehi vittaṃ,<br>
Tato sukhī hohisi sabbakāme.</p>
<p><a class="sc" id="168"></a><a class="ms" id="p_23J_2276"></a><a class="msdiv" id="msdiv946"></a>Tamaggihuttaṃ saraṇaṃ pavissa,<br>
Cittehi vaṇṇehi mukhaṃ nayanti;<br>
Oropayitvā kesamassuṃ nakhañca,<br>
Vedehi vittaṃ <span class="var" title="atigāḷayanti (bj, pts1)" id="note1485">atigāḷhayanti</span>.</p>
<p><a class="sc" id="169"></a><a class="pts" id="pts6.212"></a><a class="ms" id="p_23J_2277"></a><a class="msdiv" id="msdiv947"></a>Kākā ulūkaṃva raho labhitvā,<br>
Ekaṃ samānaṃ bahukā samecca;<br>
Annāni bhutvā kuhakā kuhitvā,<br>
Muṇḍaṃ karitvā yañña­pathos­sajanti.</p>
<p><a class="sc" id="170"></a><a class="ms" id="p_23J_2278"></a><a class="msdiv" id="msdiv948"></a>Evañhi so vañcito brāhmaṇehi,<br>
Eko samāno <span class="var" title="bahuhi (bj)" id="note1486">bahukā</span> samecca;<br>
Te yogayogena vilumpamānā,<br>
Diṭṭhaṃ adiṭṭhena dhanaṃ haranti.</p>
<p><a class="sc" id="171"></a><a class="ms" id="p_23J_2279"></a><a class="msdiv" id="msdiv949"></a>Akāsiyā rājūhi­vānu­siṭṭhā,<br>
Tadassa ādāya dhanaṃ haranti;<br>
Te tādisā corasamā asantā,<br>
Vajjhā na haññanti ariṭṭha loke.</p>
<p><a class="sc" id="172"></a><a class="ms" id="p_23J_2280"></a><a class="msdiv" id="msdiv950"></a>Indassa bāhārasi dakkhiṇāti,<br>
Yaññesu chindanti palāsayaṭṭhiṃ;<br>
Tañcepi saccaṃ maghavā chinnabāhu,<br>
Kenassa indo asure jināti.</p>
<p><a class="sc" id="173"></a><a class="ms" id="p_23J_2281"></a><a class="msdiv" id="msdiv951"></a>Tañceva tucchaṃ maghavā samaṅgī,<br>
Hantā avajjho paramo <span class="var" title="sudevo (s2, s3, mr)" id="note1487">sa devo</span>;<br>
Mantā ime brāhmaṇā tuccharūpā,<br>
Sandiṭṭhikā vañcanā esa loke.</p>
<p><a class="sc" id="174"></a><a class="ms" id="p_23J_2282"></a><a class="msdiv" id="msdiv952"></a>Mālāgiri himavā yo ca gijjho,<br>
Sudassano nisabho kuveru;<br>
Ete ca aññe ca nagā mahantā,<br>
Cityā katā yaññakarehi māhu.</p>
<p><a class="sc" id="175"></a><a class="ms" id="p_23J_2283"></a><a class="msdiv" id="msdiv953"></a>Yathāpakārāni hi iṭṭhakāni,<br>
Cityā katā yaññakarehi māhu;<br>
Na pabbatā honti tathāpakārā,<br>
Aññā disā acalā tiṭṭhaselā.</p>
<p><a class="sc" id="176"></a><a class="pts" id="pts6.213"></a><a class="ms" id="p_23J_2284"></a><a class="msdiv" id="msdiv954"></a>Na iṭṭhakā honti silā <span class="var" title="cirenapi (bj, pts1)" id="note1488">cirena</span>,<br>
Na tattha sañjāyati ayo na lohaṃ;<br>
Yaññañca etaṃ parivaṇṇayantā,<br>
Cityā katā yaññakarehi māhu.</p>
<p><a class="sc" id="177"></a><a class="ms" id="p_23J_2285"></a><a class="msdiv" id="msdiv955"></a>Ajjhāyakaṃ manta­gu­ṇū­papan­naṃ,<br>
Tapassinaṃ yācayo­go­tidhāhu;<br>
Tīre ­samud­das­sudakaṃ sajantaṃ,<br>
Taṃ sāgarojjhohari tenapeyyo.</p>
<p><a class="sc" id="178"></a><a class="ms" id="p_23J_2286"></a><a class="msdiv" id="msdiv956"></a>Parosahassampi samantavede,<br>
Mantūpapanne nadiyo vahanti;<br>
Na tena ­byāpan­na­ra­sūdakā na,<br>
Kasmā samuddo atulo apeyyo.</p>
<p><a class="sc" id="179"></a><a class="ms" id="p_23J_2287"></a><a class="msdiv" id="msdiv957"></a>Ye keci kūpā idha jīvaloke,<br>
Loṇūdakā kūpakhaṇehi khātā;<br>
Na <span class="var" title="brāhma­ṇajjho­ha­ra­nena (pts1) | brāhma­ṇaj­jho­hari tena (mr)" id="note1489">brāhma­ṇajjho­ha­ra­ṇena</span> tesu,<br>
Āpo apeyyo dvirasaññu māhu.</p>
<p><a class="sc" id="180"></a><a class="ms" id="p_23J_2288"></a><a class="msdiv" id="msdiv958"></a>Pure puratthā kā kassa bhariyā,<br>
Mano manussaṃ ajanesi pubbe;<br>
Tenāpi dhammena na koci hīno,<br>
Evampi <span class="var" title="vos­sagga­vibhā­ga­māhu (bj) | vos­sagga­vibhaṅ­ga­māhu (s2, s3, c1)" id="note1490">vosagga­vibhaṅ­ga­māhu</span>.</p>
<p><a class="sc" id="181"></a><a class="ms" id="p_23J_2289"></a><a class="msdiv" id="msdiv959"></a>Caṇḍālaputtopi adhicca vede,<br>
Bhāseyya mante kusalo <span class="var" title="mutīmā (bj, pts1)" id="note1491">matīmā</span>;<br>
Na tassa muddhāpi phaleyya sattadhā,<br>
Mantā ime attavadhāya <span class="var" title="kattā (bj, pts1)" id="note1492">katā</span>.</p>
<p><a class="sc" id="182"></a><a class="ms" id="p_23J_2290"></a><a class="msdiv" id="msdiv960"></a>Vācākatā <span class="var" title="giddhigatā (mr)" id="note1493">giddhikatā</span> gahītā,<br>
Dummocayā kab­yapathā­nu­pannā;<br>
Bālāna cittaṃ visame niviṭṭhaṃ,<br>
Tadappapaññā abhisaddahanti.</p>
<p><a class="sc" id="183"></a><a class="ms" id="p_23J_2291"></a><a class="msdiv" id="msdiv961"></a>Sīhassa byagghassa ca dīpino ca,<br>
Na vijjatī porisiyaṃ balena;<br>
Manussabhāvo ca gavaṃva pekkho,<br>
Jātī hi tesaṃ asamā <span class="var" title="samānaṃ (s2, s3, mr)" id="note1494">samānā</span>.</p>
<p><a class="sc" id="184"></a><a class="pts" id="pts6.214"></a><a class="ms" id="p_23J_2292"></a><a class="msdiv" id="msdiv962"></a>Sace ca rājā pathaviṃ vijitvā,<br>
Sajīvavā assava­pārisajjo;<br>
Sayameva so sattusaṅghaṃ vijeyya,<br>
Tassappajā <span class="var" title="niccasukhā (pts1)" id="note1495">niccasukhī</span> bhaveyya.</p>
<p><a class="sc" id="185"></a><a class="ms" id="p_23J_2293"></a><a class="msdiv" id="msdiv963"></a>Khattiyamantā ca tayo ca vedā,<br>
Atthena ete samakā bhavanti;<br>
Tesañca atthaṃ avinicchinitvā,<br>
Na bujjhatī oghapathaṃva channaṃ.</p>
<p><a class="sc" id="186"></a><a class="ms" id="p_23J_2294"></a><a class="msdiv" id="msdiv964"></a>Khattiyamantā ca tayo ca vedā,<br>
Atthena ete samakā bhavanti;<br>
Lābho alābho ayaso yaso ca,<br>
<span class="var" title="sabbe te sabbesaṃ catunna (bj, pts1)" id="note1496">Sabbeva tesaṃ catunnañca</span> dhammā.</p>
<p><a class="sc" id="187"></a><a class="ms" id="p_23J_2295"></a><a class="msdiv" id="msdiv965"></a>Yathāpi ibbhā dhana­dhañña­hetu,<br>
Kammāni <span class="var" title="kārenti (bj, s2, s3, pts1)" id="note1497">karonti</span> puthū pathabyā;<br>
Tevijjasaṅghā ca tatheva ajja,<br>
Kammāni <span class="var" title="kārenti (bj, s2, s3, pts1)" id="note1498">karonti</span> puthū pathabyā.</p>
<p><a class="sc" id="188"></a><a class="ms" id="p_23J_2296"></a><a class="msdiv" id="msdiv966"></a>Ibbhehi ye <span class="var" title="ete (bj, s2, s3, pts1)" id="note1499">te</span> samakā bhavanti,<br>
Niccussukā kāmaguṇesu yuttā;<br>
Kammāni <span class="var" title="kārenti (bj, s2, s3, pts1)" id="note1500">karonti</span> puthū pathabyā,<br>
Tadappapaññā dvirasaññurā te”.</p>
</blockquote>
<p class="endsection"><a class="sc" id="189"></a><a class="ms" id="p_23J_2297"></a><span class="var" title="(yañña­bheda­vādakaṇḍo) (bj)" id="note1501">()</span></p>
<blockquote class="gatha">
<p><a class="sc" id="190"></a><a class="pts" id="pts6.217"></a><a class="ms" id="p_23J_2298"></a><a class="msdiv" id="msdiv967"></a>“Kassa bherī mudiṅgā ca,<br>
saṅ­khā­pa­ṇava­dindimā;<br>
Purato paṭipannāni,<br>
hāsayantā rathesabhaṃ.</p>
<p><a class="sc" id="191"></a><a class="ms" id="p_23J_2299"></a><a class="msdiv" id="msdiv968"></a>Kassa kañcanapaṭṭena,<br>
puthunā vijjuvaṇṇinā;<br>
Yuvā kalā­pasan­nad­dho,<br>
ko eti siriyā jalaṃ.</p>
<p><a class="sc" id="192"></a><a class="ms" id="p_23J_2300"></a><a class="msdiv" id="msdiv969"></a>Ukkā­mukha­pahaṭ­ṭhaṃva,<br>
kha­di­raṅ­gāra­sanni­bhaṃ;<br>
Mukhañca rucirā bhāti,<br>
ko eti siriyā jalaṃ.</p>
<p><a class="sc" id="193"></a><a class="pts" id="pts6.218"></a><a class="ms" id="p_23J_2301"></a><a class="msdiv" id="msdiv970"></a>Kassa jambonadaṃ chattaṃ,<br>
sasalākaṃ manoramaṃ;<br>
Ādicca­raṃ­sā­vara­ṇaṃ,<br>
ko eti siriyā jalaṃ.</p>
<p><a class="sc" id="194"></a><a class="ms" id="p_23J_2302"></a><a class="msdiv" id="msdiv971"></a>Kassa <span class="var" title="aṅkaṃ (bj, pts1) | aṅga (s3)" id="note1502">aṅgaṃ</span> pariggayha,<br>
<span class="var" title="vāḷa ... (c1)" id="note1503">vāla­bīja­ni­muttamaṃ</span>;<br>
<span class="var" title="carate varapaññassa (bj, pts1) | ubhato varapaññassa (s2, s3)" id="note1504">Ubhato varapuññassa</span>,<br>
muddhani uparūpari.</p>
<p><a class="sc" id="195"></a><a class="ms" id="p_23J_2303"></a><a class="msdiv" id="msdiv972"></a>Kassa pekhuṇa­hatthāni,<br>
citrāni ca mudūni ca;<br>
<span class="var" title="­tapañña­maṇi­daṇḍāni (bj, pts1) | suvaṇ­ṇa­maṇi­daṇḍāni (s2, s3, mr)" id="note1505">Kañ­cana­maṇi­daṇḍāni</span>,<br>
caranti dubhato mukhaṃ.</p>
<p><a class="sc" id="196"></a><a class="ms" id="p_23J_2304"></a><a class="msdiv" id="msdiv973"></a>Kha­di­raṅ­gāra­vaṇṇā­bhā,<br>
ukkā­mukha­pa­haṃsitā;<br>
Kassete kuṇḍalā vaggū,<br>
sobhanti dubhato mukhaṃ.</p>
<p><a class="sc" id="197"></a><a class="ms" id="p_23J_2305"></a><a class="msdiv" id="msdiv974"></a>Kassa vātena chupitā,<br>
niddhantā <span class="var" title="mudukālakaṃ (bj) | mudu kāḷikā (s2, s3)" id="note1506">mudukāḷakā</span>;<br>
Sobhayanti nalāṭantaṃ,<br>
nabhā vijjurivuggatā.</p>
<p><a class="sc" id="198"></a><a class="ms" id="p_23J_2306"></a><a class="msdiv" id="msdiv975"></a>Kassa etāni akkhīni,<br>
āyatāni puthūni ca;<br>
Ko sobhati visālakkho,<br>
kassetaṃ uṇṇajaṃ mukhaṃ.</p>
<p><a class="sc" id="199"></a><a class="ms" id="p_23J_2307"></a><a class="msdiv" id="msdiv976"></a>Kassete <span class="var" title="lapanajā suddhā (bj, pts1)" id="note1507">lapanajātā</span>,<br>
<span class="var" title="suddha­saṅ­kha­varūpamā (bj, pts1)" id="note1508">suddhā saṅkhavarūpamā</span>;<br>
Bhāsamānassa sobhanti,<br>
dantā kuppilasādisā.</p>
<p><a class="sc" id="200"></a><a class="ms" id="p_23J_2308"></a><a class="msdiv" id="msdiv977"></a>Kassa lākhārasasamā,<br>
hatthapādā sukhedhitā;<br>
Ko so bim­boṭṭha­sam­panno,<br>
divā sūriyova bhāsati.</p>
<p><a class="sc" id="201"></a><a class="ms" id="p_23J_2309"></a><a class="msdiv" id="msdiv978"></a>Himaccaye <span class="var" title="hemavato (bj, pts1) | himavato (s2, s3)" id="note1509">himavati</span>,<br>
mahāsālova pupphito;<br>
Ko so odātapāvāro,<br>
jayaṃ indova sobhati.</p>
<p><a class="sc" id="202"></a><a class="ms" id="p_23J_2310"></a><a class="msdiv" id="msdiv979"></a>Suvaṇ­ṇa­pīḷa­kākiṇṇaṃ,<br>
maṇi­daṇḍa­vicit­ta­kaṃ;<br>
Ko so parisamogayha,<br>
<span class="var" title="īso khaggaṃva muccati (bj) | aṃse khaggaṃ pamuñcati (s2, s3) | īso khaggaṃva muñcati (pts1)" id="note1510">īsaṃ khaggaṃ pamuñcati</span>.</p>
<p><a class="sc" id="203"></a><a class="ms" id="p_23J_2311"></a><a class="msdiv" id="msdiv980"></a>Suvaṇṇavikatā cittā,<br>
sukatā <span class="var" title="citrasibbanā (bj, pts1) | citrasibbinī (s2, s3, mr)" id="note1511">cittasibbanā</span>;<br>
Ko so omuñcate pādā,<br>
namo katvā mahesino”.</p>
<p><a class="sc" id="204"></a><a class="pts" id="pts6.219"></a><a class="ms" id="p_23J_2312"></a><a class="msdiv" id="msdiv981"></a>“Dhataraṭṭhā hi te nāgā,<br>
iddhimanto yasassino;<br>
Samuddajāya uppannā,<br>
nāgā ete mahiddhikā”ti.</p>
</blockquote>
<p class="endsutta"><a class="sc" id="205"></a><a class="ms" id="p_23J_2313"></a>Bhūri­datta­jātakaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
