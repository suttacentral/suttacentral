<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja329">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kuṭi­dūsaka­vagga</p>
<h1>9. Kāḷabāhujātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.98"></a><a class="ms" id="p_22J_1027"></a><a class="msdiv" id="msdiv113"></a>“Yaṃ annapānassa pure labhāma,<br>
Taṃ dāni sākhamigameva gacchati;<br>
Gacchāma dāni vanameva rādha,<br>
Asakkatā casma <span class="var" title="dhanañcayāya (mr)" id="note580">dhanañjayāya</span>”.</p>
<p><a class="sc" id="2"></a><a class="ms" id="p_22J_1028"></a><a class="msdiv" id="msdiv114"></a>“Lābho alābho yaso ayaso ca,<br>
Nindā pasaṃsā ca sukhañca dukkhaṃ;<br>
Ete aniccā manujesu dhammā,<br>
Mā soci kiṃ socasi poṭṭhapāda”.</p>
<p><a class="sc" id="3"></a><a class="pts" id="pts3.99"></a><a class="ms" id="p_22J_1029"></a><a class="msdiv" id="msdiv115"></a>“Addhā tuvaṃ paṇḍitakosi rādha,<br>
Jānāsi atthāni anāgatāni;<br>
Kathaṃ nu sākhāmigaṃ <span class="var" title="dakkhāma (s2, s3) | dakkhiyāma (mr)" id="note581">dakkhisāma</span>,<br>
<span class="var" title="niddhāpitaṃ (bj, s2, s3) | nibbāpitaṃ (pts1) | nicchadaṃ (mr)" id="note582">Niddhāvitaṃ</span> rājakulatova jammaṃ”.</p>
<p><a class="sc" id="4"></a><a class="ms" id="p_22J_1030"></a><a class="msdiv" id="msdiv116"></a>“Cāleti kaṇṇaṃ bhakuṭiṃ karoti,<br>
Muhuṃ muhuṃ <span class="var" title="bhāyate (s2, s3) | bhāyāpate (mr)" id="note583">bhāyayate</span> kumāre;<br>
Sayameva taṃ kāhati kāḷabāhu,<br>
Yenārakā ṭhassati annapānā”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1031"></a><span class="var" title="kāla­bāhu­jātakaṃ (pts1)" id="note584">Kāḷa­bāhu­jātakaṃ</span> navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
