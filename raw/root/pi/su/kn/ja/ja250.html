<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja250">
<article>
<div class="hgroup">
<p class="division">Jātaka</p>
<p>Dukanipāta</p>
<p>Siṅgālavagga</p>
<h1>10. Kapijātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.269"></a><a class="ms" id="p_22J_662"></a><a class="msdiv" id="msdiv200"></a>“Ayaṃ isī upasamasaṃyame rato,<br>
<span class="var" title="santiṭṭhati (bj, pts1)" id="note345">Sa tiṭṭhati</span> sisirabhayena aṭṭito;<br>
Handa ayaṃ pavisatumaṃ agārakaṃ,<br>
Vinetu sītaṃ darathañca kevalaṃ”.</p>
<p><a class="sc" id="2"></a><a class="pts" id="pts2.270"></a><a class="ms" id="p_22J_663"></a><a class="msdiv" id="msdiv201"></a>“Nāyaṃ isī upasamasaṃyame rato,<br>
Kapī ayaṃ duma­vara­sā­kha­gocaro;<br>
So dūsako rosako cāpi jammo,<br>
<span class="var" title="sace vaje imampi (bj, s2, s3, pts1)" id="note346">Sacevajemampi</span> <span class="var" title="dūsaye gharanti (bj, s2, s3, pts1)" id="note347">dūseyyagāran”ti</span>. (351)</p>
</blockquote>
<p class="endsutta"><a class="sc" id="3"></a><a class="ms" id="p_22J_664"></a>Kapijātakaṃ dasamaṃ.<br>
<span class="var" title="sigālavaggo (bj, s2, s3, pts1)" id="note348">Siṅgālavaggo</span> dasamo.</p>
<p class="endsection summary"><a class="sc" id="4"></a><a class="ms" id="p_22J_665"></a>Tassuddānaṃ</p>
<blockquote class="uddanagatha">
<p><a class="sc" id="5"></a><a class="ms" id="p_22J_666"></a>Atha rājā siṅgālavaro sunakho,<br>
Tathā kosiya icchati kālaghaso;<br>
Atha dānavaroṭṭhapi sārathinā,<br>
Punambavanañca sisirakapi dasāti.</p>
</blockquote>
<p class="endsection summary"><a class="sc" id="6"></a><a class="ms" id="p_22J_667"></a>Atha vagguddānaṃ</p>
<blockquote class="uddanagatha">
<p><a class="sc" id="7"></a><a class="ms" id="p_22J_668"></a>Daḷhañca vaggaṃ aparena santhavaṃ,<br>
Kal­yāṇa­vaggā­sadiso ca rūhakaṃ;<br>
Nataṃdaḷha bīraṇa­tham­bha­kaṃ puna,<br>
Kāsāvupāhana siṅgālakena dasāti.</p>
</blockquote>
<p class="endsection"><a class="sc" id="8"></a><a class="ms" id="p_22J_669"></a>Dukanipātaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
