<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja389">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>4. Suvaṇṇa­kak­kaṭa­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.295"></a><a class="ms" id="p_22J_1427"></a><a class="msdiv" id="msdiv95"></a>“Siṅgīmigo āyata­cak­khu­netto,<br>
Aṭṭhittaco vārisayo alomo;<br>
Tenābhibhūto kapaṇaṃ rudāmi,<br>
Hare sakhā kissa nu maṃ jahāsi”.</p>
<p><a class="sc" id="2"></a><a class="pts" id="pts3.296"></a><a class="ms" id="p_22J_1428"></a><a class="msdiv" id="msdiv96"></a>So passasanto mahatā phaṇena,<br>
Bhujaṅgamo kakka­ṭa­majjha­patto;<br>
Sakhā sakhāraṃ paritāyamāno,<br>
Bhujaṅgamaṃ kakkaṭako gahesi.</p>
<p><a class="sc" id="3"></a><a class="ms" id="p_22J_1429"></a><a class="msdiv" id="msdiv97"></a>“Na vāyasaṃ no pana kaṇhasappaṃ,<br>
Ghāsatthiko kakkaṭako adeyya;<br>
Pucchāmi taṃ āyata­cak­khu­netta,<br>
Atha kissa hetumha ubho gahītā”.</p>
<p><a class="sc" id="4"></a><a class="ms" id="p_22J_1430"></a><a class="msdiv" id="msdiv98"></a>“Ayaṃ puriso mama atthakāmo,<br>
Yo maṃ gahetvāna dakāya neti;<br>
Tasmiṃ mate duk­kha­ma­nap­pakaṃ me,<br>
Ahañca eso ca ubho na homa.</p>
<p><a class="sc" id="5"></a><a class="ms" id="p_22J_1431"></a><a class="msdiv" id="msdiv99"></a>Mamañca disvāna pavaddhakāyaṃ,<br>
Sabbo jano hiṃsitumeva micche;<br>
Sāduñca thūlañca muduñca maṃsaṃ,<br>
Kākāpi maṃ <span class="var" title="disvā (bj) | disva (pts1)" id="note830">disvāna</span> viheṭhayeyyuṃ”.</p>
<p><a class="sc" id="6"></a><a class="pts" id="pts3.297"></a><a class="ms" id="p_22J_1432"></a><a class="msdiv" id="msdiv100"></a>“Sacetassa hetumha ubho gahītā,<br>
Uṭṭhātu poso <span class="var" title="visamācamāmi (bj, pts1, mr)" id="note831">visamāvamāmi</span>;<br>
Mamañca kākañca pamuñca khippaṃ,<br>
Pure visaṃ gāḷhamupeti maccaṃ”.</p>
<p><a class="sc" id="7"></a><a class="pts" id="pts3.298"></a><a class="ms" id="p_22J_1433"></a><a class="msdiv" id="msdiv101"></a>“Sappaṃ pamokkhāmi na tāva kākaṃ,<br>
<span class="var" title="paṭibaddhako (bj, s2, s3, pts1)" id="note832">Paṭibandhako</span> <span class="var" title="hoti hi (s2, s3)" id="note833">hohiti</span> tāva kāko;<br>
Purisañca disvāna sukhiṃ arogaṃ,<br>
Kākaṃ pamokkhāmi yatheva sappaṃ”.</p>
<p><a class="sc" id="8"></a><a class="ms" id="p_22J_1434"></a><a class="msdiv" id="msdiv102"></a>“Kāko tadā devadatto ahosi,<br>
Māro pana kaṇhasappo ahosi;<br>
Ānandabhaddo kakkaṭako ahosi,<br>
Ahaṃ tadā brāhmaṇo homi <span class="var" title="tatthāti (pts1)" id="note834">satthā”ti</span>.</p>
</blockquote>
<p class="endsutta"><a class="sc" id="9"></a><a class="ms" id="p_22J_1435"></a><span class="var" title="suvaṇ­ṇa­kakka­ṭa­ka­jātakaṃ (bj, s2, s3, pts1)" id="note835">Suvaṇṇa­kak­kaṭa­jātakaṃ</span> catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
