<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja330">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kuṭi­dūsaka­vagga</p>
<h1>10. Sīla­vī­maṃ­sa­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.100"></a><a class="ms" id="p_22J_1032"></a><a class="msdiv" id="msdiv117"></a>“Sīlaṃ kireva kalyāṇaṃ,<br>
sīlaṃ loke anuttaraṃ;<br>
Passa ghoraviso nāgo,<br>
sīlavāti na haññati”.</p>
<p><a class="sc" id="2"></a><a class="ms" id="p_22J_1033"></a><a class="msdiv" id="msdiv118"></a>“Yāvadevassahū kiñci,<br>
tāvadeva akhādisuṃ;<br>
Saṅgamma kulalā loke,<br>
na hiṃsanti akiñcanaṃ.</p>
<p><a class="sc" id="3"></a><a class="ms" id="p_22J_1034"></a><a class="msdiv" id="msdiv119"></a>Sukhaṃ nirāsā supati,<br>
āsā phalavatī sukhā;<br>
Āsaṃ nirāsaṃ katvāna,<br>
sukhaṃ supati piṅgalā.</p>
<p><a class="sc" id="4"></a><a class="ms" id="p_22J_1035"></a><a class="msdiv" id="msdiv120"></a>Na samādhiparo atthi,<br>
asmiṃ loke paramhi ca;<br>
Na paraṃ nāpi attānaṃ,<br>
vihiṃsati samāhito”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1036"></a>Sīla­vī­maṃ­sa­jātakaṃ dasamaṃ.<br>
Kuṭi­dūsaka­vaggo tatiyo.</p>
<p class="endsection summary"><a class="sc" id="6"></a><a class="ms" id="p_22J_1037"></a>Tassuddānaṃ</p>
<blockquote class="uddanagatha">
<p><a class="sc" id="7"></a><a class="ms" id="p_22J_1038"></a>Samanussa saduddubha yācanako,<br>
Atha meṇḍavaruttama godhavaro;<br>
Atha kāyasakepuka bhotīvaro,<br>
Atha rādha­susīla­varena dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
