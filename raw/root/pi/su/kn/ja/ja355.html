<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja355">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇi­kuṇḍa­la­vagga</p>
<h1>5. Ghaṭajātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1178"></a><a class="msdiv" id="msdiv29"></a>“Aññe socanti rodanti,<br>
aññe assumukhā janā;<br>
Pasan­na­mukha­vaṇ­ṇosi,<br>
kasmā <span class="var" title="ghata (bj, pts1)" id="note671">ghaṭa</span> na socasi”.</p>
<p><a class="sc" id="2"></a><a class="ms" id="p_22J_1179"></a><a class="msdiv" id="msdiv30"></a>“Nābbhatītaharo soko,<br>
nānāga­ta­su­khā­vaho;<br>
Tasmā <span class="var" title="vaṃka (si, pts1)" id="note672">dhaṅka</span> na socāmi,<br>
<span class="var" title="soko dutīyatā (bj) | soke dutiyyatā (pts1) | soko dutīyakā (mr)" id="note673">natthi soke dutīyatā</span>.</p>
<p><a class="sc" id="3"></a><a class="ms" id="p_22J_1180"></a><a class="msdiv" id="msdiv31"></a>Socaṃ paṇḍu kiso hoti,<br>
bhattañcassa na ruccati;<br>
Amittā sumanā honti,<br>
sallaviddhassa ruppato.</p>
<p><a class="sc" id="4"></a><a class="ms" id="p_22J_1181"></a><a class="msdiv" id="msdiv32"></a>Gāme vā yadi vāraññe,<br>
ninne vā yadi vā thale;<br>
Ṭhitaṃ maṃ nāgamissati,<br>
evaṃ diṭṭhapado ahaṃ.</p>
<p><a class="sc" id="5"></a><a class="ms" id="p_22J_1182"></a><a class="msdiv" id="msdiv33"></a>Yassattā nālamekova,<br>
sabba­kāmara­sāharo;<br>
Sabbāpi pathavī tassa,<br>
na sukhaṃ āvahissatī”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1183"></a><span class="var" title="ghatajātakaṃ (bj, pts1) | dhaṅkajātakaṃ (s2, s3)" id="note674">Ghaṭajātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
