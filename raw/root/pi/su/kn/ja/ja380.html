<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja380">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>5. Āsaṅkajātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1347"></a><a class="msdiv" id="msdiv26"></a>“Āsāvatī nāma latā,<br>
jātā cittalatāvane;<br>
Tassā vassasahassena,<br>
ekaṃ nibbattate phalaṃ.</p>
<p><a class="sc" id="2"></a><a class="ms" id="p_22J_1348"></a><a class="msdiv" id="msdiv27"></a>Taṃ devā payirupāsanti,<br>
tāva dūraphalaṃ satiṃ;<br>
<span class="var" title="āsiṃseva (bj, s2, s3, pts1)" id="note773">Āsīseva</span> tuvaṃ rāja,<br>
āsā phalavatī sukhā.</p>
<p><a class="sc" id="3"></a><a class="ms" id="p_22J_1349"></a><a class="msdiv" id="msdiv28"></a><span class="var" title="āsiṃsetheva (bj, pts1) | āsiṃsatheva (s2, s3)" id="note774">Āsīsateva</span> so pakkhī,<br>
<span class="var" title="āsiṃsetheva (bj, pts1) | āsiṃsatheva (s2, s3)" id="note775">āsīsateva</span> so dijo;<br>
<span class="var" title="tassevāsā (s2, s3)" id="note776">Tassa cāsā</span> samijjhati,<br>
tāva dūragatā satī;<br>
Āsīseva tuvaṃ rāja,<br>
āsā phalavatī sukhā”.</p>
<p><a class="sc" id="4"></a><a class="pts" id="pts3.253"></a><a class="ms" id="p_22J_1350"></a><a class="msdiv" id="msdiv29"></a>“<span class="var" title="saṃsesi (mr)" id="note777">Sampesi</span> kho maṃ vācāya,<br>
na ca <span class="var" title="saṃsesi (mr)" id="note778">sampesi</span> kammunā;<br>
Mālā sereyyakasseva,<br>
vaṇṇavantā agandhikā.</p>
<p><a class="sc" id="5"></a><a class="ms" id="p_22J_1351"></a><a class="msdiv" id="msdiv30"></a>Aphalaṃ madhuraṃ vācaṃ,<br>
yo mittesu pakubbati;<br>
Adadaṃ avissajaṃ bhogaṃ,<br>
sandhi tenassa jīrati.</p>
<p><a class="sc" id="6"></a><a class="ms" id="p_22J_1352"></a><a class="msdiv" id="msdiv31"></a>Yañhi kayirā tañhi vade,<br>
yaṃ na kayirā na taṃ vade;<br>
Akarontaṃ bhāsamānaṃ,<br>
parijānanti paṇḍitā.</p>
<p><a class="sc" id="7"></a><a class="ms" id="p_22J_1353"></a><a class="msdiv" id="msdiv32"></a>Balañca vata me khīṇaṃ,<br>
pātheyyañca na vijjati;<br>
Saṅke pāṇūparodhāya,<br>
handa dāni vajāmahaṃ”.</p>
<p><a class="sc" id="8"></a><a class="pts" id="pts3.254"></a><a class="ms" id="p_22J_1354"></a><a class="msdiv" id="msdiv33"></a>“Etadeva hi me nāmaṃ,<br>
Yaṃ nāmasmi rathesabha;<br>
Āgamehi mahārāja,<br>
Pitaraṃ āmantayāmahan”ti.</p>
</blockquote>
<p class="endsutta"><a class="sc" id="9"></a><a class="ms" id="p_22J_1355"></a>Āsaṅkajātakaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
