<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja472">
<article>
<div class="hgroup">
<p class="division">Jātaka</p>
<p>Dvāda­sa­ka­nipāta</p>
<p>Cūḷa­kuṇāla­vagga</p>
<h1>9. Mahā­paduma­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.192"></a><a class="ms" id="p_22J_2352"></a><a class="msdiv" id="msdiv106"></a>“<span class="var" title="nādiṭṭhā (bj, s2, s3, mr)" id="note1398">Nādaṭṭhā</span> parato dosaṃ,<br>
aṇuṃthūlāni sabbaso;<br>
Issaro paṇaye daṇḍaṃ,<br>
sāmaṃ appaṭivekkhiya.</p>
<p><a class="sc" id="2"></a><a class="ms" id="p_22J_2353"></a><a class="msdiv" id="msdiv107"></a>Yo ca appa­ṭi­vek­khitvā,<br>
daṇḍaṃ kubbati khattiyo;<br>
Sakaṇṭakaṃ so gilati,<br>
jaccandhova samakkhikaṃ.</p>
<p><a class="sc" id="3"></a><a class="ms" id="p_22J_2354"></a><a class="msdiv" id="msdiv108"></a>Adaṇḍiyaṃ <span class="var" title="daṇḍiyati (s2, s3, pts1)" id="note1399">daṇḍayati</span>,<br>
daṇḍiyañca <span class="var" title="adaṇḍiya (nissya) | na daṇḍaye (?)" id="note1400">adaṇḍiyaṃ</span>;<br>
Andhova visamaṃ maggaṃ,<br>
na jānāti samāsamaṃ.</p>
<p><a class="sc" id="4"></a><a class="ms" id="p_22J_2355"></a><a class="msdiv" id="msdiv109"></a>Yo ca etāni ṭhānāni,<br>
Aṇuṃthūlāni sabbaso;<br>
Sudiṭṭha­manusā­seyya,<br>
Sa ve <span class="var" title="vohātum arahati (pts1)" id="note1401">vohari­tu­marahati</span>.</p>
<p><a class="sc" id="5"></a><a class="ms" id="p_22J_2356"></a><a class="msdiv" id="msdiv110"></a>Nekantamudunā sakkā,<br>
Ekanta­ti­khiṇena vā;<br>
Attaṃ <span class="var" title="mahatte (s2, s3, mr)" id="note1402">mahante</span> <span class="var" title="ṭhāpetuṃ (bj, s2, s3, pts1)" id="note1403">ṭhapetuṃ</span>,<br>
Tasmā ubhayamācare.</p>
<p><a class="sc" id="6"></a><a class="ms" id="p_22J_2357"></a><a class="msdiv" id="msdiv111"></a>Paribhūto mudu hoti,<br>
atitikkho ca veravā;<br>
Etañca ubhayaṃ ñatvā,<br>
anumajjhaṃ samācare.</p>
<p><a class="sc" id="7"></a><a class="ms" id="p_22J_2358"></a><a class="msdiv" id="msdiv112"></a>Bahumpi ratto bhāseyya,<br>
duṭṭhopi bahu bhāsati;<br>
Na itthikāraṇā rāja,<br>
puttaṃ ghāte­tu­marahasi”.</p>
<p><a class="sc" id="8"></a><a class="pts" id="pts4.193"></a><a class="ms" id="p_22J_2359"></a><a class="msdiv" id="msdiv113"></a>“<span class="var" title="sabbo ca (bj, pts1)" id="note1404">Sabbova</span> loko <span class="var" title="ekanto (bj, pts1)" id="note1405">ekato</span>,<br>
Itthī ca ayamekikā;<br>
Tenāhaṃ paṭipajjissaṃ,<br>
Gacchatha <span class="var" title="pakkhipetha (s-a)" id="note1406">pakkhipatheva</span> taṃ”.</p>
<p><a class="sc" id="9"></a><a class="pts" id="pts4.195"></a><a class="ms" id="p_22J_2360"></a><a class="msdiv" id="msdiv114"></a>“Anekatāle narake,<br>
<span class="var" title="gambhīre ca duruttare (s2, s3) | gambhīre suduruttare (pts1, mr)" id="note1407">gambhīre ca suduttare</span>;<br>
Pātito giriduggasmiṃ,<br>
kena tvaṃ tattha nāmari”.</p>
<p><a class="sc" id="10"></a><a class="ms" id="p_22J_2361"></a><a class="msdiv" id="msdiv115"></a>“Nāgo jātaphaṇo tattha,<br>
thāmavā girisānujo;<br>
Paccaggahi maṃ bhogehi,<br>
tenāhaṃ tattha nāmariṃ”.</p>
<p><a class="sc" id="11"></a><a class="ms" id="p_22J_2362"></a><a class="msdiv" id="msdiv116"></a>“Ehi taṃ paṭinessāmi,<br>
rājaputta sakaṃ gharaṃ;<br>
Rajjaṃ <span class="var" title="kāresi (bj)" id="note1408">kārehi</span> bhaddante,<br>
kiṃ araññe karissasi”.</p>
<p><a class="sc" id="12"></a><a class="ms" id="p_22J_2363"></a><a class="msdiv" id="msdiv117"></a>“Yathā gilitvā baḷisaṃ,<br>
Uddhareyya salohitaṃ;<br>
Uddharitvā sukhī assa,<br>
<span class="var" title="sukhaṃ (pts1, mr)" id="note1409">Evaṃ</span> passāmi <span class="var" title="attanā (s2, s3) | attani (pts1, mr) evaṃ ahampi puna sotthi­bhāvap­pattaṃ gilitabaḷisaṃ purisamiva attānaṃ passāmīti (aṭṭha. saṃvaṇṇanā)" id="note1410">attanaṃ</span>”.</p>
<p><a class="sc" id="13"></a><a class="ms" id="p_22J_2364"></a><a class="msdiv" id="msdiv118"></a>“Kiṃ nu tvaṃ baḷisaṃ brūsi,<br>
kiṃ tvaṃ brūsi salohitaṃ;<br>
Kiṃ nu tvaṃ ubbhataṃ brūsi,<br>
taṃ me akkhāhi pucchito”.</p>
<p><a class="sc" id="14"></a><a class="ms" id="p_22J_2365"></a><a class="msdiv" id="msdiv119"></a>“Kāmāhaṃ baḷisaṃ brūmi,<br>
hatthiassaṃ salohitaṃ;<br>
Cattāhaṃ ubbhataṃ brūmi,<br>
evaṃ jānāhi khattiya”.</p>
<p><a class="sc" id="15"></a><a class="pts" id="pts4.196"></a><a class="ms" id="p_22J_2366"></a><a class="msdiv" id="msdiv120"></a>“Ciñcamāṇavikā mātā,<br>
devadatto ca me pitā;<br>
Ānando paṇḍito nāgo,<br>
sāriputto ca devatā;<br>
<span class="var" title="ahaṃ tadā rājaputto (bj, s2, s3, pts1)" id="note1411">Rājaputto ahaṃ āsiṃ</span>,<br>
evaṃ dhāretha jātakan”ti.</p>
</blockquote>
<p class="endsutta"><a class="sc" id="16"></a><a class="ms" id="p_22J_2367"></a>Mahā­paduma­jātakaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
