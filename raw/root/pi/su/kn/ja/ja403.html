<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja403">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>8. Aṭṭhi­senaka­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.352"></a><a class="ms" id="p_22J_1545"></a><a class="msdiv" id="msdiv54"></a>“Yeme ahaṃ na jānāmi,<br>
aṭṭhisena vanibbake;<br>
Te maṃ saṅgamma yācanti,<br>
kasmā maṃ tvaṃ na yācasi”.</p>
<p><a class="sc" id="2"></a><a class="pts" id="pts3.353"></a><a class="ms" id="p_22J_1546"></a><a class="msdiv" id="msdiv55"></a>“Yācako appiyo hoti,<br>
yācaṃ adadamappiyo;<br>
Tasmāhaṃ taṃ na yācāmi,<br>
mā me <span class="var" title="viddesanā (bj, pts1) | viddessanā (s2, s3)" id="note900">videssanā</span> ahu”.</p>
<p><a class="sc" id="3"></a><a class="ms" id="p_22J_1547"></a><a class="msdiv" id="msdiv56"></a>“Yo ve yācanajīvāno,<br>
kāle yācaṃ na yācati;<br>
Parañca <span class="var" title="puññaṃ (s2, s3, mr)" id="note901">puññā</span> dhaṃseti,<br>
attanāpi na jīvati.</p>
<p><a class="sc" id="4"></a><a class="ms" id="p_22J_1548"></a><a class="msdiv" id="msdiv57"></a>Yo <span class="var" title="yo ve (mr)" id="note902">ca</span> yācanajīvāno,<br>
kāle <span class="var" title="yācaṃpi yācati (s2, s3) | yācāni yācati (pts1) | yācanaṃ yācati (mr) | yācati yācanaṃ (bj -nissya)" id="note903">yācañhi yācati</span>;<br>
Parañca puññaṃ labbheti,<br>
attanāpi ca jīvati.</p>
<p><a class="sc" id="5"></a><a class="ms" id="p_22J_1549"></a><a class="msdiv" id="msdiv58"></a><span class="var" title="na ve dissanti (bj) | na ve dussanti (s2, s3) | na ve dissanti (pts1) | na videssanti (mr aṭṭha.)" id="note904">Na ve dessanti</span> sappaññā,<br>
Disvā yācakamāgate;<br>
Brahmacāri piyo mesi,<br>
<span class="var" title="vara taṃ (bj) | vara (s2, s3) | vara tvaṃ (pts1)" id="note905">Vada tvaṃ</span> <span class="var" title="­bhaññi­ta­micchasi (s2, s3) | yaññamicchasi (?)" id="note906">bhaññamicchasi</span>”.</p>
<p><a class="sc" id="6"></a><a class="pts" id="pts3.354"></a><a class="ms" id="p_22J_1550"></a><a class="msdiv" id="msdiv59"></a>“Na ve yācanti sappaññā,<br>
Dhīro ca veditumarahati;<br>
Uddissa ariyā tiṭṭhanti,<br>
Esā ariyāna yācanā”.</p>
<p><a class="sc" id="7"></a><a class="ms" id="p_22J_1551"></a><a class="msdiv" id="msdiv60"></a>“Dadāmi te brāhmaṇa rohiṇīnaṃ,<br>
Gavaṃ sahassaṃ saha puṅgavena;<br>
Ariyo hi ariyassa kathaṃ na dajjā,<br>
Sutvāna gāthā tava dhammayuttā”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1552"></a><span class="var" title="aṭṭhi­sena­jātakaṃ (bj, s2, s3, pts1)" id="note908">Aṭṭhi­senaka­jātakaṃ</span> aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
