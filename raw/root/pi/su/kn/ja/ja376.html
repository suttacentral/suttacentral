<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja376">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>1. Avāriyajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.229"></a><a class="ms" id="p_22J_1318"></a><a class="msdiv" id="msdiv1"></a>“Māsu <span class="var" title="māssu kujjhi (bj, pts1)" id="note755">kujjha</span> bhūmipati,<br>
māsu <span class="var" title="māssu kujjhi (bj, pts1)" id="note756">kujjha</span> rathesabha;<br>
Kuddhaṃ appa­ṭikuj­jhanto,<br>
rājā raṭṭhassa pūjito.</p>
<p><a class="sc" id="2"></a><a class="ms" id="p_22J_1319"></a><a class="msdiv" id="msdiv2"></a>Gāme vā yadi vāraññe,<br>
ninne vā yadi vā thale;<br>
Sabbattha anusāsāmi,<br>
māsu <span class="var" title="māssu kujjhi (bj, pts1)" id="note757">kujjha</span> rathesabha”.</p>
<p><a class="sc" id="3"></a><a class="pts" id="pts3.230"></a><a class="ms" id="p_22J_1320"></a><a class="msdiv" id="msdiv3"></a>“Avāriyapitā nāma,<br>
ahu gaṅgāya nāviko;<br>
Pubbe janaṃ tāretvāna,<br>
pacchā yācati vetanaṃ;<br>
Tenassa bhaṇḍanaṃ hoti,<br>
na ca bhogehi vaḍḍhati”.</p>
<p><a class="sc" id="4"></a><a class="ms" id="p_22J_1321"></a><a class="msdiv" id="msdiv4"></a>“Atiṇṇaṃyeva yācassu,<br>
apāraṃ tāta nāvika;<br>
Añño hi tiṇṇassa mano,<br>
añño hoti <span class="var" title="taresino (bj, pts1) | tiresino (s2, s3)" id="note758">pāresino</span>.</p>
<p><a class="sc" id="5"></a><a class="ms" id="p_22J_1322"></a><a class="msdiv" id="msdiv5"></a>Gāme vā yadi vāraññe,<br>
ninne vā yadi vā thale;<br>
Sabbattha anusāsāmi,<br>
māsu kujjhittha nāvika”.</p>
<p><a class="sc" id="6"></a><a class="ms" id="p_22J_1323"></a><a class="msdiv" id="msdiv6"></a>“Yāye­vānu­sāsa­niyā,<br>
rājā gāmavaraṃ adā;<br>
Tāye­vānu­sāsa­niyā,<br>
nāviko paharī mukhaṃ.</p>
<p><a class="sc" id="7"></a><a class="ms" id="p_22J_1324"></a><a class="msdiv" id="msdiv7"></a>Bhattaṃ bhinnaṃ hatā bhariyā,<br>
Gabbho ca patito chamā;<br>
Migova jātarūpena,<br>
Na tenatthaṃ <span class="var" title="avaḍḍhitunti (bj, s2, s3) | avaḍḍhi sūti (?)" id="note759">abandhi sū”ti</span>.</p>
</blockquote>
<p class="endsutta"><a class="sc" id="8"></a><a class="ms" id="p_22J_1325"></a><span class="var" title="āvāriyajātakaṃ (s2, s3)" id="note760">Avāriyajātakaṃ</span> paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
