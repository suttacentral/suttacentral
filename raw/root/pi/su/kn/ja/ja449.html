<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja449">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>11. Maṭṭha­kuṇḍa­lī­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.60"></a><a class="ms" id="p_22J_2033"></a><a class="msdiv" id="msdiv115"></a>“Alaṅkato <span class="var" title="maṭṭakuṇḍalī (bj, pts1)" id="note1193">maṭṭhakuṇḍalī</span>,<br>
<span class="var" title="mālābhāri (bj) | mālabhārī (pts1)" id="note1194">Māladhārī</span> hari­canda­nus­sado;<br>
Bāhā paggayha kandasi,<br>
Vanamajjhe kiṃ dukkhito tuvaṃ”.</p>
<p><a class="sc" id="2"></a><a class="ms" id="p_22J_2034"></a><a class="msdiv" id="msdiv116"></a>“Sovaṇṇamayo pabhassaro,<br>
Uppanno rathapañjaro mama;<br>
Tassa cakkayugaṃ na vindāmi,<br>
Tena dukkhena jahāmi jīvitaṃ”.</p>
<p><a class="sc" id="3"></a><a class="ms" id="p_22J_2035"></a><a class="msdiv" id="msdiv117"></a>“Sovaṇṇamayaṃ maṇīmayaṃ,<br>
Lohamayaṃ atha rūpiyāmayaṃ;<br><span class="var" title=" ācikkha me bhaddamāṇava (19Vv:1061)" id="note1195">Pāvada rathaṃ <span class="var" title="kārayāmi (bj, pts1)" id="note1196">karissāmi</span> te</span>,<br>
Cakkayugaṃ paṭipādayāmi taṃ”.</p>
<p><a class="sc" id="4"></a><a class="pts" id="pts4.61"></a><a class="ms" id="p_22J_2036"></a><a class="msdiv" id="msdiv118"></a>“<span class="var" title="atha (s2, s3)" id="note1198">So</span> māṇavo tassa pāvadi,<br>
<span class="var" title="candimasuriyā (s2, s3) | candasuriyā (pts1)" id="note1199">Candasūriyā</span> ubhayettha <span class="var" title="dissare (^vv83#4 [Maṭṭha­kuṇḍa­lī­vi­mānavat­thu])" id="note1200">bhātaro</span>;<br>
Sovaṇṇamayo ratho mama,<br>
Tena cakkayugena sobhati”.</p>
<p><a class="sc" id="5"></a><a class="ms" id="p_22J_2037"></a><a class="msdiv" id="msdiv119"></a>“Bālo kho tvaṃsi māṇava,<br>
Yo tvaṃ patthayase apatthiyaṃ;<br>
Maññāmi tuvaṃ marissasi,<br>
Na hi tvaṃ lacchasi candasūriye”.</p>
<p><a class="sc" id="6"></a><a class="ms" id="p_22J_2038"></a><a class="msdiv" id="msdiv120"></a>“Gamanā­gamanampi dissati,<br>
Vaṇṇadhātu ubhayettha vīthiyo;<br>
Peto pana neva dissati,<br>
Ko nu <span class="var" title="ko nidha (^vv83#6 [Maṭṭha­kuṇḍa­lī­vi­mānavat­thu])" id="note1201">kho</span> kandataṃ bālyataro”.</p>
<p><a class="sc" id="7"></a><a class="ms" id="p_22J_2039"></a><a class="msdiv" id="msdiv121"></a>“Saccaṃ kho vadesi māṇava,<br>
Ahameva kandataṃ bālyataro;<br>
Candaṃ viya dārako rudaṃ,<br>
Petaṃ kālaka­tābhi­patthaye.</p>
<p><a class="sc" id="8"></a><a class="ms" id="p_22J_2040"></a><a class="msdiv" id="msdiv122"></a>Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.</p>
<p><a class="sc" id="9"></a><a class="pts" id="pts4.62"></a><a class="ms" id="p_22J_2041"></a><a class="msdiv" id="msdiv123"></a><span class="var" title="abbuhi (s2, s3) | abbahi (pts1) | abbhūḷhaṃ (mr)" id="note1202">Abbahī</span> vata me sallaṃ,<br>
<span class="var" title="sokaṃ hadayanissitaṃ (^vv83#9 [Maṭṭha­kuṇḍa­lī­vi­mānavat­thu])" id="note1203">yamāsi hadayassitaṃ</span>;<br>
Yo me sokaparetassa,<br>
puttasokaṃ apānudi.</p>
<p><a class="sc" id="10"></a><a class="ms" id="p_22J_2042"></a><a class="msdiv" id="msdiv124"></a>Sohaṃ abbūḷha­sal­losmi,<br>
vītasoko anāvilo;<br>
Na socāmi na rodāmi,<br>
tava sutvāna māṇavā”ti.</p>
</blockquote>
<p class="endsutta"><a class="sc" id="11"></a><a class="ms" id="p_22J_2043"></a><span class="var" title="maṭṭha­kuṇḍa­li­jātakaṃ (s2, s3) | maṭṭa­kuṇḍa­li­jātakaṃ (pts1)" id="note1204">Maṭṭha­kuṇḍa­lī­jātakaṃ</span> ekādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>