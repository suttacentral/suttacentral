<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja405">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>10. Bakajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.359"></a><a class="ms" id="p_22J_1561"></a><a class="msdiv" id="msdiv68"></a>“Dvāsattati <span class="var" title="bho gotama (mr)" id="note913">gotama</span> puññakammā,<br>
Vasavattino jātijaraṃ atītā;<br>
Ayamantimā vedagū <span class="var" title="brahmupapatti (s2, s3, mr)" id="note914">brahmapatti</span>,<br>
Asmā­bhi­jappanti <span class="var" title="pajā (mr)" id="note915">janā</span> anekā”.</p>
<p><a class="sc" id="2"></a><a class="pts" id="pts3.360"></a><a class="ms" id="p_22J_1562"></a><a class="msdiv" id="msdiv69"></a>“<span class="var" title="appañca hetaṃ (s2, s3) | appaṃsi etaṃ (mr)" id="note916">Appañhi etaṃ</span> na hi dīghamāyu,<br>
Yaṃ tvaṃ baka maññasi dīghamāyuṃ;<br>
Sataṃ <span class="var" title="sahassānaṃ (bj, pts1 ^sn6.4#1 [4. Bakab­rahma­sutta]) | sahassāna (s2, s3, km)" id="note917">sahassāni</span> nirabbudānaṃ,<br>
Āyuṃ pajānāmi tavāha brahme”.</p>
<p><a class="sc" id="3"></a><a class="ms" id="p_22J_1563"></a><a class="msdiv" id="msdiv70"></a>“Anantadassī bhagavāhamasmi,<br>
Jātijjaraṃ soka­mu­pātivatto;<br>
Kiṃ me purāṇaṃ <span class="var" title="vatasīlavantaṃ (bj, pts1, mr)" id="note918">vatasīlavattaṃ</span>,<br>
Ācikkha me taṃ yamahaṃ vijaññaṃ”.</p>
<p><a class="sc" id="4"></a><a class="ms" id="p_22J_1564"></a><a class="msdiv" id="msdiv71"></a>“Yaṃ tvaṃ apāyesi bahū manusse,<br>
Pipāsite ghammani samparete;<br>
Taṃ te purāṇaṃ vatasīlavattaṃ,<br>
Suttap­pa­buddhova anussarāmi.</p>
<p><a class="sc" id="5"></a><a class="pts" id="pts3.361"></a><a class="ms" id="p_22J_1565"></a><a class="msdiv" id="msdiv72"></a>Yaṃ eṇikūlasmi janaṃ gahītaṃ,<br>
Amocayī gayhaka niyyamānaṃ;<br>
Taṃ te purāṇaṃ vatasīlavattaṃ,<br>
Suttap­pa­buddhova anussarāmi.</p>
<p><a class="sc" id="6"></a><a class="ms" id="p_22J_1566"></a><a class="msdiv" id="msdiv73"></a>Gaṅgāya sotasmiṃ gahītanāvaṃ,<br>
Luddena nāgena manussakappā;<br>
Amocayi tvaṃ balasā pasayha,<br>
Taṃ te purāṇaṃ vatasīlavattaṃ;<br>
Suttap­pa­buddhova anussarāmi.</p>
<p><a class="sc" id="7"></a><a class="ms" id="p_22J_1567"></a><a class="msdiv" id="msdiv74"></a>Kappo ca te <span class="var" title="patthacaro (s2, s3) | paṭṭhacaro (mr)" id="note919">baddhacaro</span> ahosiṃ,<br>
<span class="var" title="sam­buddhi­vantaṃ (s2, s3, pts1) | ­sambud­dha­vantaṃ (mr)" id="note920">Sam­buddhi­man­taṃ</span> <span class="var" title="vati taṃ (s2) | vatitaṃ (s3) | vatidaṃ (mr)" id="note921">vatinaṃ</span> amaññaṃ;<br>
Taṃ te purāṇaṃ vatasīlavattaṃ,<br>
Suttap­pa­buddhova anussarāmi”.</p>
<p><a class="sc" id="8"></a><a class="pts" id="pts3.363"></a><a class="ms" id="p_22J_1568"></a><a class="msdiv" id="msdiv75"></a>“Addhā pajānāsi mametamāyuṃ,<br>
Aññampi jānāsi tathā hi buddho;<br>
Tathā hi <span class="var" title="tyāyaṃ (^sn6.4#1 [4. Bakab­rahma­sutta])" id="note922">tāyaṃ</span> jalitānubhāvo,<br>
Obhāsayaṃ tiṭṭhati brahmalokan”ti.</p>
</blockquote>
<p class="endsutta"><a class="sc" id="9"></a><a class="ms" id="p_22J_1569"></a><span class="var" title="bakab­rahma­jātakaṃ (bj, s2, s3, pts1)" id="note923">Bakajātakaṃ</span> dasamaṃ.<br>
Kukkuvaggo paṭhamo.</p>
<p class="endsection summary"><a class="sc" id="10"></a><a class="ms" id="p_22J_1570"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_22J_1571"></a>Varakaṇṇika cāpavaro sutano,<br>
Atha gijjha sarohita­maccha­varo;<br>
Puna <span class="var" title="dasaṇṇaka (s2, s3, pts1)" id="note924">paṇṇaka</span> senaka yācanako,<br>
Atha veri sabrahmabakena dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
