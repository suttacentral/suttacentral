<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja511">
<article>
<div class="hgroup">
<p class="division">Jātaka</p>
<p>Tiṃsanipāta</p>
<p>Kiṃchandavagga</p>
<h1>1. Kiṃ­chandajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts5.3"></a><a class="ms" id="p_22J_3256"></a><a class="msdiv" id="msdiv1"></a>“Kiṃchando kimadhippāyo,<br>
eko sammasi ghammani;<br>
Kiṃ patthayāno kiṃ esaṃ,<br>
kena atthena brāhmaṇa”.</p>
<p><a class="sc" id="2"></a><a class="pts" id="pts5.4"></a><a class="ms" id="p_22J_3257"></a><a class="msdiv" id="msdiv2"></a>“Yathā mahā vāridharo,<br>
kumbho <span class="var" title="suparināhavā (bj) | supariṇāmavā (pts1, mr)" id="note2054">supariṇāhavā</span>;<br>
Tathūpamaṃ ambapakkaṃ,<br>
vaṇṇa­gandha­ra­suttamaṃ.</p>
<p><a class="sc" id="3"></a><a class="ms" id="p_22J_3258"></a><a class="msdiv" id="msdiv3"></a>Taṃ vuyhamānaṃ sotena,<br>
disvā­nāmala­maj­jhime;<br>
Pāṇīhi naṃ gahetvāna,<br>
agyāyata­na­māhariṃ.</p>
<p><a class="sc" id="4"></a><a class="ms" id="p_22J_3259"></a><a class="msdiv" id="msdiv4"></a>Tato kadalipattesu,<br>
nikkhipitvā sayaṃ ahaṃ;<br>
Satthena naṃ vikappetvā,<br>
khuppipāsaṃ ahāsi me.</p>
<p><a class="sc" id="5"></a><a class="ms" id="p_22J_3260"></a><a class="msdiv" id="msdiv5"></a>Sohaṃ apetadaratho,<br>
<span class="var" title="byantibhūto (bj, mr) | vyantibhūto (pts1)" id="note2055">Byantībhūto</span> dukhakkhamo;<br>
Assādaṃ nādhigacchāmi,<br>
Phalesvaññesu <span class="var" title="kesupi (si)" id="note2056">kesuci</span>.</p>
<p><a class="sc" id="6"></a><a class="ms" id="p_22J_3261"></a><a class="msdiv" id="msdiv6"></a>Sosetvā nūna maraṇaṃ,<br>
taṃ mamaṃ āvahissati;<br>
Ambaṃ yassa phalaṃ sādu,<br>
madhuraggaṃ manoramaṃ;<br>
Yamuddhariṃ vuyhamānaṃ,<br>
udadhismā mahaṇṇave.</p>
<p><a class="sc" id="7"></a><a class="ms" id="p_22J_3262"></a><a class="msdiv" id="msdiv7"></a>Akkhātaṃ te mayā sabbaṃ,<br>
yasmā upavasāmahaṃ;<br>
Rammaṃ pati nisinnosmi,<br>
puthulomāyutā puthu.</p>
<p><a class="sc" id="8"></a><a class="ms" id="p_22J_3263"></a><a class="msdiv" id="msdiv8"></a>Tvañca kho <span class="var" title="me (bj) | mama (?)" id="note2057">meva</span> akkhāhi,<br>
attāna­ma­palā­yini;<br>
Kā vā tvamasi kalyāṇi,<br>
kissa vā tvaṃ sumajjhime.</p>
<p><a class="sc" id="9"></a><a class="ms" id="p_22J_3264"></a><a class="msdiv" id="msdiv9"></a><span class="var" title="rupa­paṭṭap­la­maṭṭhīva (s2, s3) | rūpa­paṭṭa­pa­maṭṭhīva (mr)" id="note2058">Ruppa­paṭṭa­pali­maṭṭhīva</span>,<br>
byagghīva girisānujā;<br>
Yā santi nāriyo devesu,<br>
devānaṃ paricārikā.</p>
<p><a class="sc" id="10"></a><a class="ms" id="p_22J_3265"></a><a class="msdiv" id="msdiv10"></a>Yā ca ­manus­sa­lokas­miṃ,<br>
Rūpe­nānvāga­titthiyo;<br>
Rūpena te sadisī natthi,<br>
Devesu <span class="var" title="deva­gandhab­ba­mānuse (s2, s3)" id="note2059">gandhab­ba­manus­sa­loke</span>;<br>
Puṭṭhāsi me cārupubbaṅgi,<br>
Brūhi nāmañca bandhave”.</p>
<p><a class="sc" id="11"></a><a class="pts" id="pts5.5"></a><a class="ms" id="p_22J_3266"></a><a class="msdiv" id="msdiv11"></a>“Yaṃ tvaṃ pati nisinnosi,<br>
rammaṃ brāhmaṇa kosikiṃ;<br>
Sāhaṃ bhu­sālayā­vutthā,<br>
­varavā­riva­hoghasā.</p>
<p><a class="sc" id="12"></a><a class="ms" id="p_22J_3267"></a><a class="msdiv" id="msdiv12"></a>Nānā­duma­gaṇā­kiṇṇā,<br>
bahukā girikandarā;<br>
Mameva pamukhā honti,<br>
abhisandanti pāvuse.</p>
<p><a class="sc" id="13"></a><a class="pts" id="pts5.6"></a><a class="ms" id="p_22J_3268"></a><a class="msdiv" id="msdiv13"></a>Atho bahū vanatodā,<br>
nīlavāri­vahin­dharā;<br>
Bahukā nāgavittodā,<br>
abhisandanti vārinā.</p>
<p><a class="sc" id="14"></a><a class="ms" id="p_22J_3269"></a><a class="msdiv" id="msdiv14"></a>Tā amba­jambu­labujā,<br>
nīpā <span class="var" title="tālamudumbarā (s2, s3, mr)" id="note2060">tālā cudumbarā</span>;<br>
Bahūni phalajātāni,<br>
āvahanti abhiṇhaso.</p>
<p><a class="sc" id="15"></a><a class="ms" id="p_22J_3270"></a><a class="msdiv" id="msdiv15"></a>Yaṃ kiñci ubhato tīre,<br>
phalaṃ patati ambuni;<br>
Asaṃsayaṃ taṃ sotassa,<br>
phalaṃ hoti vasānugaṃ.</p>
<p><a class="sc" id="16"></a><a class="ms" id="p_22J_3271"></a><a class="msdiv" id="msdiv16"></a>Etadaññāya medhāvi,<br>
puthupañña suṇohi me;<br>
Mā rocaya mabhisaṅgaṃ,<br>
paṭisedha janādhipa.</p>
<p><a class="sc" id="17"></a><a class="ms" id="p_22J_3272"></a><a class="msdiv" id="msdiv17"></a>Na vāhaṃ <span class="var" title="vaddhavaṃ (bj, pts1)" id="note2061">vaḍḍhavaṃ</span> maññe,<br>
Yaṃ tvaṃ raṭṭhā­bhi­vaḍḍhana;<br>
Āceyyamāno rājisi,<br>
Maraṇaṃ abhikaṅkhasi.</p>
<p><a class="sc" id="18"></a><a class="ms" id="p_22J_3273"></a><a class="msdiv" id="msdiv18"></a>Tassa jānanti pitaro,<br>
gandhabbā ca sadevakā;<br>
Ye cāpi isayo loke,<br>
saññatattā tapassino;<br>
<span class="var" title="āsaṃsayante (bj, pts1)" id="note2062">Asaṃsayaṃ tepi</span> jānanti,<br>
<span class="var" title="vaddhabhūtā (bj, pts1)" id="note2063">paṭṭhabhūtā</span> yasassino”.</p>
<p><a class="sc" id="19"></a><a class="pts" id="pts5.7"></a><a class="ms" id="p_22J_3274"></a><a class="msdiv" id="msdiv19"></a>“Evaṃ viditvā vidū sabbadhammaṃ,<br>
Viddhaṃsanaṃ cavanaṃ jīvitassa;<br>
Na cīyatī tassa narassa pāpaṃ,<br>
Sace na ceteti vadhāya tassa.</p>
<p><a class="sc" id="20"></a><a class="ms" id="p_22J_3275"></a><a class="msdiv" id="msdiv20"></a>Isi­pūga­samañ­ñāte,<br>
evaṃ lokyā viditā <span class="var" title="pati (s2, s3, mr)" id="note2064">sati</span>;<br>
Anari­ya­parisam­bhāse,<br>
pāpakammaṃ <span class="var" title="jigiṃsasi (bj, s2, s3, pts1)" id="note2065">jigīsasi</span>.</p>
<p><a class="sc" id="21"></a><a class="ms" id="p_22J_3276"></a><a class="msdiv" id="msdiv21"></a>Sace ahaṃ marissāmi,<br>
tīre te puthusussoṇi;<br>
Asaṃsayaṃ taṃ asiloko,<br>
mayi pete āgamissati.</p>
<p><a class="sc" id="22"></a><a class="ms" id="p_22J_3277"></a><a class="msdiv" id="msdiv22"></a>Tasmā hi pāpakaṃ kammaṃ,<br>
<span class="var" title="rakkhassu ca (s2, s3)" id="note2066">rakkhasseva</span> sumajjhime;<br>
Mā taṃ sabbo jano pacchā,<br>
<span class="var" title="pakatthāsi (bj, pts1) | pakvakkhāsi (s2, s3)" id="note2067">pakuṭṭhāyi</span> mayi mate”.</p>
<p><a class="sc" id="23"></a><a class="pts" id="pts5.8"></a><a class="ms" id="p_22J_3278"></a><a class="msdiv" id="msdiv23"></a>“Aññātametaṃ avisayhasāhi,<br>
Attānamambañca dadāmi te taṃ;<br>
So duccaje kāmaguṇe pahāya,<br>
Santiñca dhammañca adhiṭṭhitosi.</p>
<p><a class="sc" id="24"></a><a class="ms" id="p_22J_3279"></a><a class="msdiv" id="msdiv24"></a>Yo hitvā pubbasaññogaṃ,<br>
pacchā saṃyojane ṭhito;<br>
Adhammañceva carati,<br>
pāpañcassa pavaḍḍhati.</p>
<p><a class="sc" id="25"></a><a class="ms" id="p_22J_3280"></a><a class="msdiv" id="msdiv25"></a>Ehi taṃ pāpayissāmi,<br>
kāmaṃ appossuko bhava;<br>
Upānayāmi sītasmiṃ,<br>
viharāhi anussuko.</p>
<p><a class="sc" id="26"></a><a class="ms" id="p_22J_3281"></a><a class="msdiv" id="msdiv26"></a>Taṃ puppha­rasamat­tebhi,<br>
vakkaṅgehi arindama;<br>
Koñcā mayūrā diviyā,<br>
kolaṭ­ṭhi­madhu­sāḷikā;<br>
Kūjitā haṃsapūgehi,<br>
kokilettha pabodhare.</p>
<p><a class="sc" id="27"></a><a class="ms" id="p_22J_3282"></a><a class="msdiv" id="msdiv27"></a>Ambettha <span class="var" title="vippasūnaggā (bj, s2, s3, pts1) | vippaonaggā (mr)" id="note2068">vippasākhaggā</span>,<br>
palā­la­kha­lasanni­bhā;<br>
<span class="var" title="kosumbhasalalā (bj) | kosumbasalaḷā (s2, s3) | kosumbhasalaḷā (pts1)" id="note2069">Kosambasaḷalā</span> nīpā,<br>
pakka­tāla­vi­lam­bino”.</p>
<p><a class="sc" id="28"></a><a class="pts" id="pts5.9"></a><a class="ms" id="p_22J_3283"></a><a class="msdiv" id="msdiv28"></a>“Mālī tiriṭī kāyūrī,<br>
aṅgadī <span class="var" title="candanassado (bj)" id="note2070">candanussado</span>;<br>
Rattiṃ tvaṃ paricāresi,<br>
divā vedesi vedanaṃ.</p>
<p><a class="sc" id="29"></a><a class="ms" id="p_22J_3284"></a><a class="msdiv" id="msdiv29"></a>Soḷasit­thi­sahas­sāni,<br>
yā temā paricārikā;<br>
Evaṃ mahānubhāvosi,<br>
abbhuto lomahaṃsano.</p>
<p><a class="sc" id="30"></a><a class="ms" id="p_22J_3285"></a><a class="msdiv" id="msdiv30"></a>Kiṃ kammamakarī pubbe,<br>
pāpaṃ attadukhāvahaṃ;<br>
Yaṃ karitvā manussesu,<br>
piṭṭhimaṃsāni khādasi”.</p>
<p><a class="sc" id="31"></a><a class="pts" id="pts5.10"></a><a class="ms" id="p_22J_3286"></a><a class="msdiv" id="msdiv31"></a>“Ajjhenāni paṭiggayha,<br>
kāmesu <span class="var" title="gathito (bj, pts1) | giddhito (s2, s3, mr) | giddhiko (Ma-aka)" id="note2071">gadhito</span> ahaṃ;<br>
Acariṃ dīghamaddhānaṃ,<br>
paresaṃ ahitāyahaṃ.</p>
<p><a class="sc" id="32"></a><a class="ms" id="p_22J_3287"></a><a class="msdiv" id="msdiv32"></a>Yo piṭṭhimaṃsiko hoti,<br>
evaṃ ukkacca khādati;<br>
Yathāhaṃ ajja khādāmi,<br>
piṭṭhimaṃsāni attano”ti.</p>
</blockquote>
<p class="endsutta"><a class="sc" id="33"></a><a class="ms" id="p_22J_3288"></a>Kiṃ­chan­da­jātakaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
