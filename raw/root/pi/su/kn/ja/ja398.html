<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja398">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>3. Sutanujātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.327"></a><a class="ms" id="p_22J_1501"></a><a class="msdiv" id="msdiv15"></a>“Rājā te bhattaṃ pāhesi,<br>
Suciṃ maṃsūpasecanaṃ;<br>
<span class="var" title="makhādevasmiṃ (bj, pts1) | māghadevasmiṃ (mr)" id="note875">Maghadevasmiṃ</span> adhivatthe,<br>
Ehi nikkhamma bhuñjasu”.</p>
<p><a class="sc" id="2"></a><a class="pts" id="pts3.328"></a><a class="ms" id="p_22J_1502"></a><a class="msdiv" id="msdiv16"></a>“Ehi māṇava orena,<br>
bhikkhamādāya sūpitaṃ;<br>
Tvañca māṇava <span class="var" title="bhakkhosi (s2, s3) | bhakkhāva (mr)" id="note876">bhikkhā ca</span>,<br>
ubho bhakkhā bhavissatha”.</p>
<p><a class="sc" id="3"></a><a class="ms" id="p_22J_1503"></a><a class="msdiv" id="msdiv17"></a>“Appakena tuvaṃ yakkha,<br>
thullamatthaṃ jahissasi;<br>
Bhikkhaṃ te nāharissanti,<br>
janā maraṇasaññino.</p>
<p><a class="sc" id="4"></a><a class="ms" id="p_22J_1504"></a><a class="msdiv" id="msdiv18"></a><span class="var" title="laddhāyaṃ yakkha (bj, s2, s3, pts1)" id="note877">Laddhāya yakkhā</span> tava niccabhikkhaṃ,<br>
Suciṃ paṇītaṃ rasasā upetaṃ;<br>
Bhikkhañca te āhariyo naro idha,<br>
Sudullabho <span class="var" title="hohiti khādite (bj, s2, s3, pts1)" id="note878">hehiti bhakkhite</span> mayi”.</p>
<p><a class="sc" id="5"></a><a class="pts" id="pts3.329"></a><a class="ms" id="p_22J_1505"></a><a class="msdiv" id="msdiv19"></a>“<span class="var" title="mamesa (bj, pts1)" id="note879">Mameva</span> sutano attho,<br>
yathā bhāsasi māṇava;<br>
Mayā tvaṃ samanuññāto,<br>
sotthiṃ passāhi mātaraṃ.</p>
<p><a class="sc" id="6"></a><a class="ms" id="p_22J_1506"></a><a class="msdiv" id="msdiv20"></a>Khaggaṃ chattañca pātiñca,<br>
<span class="var" title="gacchevādāya (bj, s2, s3, pts1)" id="note880">gacchamādāya</span> māṇava;<br>
Sotthiṃ passatu te mātā,<br>
tvañca passāhi mātaraṃ”.</p>
<p><a class="sc" id="7"></a><a class="ms" id="p_22J_1507"></a><a class="msdiv" id="msdiv21"></a>“Evaṃ yakkha sukhī hohi,<br>
saha sabbehi ñātibhi;<br>
Dhanañca me adhigataṃ,<br>
rañño ca vacanaṃ katan”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1508"></a><span class="var" title="sutanajātakaṃ (s2, s3) | sutanojātakaṃ (pts1)" id="note881">Sutanujātakaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
