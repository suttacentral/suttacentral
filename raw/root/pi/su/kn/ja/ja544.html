<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja544">
<article>
<div class="hgroup">
<p class="division">Jātaka</p>
<p>Mahānipāta</p>
<p>Mūga­pak­kha­vagga</p>
<h1><span class="var" title="khaṇ­ḍa­hāla­jātakaṃ (bj) | khaṇ­ḍa­hāla­jātaka (pts1)" id="note1513">7 Canda­kumā­rajātaka</span></h1>
</div>
<blockquote class="gatha">
<p><a class="sc" id="1"></a><a class="pts" id="pts6.132"></a><a class="ms" id="p_23J_2314"></a><a class="msdiv" id="msdiv982"></a>Rājāsi luddakammo,<br>
Ekarājā pupphavatīyā;<br>
So pucchi brahmabandhuṃ,<br>
Khaṇḍahālaṃ purohitaṃ mūḷhaṃ.</p>
<p><a class="sc" id="2"></a><a class="ms" id="p_23J_2315"></a><a class="msdiv" id="msdiv983"></a>“<span class="var" title="sagga­magga­mā­cik­kha (pts1)" id="note1514">Saggāna maggamācikkha</span>,<br>
Tvaṃsi brāhmaṇa dhamma­vinaya­kusalo;<br>
Yathā ito vajanti sugatiṃ,<br>
Narā puññāni katvāna”.</p>
<p><a class="sc" id="3"></a><a class="ms" id="p_23J_2316"></a><a class="msdiv" id="msdiv984"></a>“Atidānaṃ daditvāna,<br>
avajjhe deva ghātetvā;<br>
Evaṃ vajanti sugatiṃ,<br>
narā puññāni katvāna”.</p>
<p><a class="sc" id="4"></a><a class="ms" id="p_23J_2317"></a><a class="msdiv" id="msdiv985"></a>“Kiṃ pana taṃ atidānaṃ,<br>
Ke ca avajjhā imasmi lokasmiṃ;<br>
Etañca kho no akkhāhi,<br>
<span class="var" title="yajissāma dadāma (bj, pts1)" id="note1515">Yajissāmi dadāmi</span> dānāni”.</p>
<p><a class="sc" id="5"></a><a class="pts" id="pts6.133"></a><a class="ms" id="p_23J_2318"></a><a class="msdiv" id="msdiv986"></a>“Puttehi deva yajitabbaṃ,<br>
Mahesīhi negamehi ca;<br>
Usabhehi ājāniyehi catūhi,<br>
Sabbacatukkena deva yajitabbaṃ”.</p>
<p><a class="sc" id="6"></a><a class="ms" id="p_23J_2319"></a><a class="msdiv" id="msdiv987"></a>Taṃ sutvā antepure,<br>
Kumārā mahesiyo ca haññantu;<br>
Eko ahosi nigghoso,<br>
Bhismā accuggato saddo.</p>
<p><a class="sc" id="7"></a><a class="ms" id="p_23J_2320"></a><a class="msdiv" id="msdiv988"></a>“Gacchatha vadetha kumāre,<br>
Candaṃ sūriyañca bhaddasenañca;<br>
Sūrañca vāmagottañca,<br>
<span class="var" title="pasurā (bj, pts1, mr)" id="note1516">Pacurā</span> kira hotha yaññatthāya.</p>
<p><a class="sc" id="8"></a><a class="ms" id="p_23J_2321"></a><a class="msdiv" id="msdiv989"></a>Kumāriyopi vadetha,<br>
<span class="var" title="upaseniṃ (bj) | upaseṇiṃ (pts1)" id="note1517">Upasenaṃ</span> kokilañca muditañca;<br>
Nandañcāpi kumāriṃ,<br>
<span class="var" title="pasurā (bj, pts1, mr)" id="note1518">Pacurā</span> kira hotha yaññatthāya.</p>
<p><a class="sc" id="9"></a><a class="ms" id="p_23J_2322"></a><a class="msdiv" id="msdiv990"></a>Vijayampi mayhaṃ mahesiṃ,<br>
<span class="var" title="ekapatiṃ (pts1) | erāpatiṃ (mr)" id="note1519">Erāvatiṃ</span> kesiniṃ sunandañca;<br>
­Lak­kha­ṇa­varūpa­pannā,<br>
Pacurā kira hotha yaññatthāya.</p>
<p><a class="sc" id="10"></a><a class="pts" id="pts6.135"></a><a class="ms" id="p_23J_2323"></a><a class="msdiv" id="msdiv991"></a>Gahapatayo ca vadetha,<br>
Puṇṇamukhaṃ bhaddiyaṃ siṅgālañca;<br>
Vaḍḍhañcāpi gahapatiṃ,<br>
Pacurā kira hotha yaññatthāya”.</p>
<p><a class="sc" id="11"></a><a class="ms" id="p_23J_2324"></a><a class="msdiv" id="msdiv992"></a>Te tattha gahapatayo,<br>
Avocisuṃ samāgatā putta­dāra­pari­kiṇṇā;<br>
“Sabbeva sikhino deva karohi,<br>
Atha vā no dāse sāvehi”.</p>
<p><a class="sc" id="12"></a><a class="ms" id="p_23J_2325"></a><a class="msdiv" id="msdiv993"></a>“Abhayaṅkarampi me hatthiṃ,<br>
Nāḷāgiriṃ <span class="var" title="nālāgiriṃ accutaṃ varuṇadantaṃ (bj) | rājagiriṃ accuta­varu­ṇadan­taṃ (pts1)" id="note1520">accuggataṃ varuṇadantaṃ</span>;<br>
Ānetha kho ne khippaṃ,<br>
Yaññatthāya bhavissanti.</p>
<p><a class="sc" id="13"></a><a class="ms" id="p_23J_2326"></a><a class="msdiv" id="msdiv994"></a><span class="var" title="assaratanampi me (s2, s3) | assatarampi (pts1)" id="note1521">Assaratanampi</span> kesiṃ,<br>
Surāmukhaṃ puṇṇakaṃ vinatakañca;<br>
Ānetha kho ne khippaṃ,<br>
Yaññatthāya bhavissanti.</p>
<p><a class="sc" id="14"></a><a class="pts" id="pts6.136"></a><a class="ms" id="p_23J_2327"></a><a class="msdiv" id="msdiv995"></a><span class="var" title="usabhampi me (s2, s3) | usabhepi (pts1)" id="note1522">Usabhampi</span> yūthapatiṃ anojaṃ,<br>
Nisabhaṃ gavampatiṃ tepi mayhaṃ ānetha;<br>
<span class="var" title="samupā (bj) | sammukhā (s2, s3) | samupa (pts1)" id="note1523">Samūha</span> karontu sabbaṃ,<br>
Yajissāmi dadāmi dānāni.</p>
<p><a class="sc" id="15"></a><a class="ms" id="p_23J_2328"></a><a class="msdiv" id="msdiv996"></a><span class="var" title="sabbaṃpi (s2, s3)" id="note1524">Sabbaṃ</span> paṭiyādetha,<br>
Yaññaṃ pana uggatamhi sūriyamhi;<br>
<span class="var" title="ānāpetha candakumāre (s2) | āṇāpetha candakumāre (s3, mr)" id="note1525">Āṇāpetha ca kumāre</span>,<br>
Abhiramantu imaṃ rattiṃ.</p>
<p><a class="sc" id="16"></a><a class="ms" id="p_23J_2329"></a><a class="msdiv" id="msdiv997"></a><span class="var" title="sabbampi (s2, s3)" id="note1526">Sabbaṃ</span> upaṭṭhapetha,<br>
Yaññaṃ pana uggatamhi sūriyamhi;<br>
Vadetha dāni kumāre,<br>
Ajja <span class="var" title="vo (bj, pts1)" id="note1527">kho</span> pacchimā ratti”.</p>
<p><a class="sc" id="17"></a><a class="ms" id="p_23J_2330"></a><a class="msdiv" id="msdiv998"></a>Taṃtaṃ mātā avaca,<br>
Rodantī āgantvā vimānato;<br>
“Yañño kira te putta,<br>
Bhavissati catūhi puttehi”.</p>
<p><a class="sc" id="18"></a><a class="ms" id="p_23J_2331"></a><a class="msdiv" id="msdiv999"></a>“Sabbepi mayhaṃ puttā cattā,<br>
candasmiṃ haññamānasmiṃ;<br>
Puttehi yaññaṃ yajitvāna,<br>
sugatiṃ saggaṃ gamissāmi”.</p>
<p><a class="sc" id="19"></a><a class="ms" id="p_23J_2332"></a><a class="msdiv" id="msdiv1000"></a>“Mā <span class="var" title="mā (bj, pts1)" id="note1528">taṃ</span> putta saddahesi,<br>
Sugati kira hoti puttayaññena;<br>
Nirayāneso maggo,<br>
Neso maggo hi saggānaṃ.</p>
<p><a class="sc" id="20"></a><a class="pts" id="pts6.137"></a><a class="ms" id="p_23J_2333"></a><a class="msdiv" id="msdiv1001"></a>Dānāni dehi koṇḍañña,<br>
Ahiṃsā sab­babhūta­bhabyā­naṃ;<br>
Esa maggo sugatiyā,<br>
Na ca maggo puttayaññena”.</p>
<p><a class="sc" id="21"></a><a class="ms" id="p_23J_2334"></a><a class="msdiv" id="msdiv1002"></a>“Ācariyānaṃ vacanā,<br>
Ghātessaṃ candañca sūriyañca;<br>
<span class="var" title="puttehi (bj, s2, s3, pts1)" id="note1529">Puttehi yaññaṃ</span> yajitvāna duccajehi,<br>
Sugatiṃ saggaṃ gamissāmi”.</p>
<p><a class="sc" id="22"></a><a class="ms" id="p_23J_2335"></a><a class="msdiv" id="msdiv1003"></a>Taṃtaṃ pitāpi avaca,<br>
Vasavattī orasaṃ sakaṃ puttaṃ;<br>
“Yañño kira te putta,<br>
Bhavissati catūhi puttehi”.</p>
<p><a class="sc" id="23"></a><a class="ms" id="p_23J_2336"></a><a class="msdiv" id="msdiv1004"></a>“Sabbepi mayhaṃ puttā cattā,<br>
candasmiṃ haññamānasmiṃ;<br>
Puttehi yaññaṃ yajitvāna,<br>
sugatiṃ saggaṃ gamissāmi”.</p>
<p><a class="sc" id="24"></a><a class="ms" id="p_23J_2337"></a><a class="msdiv" id="msdiv1005"></a>“Mā taṃ putta saddahesi,<br>
Sugati kira hoti puttayaññena;<br>
Nirayāneso maggo,<br>
Neso maggo hi saggānaṃ.</p>
<p><a class="sc" id="25"></a><a class="ms" id="p_23J_2338"></a><a class="msdiv" id="msdiv1006"></a>Dānāni dehi koṇḍañña,<br>
Ahiṃsā sab­babhūta­bhabyā­naṃ;<br>
Esa maggo sugatiyā,<br>
Na ca maggo puttayaññena”.</p>
<p><a class="sc" id="26"></a><a class="ms" id="p_23J_2339"></a><a class="msdiv" id="msdiv1007"></a>“Ācariyānaṃ vacanā,<br>
Ghātessaṃ candañca sūriyañca;<br>
Puttehi yaññaṃ yajitvāna duccajehi,<br>
Sugatiṃ saggaṃ gamissāmi”.</p>
<p><a class="sc" id="27"></a><a class="pts" id="pts6.138"></a><a class="ms" id="p_23J_2340"></a><a class="msdiv" id="msdiv1008"></a>“Dānāni dehi koṇḍañña,<br>
Ahiṃsā sab­babhūta­bhabyā­naṃ;<br>
Puttaparivuto tuvaṃ,<br>
Raṭṭhaṃ janapadañca pālehi”.</p>
<p><a class="sc" id="28"></a><a class="ms" id="p_23J_2341"></a><a class="msdiv" id="msdiv1009"></a>“Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Hatthī asse ca pālema.</p>
<p><a class="sc" id="29"></a><a class="ms" id="p_23J_2342"></a><a class="msdiv" id="msdiv1010"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Hatthi­cha­kaṇāni ujjhema.</p>
<p><a class="sc" id="30"></a><a class="ms" id="p_23J_2343"></a><a class="msdiv" id="msdiv1011"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Assachakaṇāni ujjhema.</p>
<p><a class="sc" id="31"></a><a class="ms" id="p_23J_2344"></a><a class="msdiv" id="msdiv1012"></a>Mā no deva avadhi,<br>
Dāse no dehi <span class="var" title="idaṃ padaṃ pts1 potthake" id="note1530">khaṇḍahālassa</span>;<br>
Yassa honti tava kāmā,<br>
Api raṭṭhā pabbājitā;<br>
Bhikkhācariyaṃ carissāma”.</p>
<p><a class="sc" id="32"></a><a class="ms" id="p_23J_2345"></a><a class="msdiv" id="msdiv1013"></a>“Dukkhaṃ kho me janayatha,<br>
Vilapantā jīvitassa kāmā hi;<br>
<span class="var" title="muñcatha (bj, s2, s3, pts1)" id="note1531">Muñcetha</span> dāni kumāre,<br>
Alampi me hotu puttayaññena”.</p>
<p><a class="sc" id="33"></a><a class="pts" id="pts6.139"></a><a class="ms" id="p_23J_2346"></a><a class="msdiv" id="msdiv1014"></a>“Pubbeva khosi me vutto,<br>
Dukkaraṃ dura­bhi­sam­bha­vañ­cetaṃ;<br>
Atha no upakkhaṭassa yaññassa,<br>
Kasmā karosi vikkhepaṃ.</p>
<p><a class="sc" id="34"></a><a class="ms" id="p_23J_2347"></a><a class="msdiv" id="msdiv1015"></a>Sabbe vajanti sugatiṃ,<br>
Ye yajanti yepi yājenti;<br>
Ye cāpi anumodanti,<br>
Yajantānaṃ edisaṃ mahāyaññaṃ”.</p>
<p><a class="sc" id="35"></a><a class="ms" id="p_23J_2348"></a><a class="msdiv" id="msdiv1016"></a>“Atha kissa <span class="var" title="ca no (bj, s2, s3, pts1)" id="note1532">jano</span> pubbe,<br>
Sotthānaṃ brāhmaṇe avācesi;<br>
Atha no akāraṇasmā,<br>
Yaññatthāya deva ghātesi.</p>
<p><a class="sc" id="36"></a><a class="ms" id="p_23J_2349"></a><a class="msdiv" id="msdiv1017"></a>Pubbeva no <span class="var" title="daharake samāne (bj) | daharake ca samāne (pts1)" id="note1533">daharakāle</span>,<br>
<span class="var" title="na māresi (pts1)" id="note1534">na hanesi</span> na ghātesi;<br>
Daharamhā yobbanaṃ pattā,<br>
adūsakā tāta haññāma.</p>
<p><a class="sc" id="37"></a><a class="ms" id="p_23J_2350"></a><a class="msdiv" id="msdiv1018"></a>Hatthigate assagate,<br>
Sannaddhe passa no mahārāja;<br>
Yuddhe vā yujjhamāne vā,<br>
Na hi mādisā sūrā honti yaññatthāya.</p>
<p><a class="sc" id="38"></a><a class="ms" id="p_23J_2351"></a><a class="msdiv" id="msdiv1019"></a>Paccante vāpi kupite,<br>
Aṭavīsu vā mādise niyojenti;<br>
Atha no akāraṇasmā,<br>
Abhūmiyaṃ tāta haññāma.</p>
<p><a class="sc" id="39"></a><a class="ms" id="p_23J_2352"></a><a class="msdiv" id="msdiv1020"></a>Yāpi hi tā sakuṇiyo,<br>
Vasanti tiṇagharāni katvāna;<br>
Tāsampi piyā puttā,<br>
Atha no tvaṃ deva ghātesi.</p>
<p><a class="sc" id="40"></a><a class="pts" id="pts6.140"></a><a class="ms" id="p_23J_2353"></a><a class="msdiv" id="msdiv1021"></a>Mā tassa saddahesi,<br>
Na maṃ khaṇḍahālo ghāteyya;<br>
Mamañhi so ghātetvāna,<br>
Anantarā tampi deva ghāteyya.</p>
<p><a class="sc" id="41"></a><a class="ms" id="p_23J_2354"></a><a class="msdiv" id="msdiv1022"></a>Gāmavaraṃ nigamavaraṃ dadanti,<br>
Bhogampissa mahārāja;<br>
Athag­ga­piṇḍi­kāpi,<br>
Kule kule hete bhuñjanti.</p>
<p><a class="sc" id="42"></a><a class="ms" id="p_23J_2355"></a><a class="msdiv" id="msdiv1023"></a>Tesampi tādisānaṃ,<br>
Icchanti dubbhituṃ mahārāja;<br>
Yebhuyyena ete,<br>
Akataññuno brāhmaṇā deva.</p>
<p><a class="sc" id="43"></a><a class="ms" id="p_23J_2356"></a><a class="msdiv" id="msdiv1024"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Hatthī asse ca pālema.</p>
<p><a class="sc" id="44"></a><a class="ms" id="p_23J_2357"></a><a class="msdiv" id="msdiv1025"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Hatthi­cha­kaṇāni ujjhema.</p>
<p><a class="sc" id="45"></a><a class="ms" id="p_23J_2358"></a><a class="msdiv" id="msdiv1026"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Assachakaṇāni ujjhema.</p>
<p><a class="sc" id="46"></a><a class="ms" id="p_23J_2359"></a><a class="msdiv" id="msdiv1027"></a>Mā no deva avadhi,<br>
Dāse no dehi khaṇḍahālassa;<br>
Yassa honti tava kāmā,<br>
Api raṭṭhā pabbājitā;<br>
Bhikkhācariyaṃ carissāma”.</p>
<p><a class="sc" id="47"></a><a class="pts" id="pts6.141"></a><a class="ms" id="p_23J_2360"></a><a class="msdiv" id="msdiv1028"></a>“Dukkhaṃ kho me janayatha,<br>
Vilapantā jīvitassa kāmā hi;<br>
Muñcetha dāni kumāre,<br>
Alampi me hotu puttayaññena”.</p>
<p><a class="sc" id="48"></a><a class="ms" id="p_23J_2361"></a><a class="msdiv" id="msdiv1029"></a>“Pubbeva khosi me vutto,<br>
Dukkaraṃ dura­bhi­sam­bha­vañ­cetaṃ;<br>
Atha no upakkhaṭassa yaññassa,<br>
Kasmā karosi vikkhepaṃ.</p>
<p><a class="sc" id="49"></a><a class="ms" id="p_23J_2362"></a><a class="msdiv" id="msdiv1030"></a>Sabbe vajanti sugatiṃ,<br>
Ye yajanti yepi yājenti;<br>
Ye cāpi anumodanti,<br>
Yajantānaṃ edisaṃ mahāyaññaṃ”.</p>
<p><a class="sc" id="50"></a><a class="ms" id="p_23J_2363"></a><a class="msdiv" id="msdiv1031"></a>“Yadi kira yajitvā puttehi,<br>
Devalokaṃ ito cutā yanti;<br>
Brāhmaṇo tāva yajatu,<br>
Pacchāpi yajasi tuvaṃ rājā.</p>
<p><a class="sc" id="51"></a><a class="ms" id="p_23J_2364"></a><a class="msdiv" id="msdiv1032"></a>Yadi kira yajitvā puttehi,<br>
Devalokaṃ ito cutā yanti;<br>
Esveva khaṇḍahālo,<br>
Yajataṃ sakehi puttehi.</p>
<p><a class="sc" id="52"></a><a class="ms" id="p_23J_2365"></a><a class="msdiv" id="msdiv1033"></a>Evaṃ jānanto khaṇḍahālo,<br>
kiṃ puttake na ghātesi;<br>
Sabbañca ñātijanaṃ,<br>
attānañca na ghātesi.</p>
<p><a class="sc" id="53"></a><a class="ms" id="p_23J_2366"></a><a class="msdiv" id="msdiv1034"></a>Sabbe vajanti nirayaṃ,<br>
Ye yajanti yepi yājenti;<br>
Ye cāpi anumodanti,<br>
Yajantānaṃ edisaṃ mahāyaññaṃ.</p>
<p><a class="sc" id="54"></a><a class="ms" id="p_23J_2367"></a><a class="msdiv" id="msdiv1035"></a><span class="var" title=" ayaṃ gāthā sī , syā2, syā3, pā1 potthakesu na" id="note1535">Sace hi so sujjhati yo hanāti,<br>Hatopi so saggamupeti ṭhānaṃ;<br>Bhovādi bhovādina mārayeyyuṃ,<br>Ye cāpi tesaṃ abhisad­da­hey­yuṃ</span>.</p>
<p><a class="sc" id="55"></a><a class="pts" id="pts6.142"></a><a class="ms" id="p_23J_2368"></a><a class="msdiv" id="msdiv1036"></a>Kathañca kira puttakāmāyo,<br>
Gahapatayo gharaṇiyo ca;<br>
Nagaramhi na uparavanti rājānaṃ,<br>
‘Mā ghātayi orasaṃ puttaṃ’.</p>
<p><a class="sc" id="56"></a><a class="ms" id="p_23J_2369"></a><a class="msdiv" id="msdiv1037"></a>Kathañca kira puttakāmāyo,<br>
Gahapatayo gharaṇiyo ca;<br>
Nagaramhi na uparavanti rājānaṃ,<br>
‘Mā ghātayi atrajaṃ puttaṃ’.</p>
<p><a class="sc" id="57"></a><a class="ms" id="p_23J_2370"></a><a class="msdiv" id="msdiv1038"></a><span class="var" title="raññomhi (bj)" id="note1537">Rañño camhi</span> atthakāmo,<br>
Hito ca <span class="var" title="sabbadā janapadassa (bj, pts1)" id="note1538">sabba­jana­padassa</span>;<br>
Na koci assa paṭighaṃ,<br>
Mayā jānapado na pavedeti.</p>
<p><a class="sc" id="58"></a><a class="ms" id="p_23J_2371"></a><a class="msdiv" id="msdiv1039"></a>Gacchatha vo gharaṇiyo,<br>
Tātañca vadetha khaṇḍahālañca;<br>
‘Mā ghātetha kumāre,<br>
Adūsake sīhasaṅkāse’.</p>
<p><a class="sc" id="59"></a><a class="ms" id="p_23J_2372"></a><a class="msdiv" id="msdiv1040"></a>Gacchatha vo gharaṇiyo,<br>
Tātañca vadetha khaṇḍahālañca;<br>
‘Mā ghātetha kumāre,<br>
Apekkhite sabbalokassa’.</p>
<p><a class="sc" id="60"></a><a class="ms" id="p_23J_2373"></a><a class="msdiv" id="msdiv1041"></a>Yannūnāhaṃ jāyeyyaṃ,<br>
Ratha­kāra­kulesu vā;<br>
Pukkusakulesu vā vessesu vā jāyeyyaṃ,<br>
Na hajja maṃ rāja <span class="var" title="yaññatthāya (bj, pts1)" id="note1539">yaññe</span> ghāteyya”.</p>
<p><a class="sc" id="61"></a><a class="ms" id="p_23J_2374"></a><a class="msdiv" id="msdiv1042"></a>“Sabbā sīmantiniyo gacchatha,<br>
Ayyassa khaṇḍahālassa;<br>
Pādesu nipatatha,<br>
Aparādhāhaṃ na passāmi.</p>
<p><a class="sc" id="62"></a><a class="pts" id="pts6.143"></a><a class="ms" id="p_23J_2375"></a><a class="msdiv" id="msdiv1043"></a>Sabbā sīmantiniyo gacchatha,<br>
Ayyassa khaṇḍahālassa;<br>
Pādesu nipatatha,<br>
Kinte bhante mayaṃ adūsema”.</p>
<p><a class="sc" id="63"></a><a class="ms" id="p_23J_2376"></a><a class="msdiv" id="msdiv1044"></a><span class="var" title="kapaṇaṃ (bj, pts1)" id="note1540">Kapaṇā</span> vilapati selā,<br>
Disvāna <span class="var" title="bhātaro (bj, s2, s3, pts1, mr)" id="note1541">bhātare</span> upanītatte;<br>
“Yañño kira me ukkhipito,<br>
Tātena saggakāmena”.</p>
<p><a class="sc" id="64"></a><a class="ms" id="p_23J_2377"></a><a class="msdiv" id="msdiv1045"></a>Āvatti parivatti ca,<br>
vasulo sammukhā rañño;<br>
“Mā no pitaraṃ avadhi,<br>
daharam­hā­yob­banaṃ pattā”.</p>
<p><a class="sc" id="65"></a><a class="ms" id="p_23J_2378"></a><a class="msdiv" id="msdiv1046"></a>“Eso te vasula pitā,<br>
Samehi pitarā saha;<br>
Dukkhaṃ kho me janayasi,<br>
Vilapanto antepurasmiṃ;<br>
Muñcetha dāni kumāre,<br>
Alampi me hotu puttayaññena”.</p>
<p><a class="sc" id="66"></a><a class="ms" id="p_23J_2379"></a><a class="msdiv" id="msdiv1047"></a>“Pubbeva khosi me vutto,<br>
Dukkaraṃ dura­bhi­sam­bha­vañ­cetaṃ;<br>
Atha no upakkhaṭassa yaññassa,<br>
Kasmā karosi vikkhepaṃ.</p>
<p><a class="sc" id="67"></a><a class="pts" id="pts6.144"></a><a class="ms" id="p_23J_2380"></a><a class="msdiv" id="msdiv1048"></a>Sabbe vajanti sugatiṃ,<br>
Ye yajanti yepi yājenti;<br>
Ye cāpi anumodanti,<br>
Yajantānaṃ edisaṃ mahāyaññaṃ.</p>
<p><a class="sc" id="68"></a><a class="ms" id="p_23J_2381"></a><a class="msdiv" id="msdiv1049"></a>Sabbaratanassa yañño upakkhaṭo,<br>
Ekarāja tava paṭiyatto;<br>
Abhi­nikkha­massu deva,<br>
Saggaṃ gato tvaṃ pamodissasi”.</p>
<p><a class="sc" id="69"></a><a class="ms" id="p_23J_2382"></a><a class="msdiv" id="msdiv1050"></a>Daharā sattasatā etā,<br>
Candakumārassa bhariyāyo;<br>
Kese <span class="var" title="parikiritvāna (bj, pts1) | vikiritvāna (s2, s3, mr)" id="note1542">pakiritvāna</span>,<br>
Rodantiyo <span class="var" title="maggamanuyanti (bj, pts1) | magga­manu­yāyanti (s2, s3)" id="note1543">magga­manu­yāyi­suṃ</span>.</p>
<p><a class="sc" id="70"></a><a class="ms" id="p_23J_2383"></a><a class="msdiv" id="msdiv1051"></a>Aparā pana sokena,<br>
Nikkhantā nandane viya devā;<br>
Kese <span class="var" title="parikiritvāna (bj, pts1) | vikiritvāna (s2, s3, mr)" id="note1544">pakiritvāna</span>,<br>
Rodantiyo <span class="var" title="maggamanuyanti (bj, pts1) | magga­manu­yāyanti (s2, s3)" id="note1545">magga­manu­yāyiṃsu</span>.</p>
<p><a class="sc" id="71"></a><a class="ms" id="p_23J_2384"></a><a class="msdiv" id="msdiv1052"></a>“Kāsika­suci­vattha­dharā,<br>
Kuṇḍalino agalu­canda­na­vilittā;<br>
Niyyanti candasūriyā,<br>
Yaññatthāya ekarājassa.</p>
<p><a class="sc" id="72"></a><a class="ms" id="p_23J_2385"></a><a class="msdiv" id="msdiv1053"></a>Kāsika­suci­vattha­dharā,<br>
Kuṇḍalino agalu­canda­na­vilittā;<br>
Niyyanti candasūriyā,<br>
Mātu katvā hadayasokaṃ.</p>
<p><a class="sc" id="73"></a><a class="ms" id="p_23J_2386"></a><a class="msdiv" id="msdiv1054"></a>Kāsika­suci­vattha­dharā,<br>
Kuṇḍalino agalu­canda­na­vilittā;<br>
Niyyanti candasūriyā,<br>
Janassa katvā hadayasokaṃ.</p>
<p><a class="sc" id="74"></a><a class="ms" id="p_23J_2387"></a><a class="msdiv" id="msdiv1055"></a>Maṃ­sarasa­bhojanā <span class="var" title="nahā­paka­suna­hātā (pts1)" id="note1546">nhāpaka­sunhā­pitā</span>,<br>
Kuṇḍalino agalu­canda­na­vilittā;<br>
Niyyanti candasūriyā,<br>
Yaññatthāya ekarājassa.</p>
<div class="var long-var" title=" imā dve gāthā (1056--1057) pā1 potthake">
<p><a class="sc" id="75"></a><a class="ms" id="p_23J_2388"></a><a class="msdiv" id="msdiv1056"></a>Maṃ­sarasa­bhojanā nhāpaka­sunhā­pitā,<br>
Kuṇḍalino agalu­canda­na­vilittā;<br>
Niyyanti candasūriyā,<br>
Mātu katvā hadayasokaṃ.</p>
<p><a class="sc" id="76"></a><a class="ms" id="p_23J_2389"></a><a class="msdiv" id="msdiv1057"></a>Maṃ­sarasa­bhojanā nhāpaka­sunhā­pitā,<br>
Kuṇḍalino agalu­canda­na­vilittā;<br>
Niyyanti candasūriyā,<br>
Janassa katvā hadayasokaṃ.</p>
<p><a class="sc" id="77"></a><a class="pts" id="pts6.145"></a><a class="ms" id="p_23J_2390"></a><a class="msdiv" id="msdiv1058"></a>Yassu pubbe hatthi­vara­dhuragate,<br>
<span class="var" title="hatthikā (s2, s3) | pattikā (pts1)" id="note1549">Hatthīhi</span> anuvajanti;<br>
Tyajja candasūriyā,<br>
Ubhova pattikā yanti.</p>
</div>
<p><a class="sc" id="78"></a><a class="ms" id="p_23J_2391"></a><a class="msdiv" id="msdiv1059"></a>Yassu pubbe assava­ra­dhura­gate,<br>
<span class="var" title="assakā (s2, s3) | pattikā (pts1)" id="note1550">Assehi</span> anuvajanti;<br>
Tyajja candasūriyā,<br>
Ubhova pattikā yanti.</p>
<p><a class="sc" id="79"></a><a class="ms" id="p_23J_2392"></a><a class="msdiv" id="msdiv1060"></a>Yassu pubbe rathava­ra­dhura­gate,<br>
<span class="var" title="rathikā (s2, s3) | pattikā (pts1)" id="note1551">Rathehi</span> anuvajanti;<br>
Tyajja candasūriyā,<br>
Ubhova pattikā yanti.</p>
<p><a class="sc" id="80"></a><a class="ms" id="p_23J_2393"></a><a class="msdiv" id="msdiv1061"></a>Yehissu pubbe <span class="var" title="nīyiṃsu (s2, s3, c1)" id="note1552">niyyaṃsu</span>,<br>
Tapanī­ya­kappa­nehi turaṅgehi;<br>
Tyajja candasūriyā,<br>
Ubhova pattikā yanti”.</p>
<p><a class="sc" id="81"></a><a class="ms" id="p_23J_2394"></a><a class="msdiv" id="msdiv1062"></a>“Yadi sakuṇi maṃsamicchasi,<br>
<span class="var" title="dayāssu (bj) | uyyassu (s2, s3, mr) | dayassu (pts1)" id="note1553">Ḍayassu</span> pubbena pupphavatiyā;<br>
Yajatettha ekarājā,<br>
Sammūḷho catūhi puttehi.</p>
<p><a class="sc" id="82"></a><a class="ms" id="p_23J_2395"></a><a class="msdiv" id="msdiv1063"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho catūhi kaññāhi.</p>
<p><a class="sc" id="83"></a><a class="ms" id="p_23J_2396"></a><a class="msdiv" id="msdiv1064"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho catūhi mahesīhi.</p>
<p><a class="sc" id="84"></a><a class="ms" id="p_23J_2397"></a><a class="msdiv" id="msdiv1065"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho catūhi gahapatīhi.</p>
<p><a class="sc" id="85"></a><a class="pts" id="pts6.146"></a><a class="ms" id="p_23J_2398"></a><a class="msdiv" id="msdiv1066"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho catūhi hatthīhi.</p>
<p><a class="sc" id="86"></a><a class="ms" id="p_23J_2399"></a><a class="msdiv" id="msdiv1067"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho catūhi assehi.</p>
<p><a class="sc" id="87"></a><a class="ms" id="p_23J_2400"></a><a class="msdiv" id="msdiv1068"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho catūhi usabhehi.</p>
<p><a class="sc" id="88"></a><a class="ms" id="p_23J_2401"></a><a class="msdiv" id="msdiv1069"></a>Yadi sakuṇi maṃsamicchasi,<br>
Ḍayassu pubbena pupphavatiyā;<br>
Yajatettha ekarājā,<br>
Sammūḷho sabbacatukkena.</p>
<p><a class="sc" id="89"></a><a class="ms" id="p_23J_2402"></a><a class="msdiv" id="msdiv1070"></a>Ayamassa pāsādo,<br><span class="var" title=" sovaṇṇo puppha­mālyā­bhi­kiṇṇo (syā2, syā3), sovaṇṇo puppha­malya­vikiṇṇo (ka-ma)" id="note1554">Idaṃ antepuraṃ suramaṇīyaṃ</span>;<br>Tedāni ayyaputtā,<br>
Cattāro vadhāya ninnītā.</p>
<p><a class="sc" id="90"></a><a class="ms" id="p_23J_2403"></a><a class="msdiv" id="msdiv1071"></a>Idamassa kūṭāgāraṃ,<br>
Sovaṇṇaṃ puppha­malya­vikiṇṇaṃ;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="91"></a><a class="ms" id="p_23J_2404"></a><a class="msdiv" id="msdiv1072"></a>Idamassa uyyānaṃ,<br>
Supupphitaṃ sabbakālikaṃ rammaṃ;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="92"></a><a class="ms" id="p_23J_2405"></a><a class="msdiv" id="msdiv1073"></a>Idamassa asokavanaṃ,<br>
Supupphitaṃ sabbakālikaṃ rammaṃ;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="93"></a><a class="ms" id="p_23J_2406"></a><a class="msdiv" id="msdiv1074"></a>Idamassa kaṇikāravanaṃ,<br>
Supupphitaṃ sabbakālikaṃ rammaṃ;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="94"></a><a class="ms" id="p_23J_2407"></a><a class="msdiv" id="msdiv1075"></a>Idamassa pāṭalivanaṃ,<br>
Supupphitaṃ sabbakālikaṃ rammaṃ;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="95"></a><a class="ms" id="p_23J_2408"></a><a class="msdiv" id="msdiv1076"></a>Idamassa ambavanaṃ,<br>
Supupphitaṃ sabbakālikaṃ rammaṃ;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="96"></a><a class="pts" id="pts6.147"></a><a class="ms" id="p_23J_2409"></a><a class="msdiv" id="msdiv1077"></a>Ayamassa pokkharaṇī,<br>
Sañchannā paduma­puṇ­ḍarī­kehi;<br>
Nāvā ca sovaṇṇavikatā,<br>
<span class="var" title="pupphāvaliyā (bj, pts1)" id="note1556">Pupphavalliyā</span> cittā suramaṇīyā;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="97"></a><a class="ms" id="p_23J_2410"></a><a class="msdiv" id="msdiv1078"></a>Idamassa hatthiratanaṃ,<br>
Erāvaṇo gajo balī dantī;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="98"></a><a class="ms" id="p_23J_2411"></a><a class="msdiv" id="msdiv1079"></a>Idamassa assaratanaṃ,<br>
<span class="var" title="ekakhuro vego (s2, s3)" id="note1557">ekakhuro</span> asso;<br>
Tedāni ayyaputtā,<br>
cattāro vadhāya ninnītā.</p>
<p><a class="sc" id="99"></a><a class="ms" id="p_23J_2412"></a><a class="msdiv" id="msdiv1080"></a>Ayamassa assaratho,<br>
<span class="var" title="sāliya viya (s2, s3) | sālika (pts1)" id="note1558">Sāḷiya</span> nigghoso subho ratanavicitto;<br>
Yatthassu ayyaputtā,<br>
Sobhiṃsu nandane viya devā;<br>
Tedāni ayyaputtā,<br>
Cattāro vadhāya ninnītā.</p>
<p><a class="sc" id="100"></a><a class="ms" id="p_23J_2413"></a><a class="msdiv" id="msdiv1081"></a>Kathaṃ nāma sāmasa­masun­darehi,<br>
<span class="var" title="canda­na­maraka­tagat­tehi (bj) | canda­na­muduka­gattāhi (s3) | canda­na­maraka­ta­gattahi (pts1)" id="note1559">Canda­na­muduka­gat­tehi</span>;<br>
Rājā yajissate yaññaṃ,<br>
Sammūḷho catūhi puttehi.</p>
<p><a class="sc" id="101"></a><a class="ms" id="p_23J_2414"></a><a class="msdiv" id="msdiv1082"></a>Kathaṃ nāma sāmasa­masun­darāhi,<br>
Canda­na­muduka­gattāhi;<br>
Rājā yajissate yaññaṃ,<br>
Sammūḷho catūhi kaññāhi.</p>
<p><a class="sc" id="102"></a><a class="ms" id="p_23J_2415"></a><a class="msdiv" id="msdiv1083"></a>Kathaṃ nāma sāmasa­masun­darāhi,<br>
Canda­na­muduka­gattāhi;<br>
Rājā yajissate yaññaṃ,<br>
Sammūḷho catūhi mahesīhi.</p>
<p><a class="sc" id="103"></a><a class="ms" id="p_23J_2416"></a><a class="msdiv" id="msdiv1084"></a>Kathaṃ nāma sāmasa­masun­darehi,<br>
Canda­na­muduka­gat­tehi;<br>
Rājā yajissate yaññaṃ,<br>
Sammūḷho catūhi gahapatīhi.</p>
<p><a class="sc" id="104"></a><a class="ms" id="p_23J_2417"></a><a class="msdiv" id="msdiv1085"></a>Yathā honti gāmanigamā,<br>
Suññā amanussakā brahāraññā;<br>
Tathā hessati pupphavatiyā,<br>
Yiṭṭhesu candasūriyesu”.</p>
<p><a class="sc" id="105"></a><a class="pts" id="pts6.148"></a><a class="ms" id="p_23J_2418"></a><a class="msdiv" id="msdiv1086"></a>“Ummattikā bhavissāmi,<br>
Bhūnahatā <span class="var" title="paṃsunāva (s2, s3, mr)" id="note1560">paṃsunā ca</span> parikiṇṇā;<br>
Sace <span class="var" title="candakumāraṃ (s2, s3)" id="note1561">candavaraṃ</span> hanti,<br>
Pāṇā me deva <span class="var" title="nirujjhanti (bj, pts1) | bhijjanti (s2, s3)" id="note1562">rujjhanti</span>.</p>
<p><a class="sc" id="106"></a><a class="ms" id="p_23J_2419"></a><a class="msdiv" id="msdiv1087"></a>Ummattikā bhavissāmi,<br>
Bhūnahatā paṃsunā ca parikiṇṇā;<br>
Sace sūriyavaraṃ hanti,<br>
Pāṇā me deva rujjhanti”.</p>
<p><a class="sc" id="107"></a><a class="ms" id="p_23J_2420"></a><a class="msdiv" id="msdiv1088"></a>“Kinnumā na ramāpeyyuṃ,<br>
Aññamaññaṃ piyaṃvadā;<br>
Ghaṭṭikā uparikkhī ca,<br>
<span class="var" title="ghaṭṭiyā oparakkhī ca pokkharakkhī ca nāyikā (bj) | ghaṭṭikā uparikkhī ca pokkharaṇī ca gāyikā (s2, s3) | ghaṭṭiyā oparakkhī ca pokkharakkhī ca gāyikā (pts1)" id="note1563">Pokkharaṇī ca bhārikā</span>;<br>
Candasūriyesu naccantiyo,<br>
Samā tāsaṃ na vijjati”.</p>
<p><a class="sc" id="108"></a><a class="ms" id="p_23J_2421"></a><a class="msdiv" id="msdiv1089"></a>“Imaṃ mayhaṃ hadayasokaṃ,<br>
<span class="var" title="paṭimuccatu (mr)" id="note1564">Paṭimuñcatu</span> khaṇḍahāla tava mātā;<br>
Yo mayhaṃ hadayasoko,<br>
Candamhi vadhāya ninnīte.</p>
<p><a class="sc" id="109"></a><a class="ms" id="p_23J_2422"></a><a class="msdiv" id="msdiv1090"></a>Imaṃ mayhaṃ hadayasokaṃ,<br>
Paṭimuñcatu khaṇḍahāla tava mātā;<br>
Yo mayhaṃ hadayasoko,<br>
Sūriyamhi vadhāya ninnīte.</p>
<p><a class="sc" id="110"></a><a class="ms" id="p_23J_2423"></a><a class="msdiv" id="msdiv1091"></a>Imaṃ mayhaṃ hadayasokaṃ,<br>
Paṭimuñcatu khaṇḍahāla tava jāyā;<br>
Yo mayhaṃ hadayasoko,<br>
Candamhi vadhāya ninnīte.</p>
<p><a class="sc" id="111"></a><a class="ms" id="p_23J_2424"></a><a class="msdiv" id="msdiv1092"></a>Imaṃ mayhaṃ hadayasokaṃ,<br>
Paṭimuñcatu khaṇḍahāla tava jāyā;<br>
Yo mayhaṃ hadayasoko,<br>
Sūriyamhi vadhāya ninnīte.</p>
<p><a class="sc" id="112"></a><a class="ms" id="p_23J_2425"></a><a class="msdiv" id="msdiv1093"></a>Mā ca putte mā ca patiṃ,<br>
Addakkhi khaṇḍahāla tava mātā;<br>
Yo ghātesi kumāre,<br>
Adūsake sīhasaṅkāse.</p>
<p><a class="sc" id="113"></a><a class="ms" id="p_23J_2426"></a><a class="msdiv" id="msdiv1094"></a>Mā ca putte mā ca patiṃ,<br>
Addakkhi khaṇḍahāla tava mātā;<br>
Yo ghātesi kumāre,<br>
Apekkhite sabbalokassa.</p>
<p><a class="sc" id="114"></a><a class="ms" id="p_23J_2427"></a><a class="msdiv" id="msdiv1095"></a>Mā ca putte mā ca patiṃ,<br>
Addakkhi khaṇḍahāla tava jāyā;<br>
Yo ghātesi kumāre,<br>
Adūsake sīhasaṅkāse.</p>
<p><a class="sc" id="115"></a><a class="ms" id="p_23J_2428"></a><a class="msdiv" id="msdiv1096"></a>Mā ca putte mā ca patiṃ,<br>
Addakkhi khaṇḍahāla tava jāyā;<br>
Yo ghātesi kumāre,<br>
Apekkhite sabbalokassa”.</p>
<p><a class="sc" id="116"></a><a class="ms" id="p_23J_2429"></a><a class="msdiv" id="msdiv1097"></a>“Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Hatthī asse ca pālema.</p>
<p><a class="sc" id="117"></a><a class="ms" id="p_23J_2430"></a><a class="msdiv" id="msdiv1098"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Hatthi­cha­kaṇāni ujjhema.</p>
<p><a class="sc" id="118"></a><a class="ms" id="p_23J_2431"></a><a class="msdiv" id="msdiv1099"></a>Mā no deva avadhi,<br>
Dāse no dehi khaṇḍahālassa;<br>
Api niga­ḷa­bandha­kāpi,<br>
Assachakaṇāni ujjhema.</p>
<p><a class="sc" id="119"></a><a class="ms" id="p_23J_2432"></a><a class="msdiv" id="msdiv1100"></a>Mā no deva avadhi,<br>
Dāse no dehi khaṇḍahālassa;<br>
Yassa honti tava kāmā,<br>
Api raṭṭhā pabbājitā;<br>
Bhikkhācariyaṃ carissāma.</p>
<p><a class="sc" id="120"></a><a class="pts" id="pts6.150"></a><a class="ms" id="p_23J_2433"></a><a class="msdiv" id="msdiv1101"></a>Dibbaṃ deva upayācanti,<br>
puttatthikāpi daliddā;<br>
Paṭibhānānipi hitvā,<br>
putte na labhanti ekaccā.</p>
<p><a class="sc" id="121"></a><a class="ms" id="p_23J_2434"></a><a class="msdiv" id="msdiv1102"></a><span class="var" title="assāsakāni (bj, pts1) | āsāsikāni (s2, s3)" id="note1565">Āsīsikāni</span> karonti,<br>
Puttā no jāyantu tato <span class="var" title="puttā (pts1)" id="note1566">paputtā</span>;<br>
Atha no akāraṇasmā,<br>
Yaññatthāya deva ghātesi.</p>
<p><a class="sc" id="122"></a><a class="ms" id="p_23J_2435"></a><a class="msdiv" id="msdiv1103"></a>Upayācitakena puttaṃ labhanti,<br>
Mā tāta no aghātesi;<br>
Mā kicchā­laddha­kehi puttehi,<br>
Yajittho imaṃ yaññaṃ.</p>
<p><a class="sc" id="123"></a><a class="ms" id="p_23J_2436"></a><a class="msdiv" id="msdiv1104"></a>Upayācitakena puttaṃ labhanti,<br>
Mā tāta no aghātesi;<br>
Mā kapaṇa­laddha­kehi puttehi,<br>
Ammāya no vippavāsesi.</p>
<p><a class="sc" id="124"></a><a class="ms" id="p_23J_2437"></a><a class="msdiv" id="msdiv1105"></a><span class="var" title="bahudukkha (bj, pts1) | bahudukkhaṃ (s2, s3, mr)" id="note1567">Bahudukkhā</span> posiya candaṃ,<br>
amma tuvaṃ jīyase puttaṃ;<br>
Vandāmi kho te pāde,<br>
labhataṃ tāto paralokaṃ.</p>
<p><a class="sc" id="125"></a><a class="ms" id="p_23J_2438"></a><a class="msdiv" id="msdiv1106"></a>Handa ca maṃ upaguyha,<br>
Pāde te amma vandituṃ dehi;<br>
Gacchāmi dāni <span class="var" title="vippavāsaṃ (mr)" id="note1568">pavāsaṃ</span>,<br>
Yaññatthāya ekarājassa.</p>
<p><a class="sc" id="126"></a><a class="ms" id="p_23J_2439"></a><a class="msdiv" id="msdiv1107"></a>Handa ca maṃ <span class="var" title="upaguyha (mr)" id="note1569">upagūha</span>,<br>
Pāde te amma vandituṃ dehi;<br>
Gacchāmi dāni pavāsaṃ,<br>
Mātu katvā hadayasokaṃ.</p>
<p><a class="sc" id="127"></a><a class="ms" id="p_23J_2440"></a><a class="msdiv" id="msdiv1108"></a>Handa ca maṃ <span class="var" title="upaguyha (mr)" id="note1570">upagūha</span>,<br>
Pāde te amma vandituṃ dehi;<br>
Gacchāmi dāni pavāsaṃ,<br>
Janassa katvā hadayasokaṃ”.</p>
<p><a class="sc" id="128"></a><a class="pts" id="pts6.151"></a><a class="ms" id="p_23J_2441"></a><a class="msdiv" id="msdiv1109"></a>“Handa ca padumapattānaṃ,<br>
Moḷiṃ bandhassu gotamiputta;<br>
<span class="var" title="campa­ka­dala­vīti­missāyo (bj) | campa­ka­dali­vīti­missāyo (pts1) | campa­ka­dali­missāyo (mr)" id="note1571">Campa­ka­da­lamissāyo</span>,<br>
Esā te porāṇikā pakati.</p>
<p><a class="sc" id="129"></a><a class="ms" id="p_23J_2442"></a><a class="msdiv" id="msdiv1110"></a>Handa ca vilepanaṃ te,<br>
Pacchimakaṃ candanaṃ vilimpassu;<br>
Yehi ca suvilitto,<br>
Sobhasi rājaparisāyaṃ.</p>
<p><a class="sc" id="130"></a><a class="ms" id="p_23J_2443"></a><a class="msdiv" id="msdiv1111"></a>Handa ca mudukāni vatthāni,<br>
Pacchimakaṃ kāsikaṃ nivāsehi;<br>
Yehi ca sunivattho,<br>
Sobhasi rājaparisāyaṃ.</p>
<p><a class="sc" id="131"></a><a class="ms" id="p_23J_2444"></a><a class="msdiv" id="msdiv1112"></a>­Muttāma­ṇi­kana­ka­vi­bhū­sitāni,<br>
Gaṇhassu hatthā­bhara­ṇāni;<br>
Yehi ca hatthā­bhara­ṇehi,<br>
Sobhasi rājaparisāyaṃ”.</p>
<p><a class="sc" id="132"></a><a class="ms" id="p_23J_2445"></a><a class="msdiv" id="msdiv1113"></a>“Na hi nūnāyaṃ raṭṭhapālo,<br>
Bhūmipati janapadassa dāyādo;<br>
Lokissaro mahanto,<br>
Putte snehaṃ janayati”.</p>
<p><a class="sc" id="133"></a><a class="ms" id="p_23J_2446"></a><a class="msdiv" id="msdiv1114"></a>“Mayhampi piyā puttā,<br>
Attā ca piyo tumhe ca bhariyāyo;<br>
Saggañca <span class="var" title="patthayamāno (s2, s3, mr)" id="note1572">patthayāno</span>,<br>
Tenāhaṃ ghātayissāmi”.</p>
<p><a class="sc" id="134"></a><a class="pts" id="pts6.152"></a><a class="ms" id="p_23J_2447"></a><a class="msdiv" id="msdiv1115"></a>“Maṃ paṭhamaṃ ghātehi,<br>
Mā me hadayaṃ dukkhaṃ phālesi;<br>
<span class="var" title="analaṅkato (mr)" id="note1573">Alaṅkato</span> sundarako,<br>
Putto deva tava sukhumālo.</p>
<p><a class="sc" id="135"></a><a class="ms" id="p_23J_2448"></a><a class="msdiv" id="msdiv1116"></a>Handayya maṃ hanassu,<br>
<span class="var" title="salokā (bj, pts1, mr) | sasokā (s2, s3)" id="note1574">Paraloke</span> <span class="var" title="candiyena (bj, pts1, mr)" id="note1575">candakena</span> hessāmi;<br>
Puññaṃ karassu vipulaṃ,<br>
Vicarāma ubhopi paraloke”.</p>
<p><a class="sc" id="136"></a><a class="ms" id="p_23J_2449"></a><a class="msdiv" id="msdiv1117"></a>“Mā tvaṃ cande rucci <span class="var" title="idaṃ padaṃ bj, pts1 potthakesu" id="note1576">maraṇaṃ</span>,<br>
Bahukā tava devarā visālakkhi;<br>
Te taṃ ramayissanti,<br>
Yiṭṭhasmiṃ gotamiputte”.</p>
<p><a class="sc" id="137"></a><a class="ms" id="p_23J_2450"></a><a class="msdiv" id="msdiv1118"></a>Evaṃ vutte, candā attānaṃ,<br>
hanti hatthatalakehi;<br>
“<span class="var" title="alamatthu (bj, pts1)" id="note1577">Alamettha</span> jīvitena,<br>
<span class="var" title="pāyāmi (bj, pts1)" id="note1578">pissāmi</span> visaṃ marissāmi.</p>
<p><a class="sc" id="138"></a><a class="ms" id="p_23J_2451"></a><a class="msdiv" id="msdiv1119"></a>Na hi nūnimassa rañño,<br>
Mittāmaccā ca vijjare suhadā;<br>
Ye na vadanti rājānaṃ,<br>
Mā ghātayi orase putte.</p>
<p><a class="sc" id="139"></a><a class="ms" id="p_23J_2452"></a><a class="msdiv" id="msdiv1120"></a>Na hi nūnimassa rañño,<br>
Ñātī mittā ca vijjare suhadā;<br>
Ye na vadanti rājānaṃ,<br>
Mā ghātayi atraje putte.</p>
<p><a class="sc" id="140"></a><a class="pts" id="pts6.153"></a><a class="ms" id="p_23J_2453"></a><a class="msdiv" id="msdiv1121"></a>Ime tepi mayhaṃ puttā,<br>
Guṇino kāyūradhārino rāja;<br>
Tehipi yajassu yaññaṃ,<br>
Atha <span class="var" title="muccatu (pts1, mr)" id="note1579">muñcatu</span> gotamiputte.</p>
<p><a class="sc" id="141"></a><a class="ms" id="p_23J_2454"></a><a class="msdiv" id="msdiv1122"></a>Bilasataṃ maṃ katvāna,<br>
Yajassu sattadhā mahārāja;<br>
Mā jeṭṭha­puttama­vadhi,<br>
Adūsakaṃ sīhasaṅkāsaṃ.</p>
<p><a class="sc" id="142"></a><a class="ms" id="p_23J_2455"></a><a class="msdiv" id="msdiv1123"></a>Bilasataṃ maṃ katvāna,<br>
Yajassu sattadhā mahārāja;<br>
Mā jeṭṭha­puttama­vadhi,<br>
Apekkhitaṃ sabbalokassa”.</p>
<p><a class="sc" id="143"></a><a class="ms" id="p_23J_2456"></a><a class="msdiv" id="msdiv1124"></a>“Bahukā tava dinnābharaṇā,<br>
Uccāvacā subhaṇitamhi;<br>
­Muttāma­ṇi­veḷu­riyā,<br>
Etaṃ te pacchimakaṃ dānaṃ”.</p>
<p><a class="sc" id="144"></a><a class="ms" id="p_23J_2457"></a><a class="msdiv" id="msdiv1125"></a>“Yesaṃ pubbe khandhesu,<br>
Phullā mālāguṇā vivattiṃsu;<br>
Tesajjapi <span class="var" title="pītanisito (bj, pts1)" id="note1580">sunisito</span>,<br>
Nettiṃso vivattissati khandhesu.</p>
<p><a class="sc" id="145"></a><a class="ms" id="p_23J_2458"></a><a class="msdiv" id="msdiv1126"></a>Yesaṃ pubbe khandhesu,<br>
Cittā mālāguṇā vivattiṃsu;<br>
Tesajjapi sunisito,<br>
Nettiṃso vivattissati khandhesu.</p>
<p><a class="sc" id="146"></a><a class="ms" id="p_23J_2459"></a><a class="msdiv" id="msdiv1127"></a><span class="var" title="acirā (bj, s2, s3, pts1)" id="note1581">Aciraṃ</span> vata nettiṃso,<br>
Vivattissati rājaputtānaṃ khandhesu;<br>
Atha mama hadayaṃ na phalati,<br>
Tāva daḷhabandhañca me āsi.</p>
<p><a class="sc" id="147"></a><a class="pts" id="pts6.154"></a><a class="ms" id="p_23J_2460"></a><a class="msdiv" id="msdiv1128"></a>Kāsika­suci­vattha­dharā,<br>
Kuṇḍalino agalu­canda­na­vilittā;<br>
Niyyātha candasūriyā,<br>
Yaññatthāya ekarājassa.</p>
<p><a class="sc" id="148"></a><a class="ms" id="p_23J_2461"></a><a class="msdiv" id="msdiv1129"></a>Kāsika­suci­vattha­dharā,<br>
Kuṇḍalino agalu­canda­na­vilittā;<br>
Niyyātha candasūriyā,<br>
Mātu katvā hadayasokaṃ.</p>
<p><a class="sc" id="149"></a><a class="ms" id="p_23J_2462"></a><a class="msdiv" id="msdiv1130"></a>Kāsika­suci­vattha­dharā,<br>
Kuṇḍalino agalu­canda­na­vilittā;<br>
Niyyātha candasūriyā,<br>
Janassa katvā hadayasokaṃ.</p>
<p><a class="sc" id="150"></a><a class="ms" id="p_23J_2463"></a><a class="msdiv" id="msdiv1131"></a>Maṃ­sarasa­bhojanā nhāpaka­sunhā­pitā,<br>
Kuṇḍalino agalu­canda­na­vilittā;<br>
Niyyātha candasūriyā,<br>
Yaññatthāya ekarājassa.</p>
<p><a class="sc" id="151"></a><a class="ms" id="p_23J_2464"></a><a class="msdiv" id="msdiv1132"></a>Maṃ­sarasa­bhojanā nhāpaka­sunhā­pitā,<br>
Kuṇḍalino agalu­canda­na­vilittā;<br>
Niyyātha candasūriyā,<br>
Mātu katvā hadayasokaṃ.</p>
<p><a class="sc" id="152"></a><a class="ms" id="p_23J_2465"></a><a class="msdiv" id="msdiv1133"></a>Maṃ­sarasa­bhojanā nhāpaka­sunhā­pitā,<br>
Kuṇḍalino agalu­canda­na­vilittā;<br>
Niyyātha candasūriyā,<br>
Janassa katvā hadayasokaṃ”.</p>
<p><a class="sc" id="153"></a><a class="ms" id="p_23J_2466"></a><a class="msdiv" id="msdiv1134"></a>Sabbasmiṃ upakkhaṭasmiṃ,<br>
Nisīdite <span class="var" title="candiyasmiṃ (bj, pts1) | canda­suriyas­miṃ (s2, s3)" id="note1582">candasmiṃ</span> yaññatthāya;<br>
Pañcā­larāja­dhītā pañjalikā,<br>
<span class="var" title="sabba­parisa­manupa­riyāsi (bj, pts1) | sabba­parisan­tara­manupa­riyāsi (s2, s3)" id="note1583">Sabbaparisāya samanupariyāyi</span>.</p>
<p><a class="sc" id="154"></a><a class="ms" id="p_23J_2467"></a><a class="msdiv" id="msdiv1135"></a>“Yena saccena khaṇḍahālo,<br>
Pāpakammaṃ karoti dummedho;<br>
Etena saccavajjena,<br>
Samaṅginī sāmikena homi.</p>
<p><a class="sc" id="155"></a><a class="ms" id="p_23J_2468"></a><a class="msdiv" id="msdiv1136"></a>Ye idhatthi amanussā,<br>
Yāni ca yak­kha­bhūta­bhabyāni;<br>
Karontu me veyyāvaṭikaṃ,<br>
Samaṅginī sāmikena homi.</p>
<p><a class="sc" id="156"></a><a class="pts" id="pts6.155"></a><a class="ms" id="p_23J_2469"></a><a class="msdiv" id="msdiv1137"></a>Yā devatā idhāgatā,<br>
Yāni ca yak­kha­bhūta­bhabyāni;<br>
Saraṇesiniṃ anāthaṃ tāyatha maṃ,<br>
Yācāmahaṃ pati māhaṃ <span class="var" title="ajiyyaṃ (bj)" id="note1584">ajeyyaṃ</span>”.</p>
<p><a class="sc" id="157"></a><a class="ms" id="p_23J_2470"></a><a class="msdiv" id="msdiv1138"></a>Taṃ sutvā amanusso,<br>
Ayokūṭaṃ parib­bha­metvāna;<br>
Bhayamassa janayanto,<br>
Rājānaṃ idamavoca.</p>
<p><a class="sc" id="158"></a><a class="ms" id="p_23J_2471"></a><a class="msdiv" id="msdiv1139"></a>“Bujjhassu kho rājakali,<br>
Mā <span class="var" title="mā tehaṃ (s2, s3)" id="note1585">tāhaṃ</span> matthakaṃ <span class="var" title="nitāḷemi (bj, pts1) | nipphālesiṃ (mr)" id="note1586">nitāḷesiṃ</span>;<br>
Mā jeṭṭha­puttama­vadhi,<br>
Adūsakaṃ sīhasaṅkāsaṃ.</p>
<p><a class="sc" id="159"></a><a class="ms" id="p_23J_2472"></a><a class="msdiv" id="msdiv1140"></a>Ko te diṭṭho rājakali,<br>
Puttabhariyāyo <span class="var" title="haññamānā (bj, mr)" id="note1587">haññamānāyo</span>;<br>
Seṭṭhi ca gahapatayo,<br>
Adūsakā saggakāmā hi”.</p>
<p><a class="sc" id="160"></a><a class="ms" id="p_23J_2473"></a><a class="msdiv" id="msdiv1141"></a>Taṃ sutvā khaṇḍahālo,<br>
Rājā ca abbhutamidaṃ disvāna;<br>
Sabbesaṃ bandhanāni mocesuṃ,<br>
Yathā taṃ <span class="var" title="apāpānaṃ (bj, pts1)" id="note1588">anupaghātaṃ</span>.</p>
<p><a class="sc" id="161"></a><a class="ms" id="p_23J_2474"></a><a class="msdiv" id="msdiv1142"></a>Sabbesu vippamuttesu,<br>
Ye tattha samāgatā tadā āsuṃ;<br>
Sabbe ekeka­leḍḍu­kamadaṃsu,<br>
Esa vadho khaṇḍahālassa.</p>
<p><a class="sc" id="162"></a><a class="pts" id="pts6.156"></a><a class="ms" id="p_23J_2475"></a><a class="msdiv" id="msdiv1143"></a>Sabbe <span class="var" title="patiṃsu (bj) | patitvā (pts1)" id="note1589">paviṭṭhā</span> nirayaṃ,<br>
Yathā taṃ pāpakaṃ karitvāna;<br>
Na hi pāpakammaṃ katvā,<br>
Labbhā sugatiṃ ito gantuṃ.</p>
<p><a class="sc" id="163"></a><a class="ms" id="p_23J_2476"></a><a class="msdiv" id="msdiv1144"></a>Sabbesu vippamuttesu,<br>
<span class="var" title="ye ca (bj, pts1)" id="note1590">Ye</span> tattha samāgatā tadā āsuṃ;<br>
Candaṃ abhisiñciṃsu,<br>
Samāgatā <span class="var" title="rājapurisā (s2, s3)" id="note1591">rājaparisā</span> ca.</p>
<p><a class="sc" id="164"></a><a class="ms" id="p_23J_2477"></a><a class="msdiv" id="msdiv1145"></a>Sabbesu vippamuttesu,<br>
<span class="var" title="ye ca (bj, pts1) | yā (s2, s3)" id="note1592">Ye</span> tattha samāgatā tadā āsuṃ;<br>
Candaṃ abhisiñciṃsu,<br>
Samāgatā rājakaññāyo ca.</p>
<p><a class="sc" id="165"></a><a class="ms" id="p_23J_2478"></a><a class="msdiv" id="msdiv1146"></a>Sabbesu vippamuttesu,<br>
Ye tattha samāgatā tadā āsuṃ;<br>
Candaṃ abhisiñciṃsu,<br>
Samāgatā <span class="var" title="devapurisā (s2, s3)" id="note1593">devaparisā</span> ca.</p>
<p><a class="sc" id="166"></a><a class="ms" id="p_23J_2479"></a><a class="msdiv" id="msdiv1147"></a>Sabbesu vippamuttesu,<br>
<span class="var" title="ye ca (bj, pts1) | yā (s2, s3)" id="note1594">Ye</span> tattha samāgatā tadā āsuṃ;<br>
Candaṃ abhisiñciṃsu,<br>
Samāgatā devakaññāyo ca.</p>
<p><a class="sc" id="167"></a><a class="ms" id="p_23J_2480"></a><a class="msdiv" id="msdiv1148"></a>Sabbesu vippamuttesu,<br>
Ye tattha samāgatā tadā āsuṃ;<br>
Celukkhepa­ma­karuṃ,<br>
Samāgatā <span class="var" title="rājapurisā (s2, s3)" id="note1595">rājaparisā</span> ca.</p>
<p><a class="sc" id="168"></a><a class="ms" id="p_23J_2481"></a><a class="msdiv" id="msdiv1149"></a>Sabbesu vippamuttesu,<br>
<span class="var" title="ye ca (bj, pts1) | yā (s2, s3)" id="note1596">Ye</span> tattha samāgatā tadā āsuṃ;<br>
Celukkhepa­ma­karuṃ,<br>
Samāgatā rājakaññāyo ca.</p>
<p><a class="sc" id="169"></a><a class="ms" id="p_23J_2482"></a><a class="msdiv" id="msdiv1150"></a>Sabbesu vippamuttesu,<br>
Ye tattha samāgatā tadā āsuṃ;<br>
Celukkhepa­ma­karuṃ,<br>
Samāgatā <span class="var" title="devapurisā (s2, s3)" id="note1597">devaparisā</span> ca.</p>
<p><a class="sc" id="170"></a><a class="ms" id="p_23J_2483"></a><a class="msdiv" id="msdiv1151"></a>Sabbesu vippamuttesu,<br>
<span class="var" title="ye ca (bj, pts1) | yā (s2, s3)" id="note1598">Ye</span> tattha samāgatā tadā āsuṃ;<br>
Celukkhepa­ma­karuṃ,<br>
Samāgatā devakaññāyo ca.</p>
<p><a class="sc" id="171"></a><a class="ms" id="p_23J_2484"></a><a class="msdiv" id="msdiv1152"></a>Sabbesu vippamuttesu,<br>
<span class="var" title="bahū ānandano ahu vaṃso (bj) | bahū ānandino ahu (s2, s3) | bahu ānandito ahu vaṃso (pts1)" id="note1599">Bahū ānanditā ahuṃ</span>;<br>
<span class="var" title="nandippavesi nagaraṃ (bj, pts1) | vādiṃsu nandip­pavesa­na­garaṃ (s2, s3) | nandiṃ pavesi nagare (mr)" id="note1600">Nandiṃ pavesi nagaraṃ</span>,<br>
Bandhanā mokkho aghositthāti.</p>
</blockquote>
<p class="endsutta"><a class="sc" id="172"></a><a class="ms" id="p_23J_2485"></a><span class="var" title="khaṇ­ḍa­hāla­jātakaṃ (bj, pts1)" id="note1601">Canda­kumā­rajāta­kaṃ</span> sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>