<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja468">
<article>
<div class="hgroup">
<p class="division">Jātaka</p>
<p>Dvāda­sa­ka­nipāta</p>
<p>Cūḷa­kuṇāla­vagga</p>
<h1>5. Jana­sandha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.177"></a><a class="ms" id="p_22J_2291"></a><a class="msdiv" id="msdiv49"></a>“Dasa <span class="var" title="khalumāni (s2, s3)" id="note1362">khalu imāni</span> ṭhānāni,<br>
Yāni pubbe akaritvā;<br>
Sa pacchā manutappati,<br>
<span class="var" title="iccāha rājā (bj, s2, s3, pts1)" id="note1363">Iccevāha</span> janasandho.</p>
<p><a class="sc" id="2"></a><a class="ms" id="p_22J_2292"></a><a class="msdiv" id="msdiv50"></a>Aladdhā vittaṃ tappati,<br>
pubbe asamudānitaṃ;<br>
Na pubbe dhanamesissaṃ,<br>
iti pacchā­nu­tappati.</p>
<p><a class="sc" id="3"></a><a class="ms" id="p_22J_2293"></a><a class="msdiv" id="msdiv51"></a>Sakyarūpaṃ pure santaṃ,<br>
mayā sippaṃ na sikkhitaṃ;<br>
Kicchā vutti asippassa,<br>
iti pacchā­nu­tappati.</p>
<p><a class="sc" id="4"></a><a class="ms" id="p_22J_2294"></a><a class="msdiv" id="msdiv52"></a>Kūṭavedī pure āsiṃ,<br>
pisuṇo piṭṭhimaṃsiko;<br>
Caṇḍo ca pharuso <span class="var" title="cāsiṃ (bj, s2, s3, pts1)" id="note1364">cāpi</span>,<br>
iti pacchā­nu­tappati.</p>
<p><a class="sc" id="5"></a><a class="ms" id="p_22J_2295"></a><a class="msdiv" id="msdiv53"></a>Pāṇātipātī pure āsiṃ,<br>
luddo <span class="var" title="cāsiṃ (bj, pts1)" id="note1365">cāpi</span> anāriyo;<br>
Bhūtānaṃ nāpacāyissaṃ,<br>
iti pacchā­nu­tappati.</p>
<p><a class="sc" id="6"></a><a class="ms" id="p_22J_2296"></a><a class="msdiv" id="msdiv54"></a>Bahūsu vata santīsu,<br>
anāpādāsu itthisu;<br>
Paradāraṃ asevissaṃ,<br>
iti pacchā­nu­tappati.</p>
<p><a class="sc" id="7"></a><a class="ms" id="p_22J_2297"></a><a class="msdiv" id="msdiv55"></a>Bahumhi vata santamhi,<br>
annapāne upaṭṭhite;<br>
Na pubbe <span class="var" title="adadiṃ (bj)" id="note1366">adadaṃ</span> dānaṃ,<br>
iti pacchā­nu­tappati.</p>
<p><a class="sc" id="8"></a><a class="ms" id="p_22J_2298"></a><a class="msdiv" id="msdiv56"></a>Mātaraṃ pitarañcāpi,<br>
<span class="var" title="jiṇṇake gatayobbane (bj, s2, s3, pts1)" id="note1367">jiṇṇakaṃ gatayobbanaṃ</span>;<br>
Pahu santo na posissaṃ,<br>
iti pacchā­nu­tappati.</p>
<p><a class="sc" id="9"></a><a class="ms" id="p_22J_2299"></a><a class="msdiv" id="msdiv57"></a>Ācari­ya­manu­satthā­raṃ,<br>
sabba­kāmara­sāharaṃ;<br>
Pitaraṃ atimaññissaṃ,<br>
iti pacchā­nu­tappati.</p>
<p><a class="sc" id="10"></a><a class="ms" id="p_22J_2300"></a><a class="msdiv" id="msdiv58"></a>Samaṇe brāhmaṇe cāpi,<br>
sīlavante bahussute;<br>
Na pubbe payirupāsissaṃ,<br>
iti pacchā­nu­tappati.</p>
<p><a class="sc" id="11"></a><a class="ms" id="p_22J_2301"></a><a class="msdiv" id="msdiv59"></a>Sādhu hoti tapo ciṇṇo,<br>
santo ca payirupāsito;<br>
Na ca pubbe tapo ciṇṇo,<br>
iti pacchā­nu­tappati.</p>
<p><a class="sc" id="12"></a><a class="ms" id="p_22J_2302"></a><a class="msdiv" id="msdiv60"></a>Yo ca etāni ṭhānāni,<br>
yoniso paṭipajjati;<br>
Karaṃ purisakiccāni,<br>
sa pacchā nānutappatī”ti.</p>
</blockquote>
<p class="endsutta"><a class="sc" id="13"></a><a class="ms" id="p_22J_2303"></a>Jana­sandha­jātakaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
