<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja479">
<article>
<div class="hgroup">
<p class="division">Jātaka</p>
<p>Terasakanipāta</p>
<p>Ambavagga</p>
<h1>6. Kāliṅ­ga­bodhi­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.232"></a><a class="ms" id="p_22J_2455"></a><a class="msdiv" id="msdiv67"></a>Rājā kāliṅgo cakkavatti,<br>
Dhammena <span class="var" title="... manusāsi (s2, s3, mr)" id="note1486">patha­vi­manusā­saṃ</span>;<br>
<span class="var" title="agamāsi (s2, s3, mr)" id="note1487">Agamā</span> bodhisamīpaṃ,<br>
Nāgena mahānubhāvena.</p>
<p><a class="sc" id="2"></a><a class="pts" id="pts4.233"></a><a class="ms" id="p_22J_2456"></a><a class="msdiv" id="msdiv68"></a>Kāliṅgo bhāradvājo ca,<br>
Rājānaṃ kāliṅgaṃ samaṇakolaññaṃ;<br>
Cakkaṃ vattayato <span class="var" title="pariṇetvā (pts1)" id="note1488">pariggahetvā</span>,<br>
Pañjalī idamavoca.</p>
<p><a class="sc" id="3"></a><a class="ms" id="p_22J_2457"></a><a class="msdiv" id="msdiv69"></a>“Paccoroha mahārāja,<br>
Bhūmibhāgo yathā <span class="var" title="samanugīto (bj, pts1) | samaṇugīto (s2, s3)" id="note1489">samaṇuggato</span>;<br>
Idha anadhivarā buddhā,<br>
Abhisambuddhā virocanti.</p>
<p><a class="sc" id="4"></a><a class="ms" id="p_22J_2458"></a><a class="msdiv" id="msdiv70"></a>Padakkhiṇato āvaṭṭā,<br>
Tiṇalatā asmiṃ bhūmibhāgasmiṃ;<br>
<span class="var" title="puthuviyā ayaṃ (bj) | paṭhaviyā ayaṃ (s2, s3) | puthaviyā'yaṃ (pts1)" id="note1490">Pathaviyā nābhiyaṃ</span> maṇḍo,<br>
Iti no <span class="var" title="sutaṃ mahārāja (bj, s2, s3, pts1)" id="note1491">sutaṃ mante mahārāja</span>.</p>
<p><a class="sc" id="5"></a><a class="ms" id="p_22J_2459"></a><a class="msdiv" id="msdiv71"></a>Sāgara­pariyan­tāya,<br>
Mediniyā sabba­bhūta­dhara­ṇiyā;<br>
Pathaviyā ayaṃ maṇḍo,<br>
Orohitvā namo karohi.</p>
<p><a class="sc" id="6"></a><a class="ms" id="p_22J_2460"></a><a class="msdiv" id="msdiv72"></a>Ye te bhavanti nāgā ca,<br>
abhijātā ca kuñjarā;<br>
Ettāvatā padesaṃ te,<br>
nāgā neva mupayanti.</p>
<p><a class="sc" id="7"></a><a class="ms" id="p_22J_2461"></a><a class="msdiv" id="msdiv73"></a><span class="var" title="abhijāto te nāgo (bj, pts1)" id="note1492">Abhijāto nāgo</span> kāmaṃ,<br>
Pesehi kuñjaraṃ dantiṃ;<br>
Ettāvatā <span class="var" title="padeso ca (s2, s3, mr)" id="note1493">padeso</span>,<br>
<span class="var" title="na sakkā (s2, s3)" id="note1494">Sakkā</span> nāgena mupagantuṃ.</p>
<p><a class="sc" id="8"></a><a class="ms" id="p_22J_2462"></a><a class="msdiv" id="msdiv74"></a>Taṃ sutvā rājā kāliṅgo,<br>
Vey­yañjani­kavaco nisāmetvā;<br>
Sampesesi nāgaṃ ñassāma,<br>
Mayaṃ <span class="var" title="yathā idaṃ (bj, s2, s3, pts1)" id="note1495">yathimassidaṃ</span> vacanaṃ”.</p>
<p><a class="sc" id="9"></a><a class="ms" id="p_22J_2463"></a><a class="msdiv" id="msdiv75"></a>Sampesito ca raññā,<br>
Nāgo koñcova abhinaditvāna;<br>
<span class="var" title="paṭiosakkitvā (mr)" id="note1496">Paṭisakkitvā</span> nisīdi,<br>
Garuṃva bhāraṃ asahamāno.</p>
<p><a class="sc" id="10"></a><a class="pts" id="pts4.234"></a><a class="ms" id="p_22J_2464"></a><a class="msdiv" id="msdiv76"></a>Kāliṅ­ga­bhārad­vājo,<br>
Nāgaṃ khīṇāyukaṃ viditvāna;<br>
Rājānaṃ kāliṅgaṃ,<br>
Taramāno ajjhabhāsittha;<br>
“Aññaṃ saṅkama nāgaṃ,<br>
Nāgo khīṇāyuko mahārāja”.</p>
<p><a class="sc" id="11"></a><a class="ms" id="p_22J_2465"></a><a class="msdiv" id="msdiv77"></a>Taṃ sutvā kāliṅgo,<br>
taramāno saṅkamī nāgaṃ;<br>
Saṅkanteva raññe,<br>
nāgo tattheva <span class="var" title="patito (mr)" id="note1497">pati</span> bhumyā;<br>
Vey­yañjani­kavaco,<br>
yathā tathā ahu nāgo.</p>
<p><a class="sc" id="12"></a><a class="ms" id="p_22J_2466"></a><a class="msdiv" id="msdiv78"></a>Kāliṅgo rājā kāliṅgaṃ,<br>
brāhmaṇaṃ etadavoca;<br>
“Tvameva asi sambuddho,<br>
sabbaññū sabbadassāvī”.</p>
<p><a class="sc" id="13"></a><a class="ms" id="p_22J_2467"></a><a class="msdiv" id="msdiv79"></a><span class="var" title="taṃ vacanaṃ (bj, pts1)" id="note1498">Taṃ</span> anadhivāsento <span class="var" title="kāliṅgo (bj, s2, s3) | kaliṅga (pts1)" id="note1499">kāliṅgaṃ</span>,<br>
Brāhmaṇo idamavoca;<br>
“Veyyañjanikā hi mayaṃ,<br>
Buddhā sabbaññuno mahārāja.</p>
<p><a class="sc" id="14"></a><a class="ms" id="p_22J_2468"></a><a class="msdiv" id="msdiv80"></a>Sabbaññū sabbavidū ca,<br>
Buddhā na lakkhaṇena jānanti;<br>
<span class="var" title="āgamapurisā (pts1)" id="note1500">Āgamabalasā</span> hi mayaṃ,<br>
Buddhā sabbaṃ pajānanti”.</p>
<p><a class="sc" id="15"></a><a class="pts" id="pts4.236"></a><a class="ms" id="p_22J_2469"></a><a class="msdiv" id="msdiv81"></a><span class="var" title="mahāyitvāna sambodhiṃ (bj, pts1) | pahaṃsitvāna sambodhiṃ (s2, s3) | mamāyitvāna taṃ bodhiṃ (mr)" id="note1501">Mahayitvā sambodhiṃ</span>,<br>
Nānāturiyehi vajjamānehi;<br>
<span class="var" title="mālā­gandha­vi­lepa­naṃ āharitvā (bj, pts1)" id="note1502">Mālāvilepanaṃ abhiharitvā</span>,<br><span class="var" title=" pākāra­parik­khepaṃ kāresi (sī1) | pākāra­parik­khepaṃ kāresi. atha rājā pāyāsi (syā2, syā3, pā1)" id="note1503">Atha rājā manupāyāsi</span>.</p>
<p><a class="sc" id="16"></a><a class="ms" id="p_22J_2470"></a><a class="msdiv" id="msdiv82"></a>Saṭṭhi vāhasahassāni,<br>
pupphānaṃ sannipātayi;<br>
Pūjesi rājā kāliṅgo,<br>
<span class="var" title="... varuttameti (bj)" id="note1505">bodhi­maṇḍa­ma­nutta­ranti</span>.</p>
</blockquote>
<p class="endsutta"><a class="sc" id="17"></a><a class="ms" id="p_22J_2471"></a>Kāliṅ­ga­bodhi­jātakaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>