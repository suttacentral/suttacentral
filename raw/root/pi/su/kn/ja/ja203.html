<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja203">
<article>
<div class="hgroup">
<p class="division">Jātaka</p>
<p>Dukanipāta</p>
<p>Nataṃ­daḷha­vagga</p>
<h1>3. Khaṇḍajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.145"></a><a class="ms" id="p_22J_508"></a><a class="msdiv" id="msdiv105"></a>“Virūpakkhehi me mettaṃ,<br>
Mettaṃ erāpathehi me;<br>
Chabyāputtehi me mettaṃ,<br>
Mettaṃ kaṇhā­gotama­kehi ca.</p>
<p><a class="sc" id="2"></a><a class="pts" id="pts2.146"></a><a class="ms" id="p_22J_509"></a>Apādakehi me mettaṃ,<br>
mettaṃ dvipādakehi me;<br>
Catuppadehi me mettaṃ,<br>
mettaṃ bahuppadehi me.</p>
<p><a class="sc" id="3"></a><a class="ms" id="p_22J_510"></a>Mā maṃ apādako hiṃsi,<br>
mā maṃ hiṃsi dvipādako;<br>
Mā maṃ catuppado hiṃsi,<br>
mā maṃ hiṃsi bahuppado.</p>
<p><a class="sc" id="4"></a><a class="ms" id="p_22J_511"></a>Sabbe sattā sabbe pāṇā,<br>
sabbe bhūtā ca kevalā;<br>
Sabbe bhadrāni passantu,<br>
mā <span class="var" title="kiñci (s2, s3, mr)" id="note253">kañci</span> pāpamāgamā.</p>
<p><a class="sc" id="5"></a><a class="ms" id="p_22J_512"></a><a class="msdiv" id="msdiv106"></a>Appamāṇo buddho,<br>
Appamāṇo dhammo;<br>
Appamāṇo saṃgho,<br>
Pamāṇavantāni <span class="var" title="siriṃsapāni (bj, s2, s3, pts1)" id="note254">sarīsapāni</span>;<br>
Ahi­vicchi­ka­satapadī,<br>
<span class="var" title="uṇṇānābhi (bj, pts1) | uṇṇānābhī (s2, s3)" id="note255">Uṇṇanābhi</span> sarabū mūsikā.</p>
<p><a class="sc" id="6"></a><a class="pts" id="pts2.147"></a><a class="ms" id="p_22J_513"></a>Katā me rakkhā katā me parittā,<br>
Paṭikkamantu bhūtāni;<br>
Sohaṃ namo bhagavato,<br>
Namo sattannaṃ sammā­sambud­dhā­nan”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_514"></a><span class="var" title="khan­dha­vatta­jātakaṃ (bj, pts1) | khan­dha­parit­ta­jātakaṃ (s2, s3)" id="note256">Khaṇḍajātakaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
