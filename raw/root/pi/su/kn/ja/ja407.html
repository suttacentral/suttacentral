<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja407">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>2. Mahākapijātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.373"></a><a class="ms" id="p_22J_1580"></a><a class="msdiv" id="msdiv83"></a>“Attānaṃ saṅkamaṃ katvā,<br>
Yo sotthiṃ samatārayi;<br>
Kiṃ tvaṃ tesaṃ <span class="var" title="kimo (bj, pts1) | kiṃme (s2, s3)" id="note929">kime</span> tuyhaṃ,<br>
Honti <span class="var" title="hete (s2, s3) | so te (mr)" id="note930">ete</span> mahākapi”.</p>
<p><a class="sc" id="2"></a><a class="ms" id="p_22J_1581"></a><a class="msdiv" id="msdiv84"></a>“Rājāhaṃ issaro tesaṃ,<br>
yūthassa parihārako;<br>
Tesaṃ sokaparetānaṃ,<br>
bhītānaṃ te arindama.</p>
<p><a class="sc" id="3"></a><a class="ms" id="p_22J_1582"></a><a class="msdiv" id="msdiv85"></a><span class="var" title="sa laṅghayitvā (pts1) | sulaṅghayitvā (mr)" id="note931">Ullaṅghayitvā</span> attānaṃ,<br>
­vissaṭ­ṭha­dhanuno sataṃ;<br>
Tato aparapādesu,<br>
daḷhaṃ bandhaṃ latāguṇaṃ.</p>
<p><a class="sc" id="4"></a><a class="ms" id="p_22J_1583"></a><a class="msdiv" id="msdiv86"></a>Chinnabbhamiva vātena,<br>
<span class="var" title="nunno (bj)" id="note932">Nuṇṇo</span> rukkhaṃ upāgamiṃ;<br>
Sohaṃ appabhavaṃ tattha,<br>
Sākhaṃ hatthehi aggahiṃ.</p>
<p><a class="sc" id="5"></a><a class="ms" id="p_22J_1584"></a><a class="msdiv" id="msdiv87"></a>Taṃ maṃ viyāyataṃ santaṃ,<br>
sākhāya ca latāya ca;<br>
Samanukkamantā pādehi,<br>
sotthiṃ sākhāmigā gatā.</p>
<p><a class="sc" id="6"></a><a class="ms" id="p_22J_1585"></a><a class="msdiv" id="msdiv88"></a>Taṃ maṃ na tapate bandho,<br>
<span class="var" title="vadho (bj, s2, s3, pts1)" id="note933">mato</span> me na tapessati;<br>
Sukhamāharitaṃ tesaṃ,<br>
yesaṃ rajjamakārayiṃ.</p>
<p><a class="sc" id="7"></a><a class="ms" id="p_22J_1586"></a><a class="msdiv" id="msdiv89"></a>Esā te upamā rāja,<br><span class="var" title=" attha­sandas­sanī katā (sī1, pā1), taṃ suṇāhi arindama (syā2), taṃ suṇāhi arindamaṃ (syā3)" id="note934">taṃ suṇohi arindama</span>;<br>
Raññā raṭṭhassa yoggassa,<br>
balassa nigamassa ca;<br>
Sabbesaṃ sukha­meṭṭhab­baṃ,<br>
khattiyena pajānatā”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1587"></a>Mahā­kapi­jātakaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>