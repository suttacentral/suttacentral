<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja459">
<article>
<div class="hgroup">
<p class="division">Jātaka</p>
<p>Ekā­dasaka­nipāta</p>
<p>Mātu­posa­ka­vagga</p>
<h1>5. Pānīyajātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_2169"></a><a class="msdiv" id="msdiv59"></a>“Mitto mittassa pānīyaṃ,<br>
adinnaṃ paribhuñjisaṃ;<br>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class="sc" id="2"></a><a class="ms" id="p_22J_2170"></a><a class="msdiv" id="msdiv60"></a>Paradārañca disvāna,<br>
chando me <span class="var" title="upapajjatha (s2, s3, mr)" id="note1291">udapajjatha</span>;<br>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class="sc" id="3"></a><a class="ms" id="p_22J_2171"></a><a class="msdiv" id="msdiv61"></a>Pitaraṃ me mahārāja,<br>
corā <span class="var" title="agaṇhuṃ (bj, pts1) | aggaṇhu (s2, s3) | agaṇhi (mr)" id="note1292">agaṇhu</span> kānane;<br>
Tesāhaṃ pucchito jānaṃ,<br>
aññathā naṃ viyākariṃ.</p>
<p><a class="sc" id="4"></a><a class="ms" id="p_22J_2172"></a><a class="msdiv" id="msdiv62"></a>Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class="sc" id="5"></a><a class="ms" id="p_22J_2173"></a><a class="msdiv" id="msdiv63"></a>Pāṇāti­pāta­ma­karuṃ,<br>
somayāge upaṭṭhite;<br>
Tesāhaṃ samanuññāsiṃ.</p>
<p><a class="sc" id="6"></a><a class="ms" id="p_22J_2174"></a><a class="msdiv" id="msdiv64"></a>Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class="sc" id="7"></a><a class="pts" id="pts4.117"></a><a class="ms" id="p_22J_2175"></a><a class="msdiv" id="msdiv65"></a><span class="var" title="... madhukā (bj, s2, s3, pts1)" id="note1293">Surā­meraya­mādhukā</span>,<br>
ye janā paṭhamāsu no;<br>
Bahūnaṃ te anatthāya,<br>
majja­pā­na­makappa­yuṃ;<br>
Tesāhaṃ samanuññāsiṃ.</p>
<p><a class="sc" id="8"></a><a class="ms" id="p_22J_2176"></a><a class="msdiv" id="msdiv66"></a>Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ”.</p>
<p><a class="sc" id="9"></a><a class="ms" id="p_22J_2177"></a><a class="msdiv" id="msdiv67"></a>“Dhiratthu subahū kāme,<br>
duggandhe bahukaṇṭake;<br>
Ye ahaṃ paṭisevanto,<br>
nālabhiṃ tādisaṃ sukhaṃ”.</p>
<p><a class="sc" id="10"></a><a class="pts" id="pts4.118"></a><a class="ms" id="p_22J_2178"></a><a class="msdiv" id="msdiv68"></a>“Mahassādā sukhā kāmā,<br>
Natthi kāmā <span class="var" title="kāmaparaṃ (bj, pts1)" id="note1294">paraṃ</span> sukhaṃ;<br>
Ye kāme paṭisevanti,<br>
Saggaṃ te upapajjare”.</p>
<p><a class="sc" id="11"></a><a class="ms" id="p_22J_2179"></a><a class="msdiv" id="msdiv69"></a>“Appassādā dukhā kāmā,<br>
natthi kāmā paraṃ dukhaṃ;<br>
Ye kāme paṭisevanti,<br>
nirayaṃ te upapajjare.</p>
<p><a class="sc" id="12"></a><a class="ms" id="p_22J_2180"></a><a class="msdiv" id="msdiv70"></a>Asī yathā sunisito,<br>
nettiṃsova <span class="var" title="supāyito (mr)" id="note1295">supāyiko</span>;<br>
Sattīva urasi khittā,<br>
kāmā dukkhatarā tato.</p>
<p><a class="sc" id="13"></a><a class="ms" id="p_22J_2181"></a><a class="msdiv" id="msdiv71"></a>Aṅgārānaṃva jalitaṃ,<br>
kāsuṃ sādhikaporisaṃ;<br>
Phālaṃva divasantattaṃ,<br>
kāmā dukkhatarā tato.</p>
<p><a class="sc" id="14"></a><a class="ms" id="p_22J_2182"></a><a class="msdiv" id="msdiv72"></a>Visaṃ yathā halāhalaṃ,<br>
<span class="var" title="tela­muk­kaṭṭhi­taṃ (bj, pts1) | telaṃ pakkuṭṭhitaṃ (s2, s3)" id="note1296">telaṃ pakkuthitaṃ</span> yathā;<br>
<span class="var" title="tambalohaṃ (s2, s3)" id="note1297">Tambaloha</span> vilīnaṃva,<br>
kāmā dukkhatarā tato”ti.</p>
</blockquote>
<p class="endsutta"><a class="sc" id="15"></a><a class="ms" id="p_22J_2183"></a>Pānīyajātakaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
