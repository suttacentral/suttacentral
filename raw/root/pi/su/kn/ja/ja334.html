<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja334">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>4. Rājovādajātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1054"></a><a class="msdiv" id="msdiv133"></a>“<span class="var" title="gunnañce (^an4.70#1 [70. Adhammikasutta]; ^ne6#4 [Sāsanapaṭṭhāna], ^ne6#56 [Sāsanapaṭṭhāna])" id="note596">Gavañce</span> taramānānaṃ,<br>
jimhaṃ gacchati puṅgavo;<br>
<span class="var" title="sabbā gāvī jimhaṃ yanti (s2, s3)" id="note597">Sabbā tā jimhaṃ gacchanti</span>,<br>
nette jimhaṃ gate sati.</p>
<p><a class="sc" id="2"></a><a class="ms" id="p_22J_1055"></a><a class="msdiv" id="msdiv134"></a>Evameva manussesu,<br>
yo hoti seṭṭhasammato;<br>
So ce adhammaṃ carati,<br>
pageva itarā pajā;<br>
Sabbaṃ raṭṭhaṃ dukhaṃ seti,<br>
rājā ce hoti adhammiko.</p>
<p><a class="sc" id="3"></a><a class="ms" id="p_22J_1056"></a><a class="msdiv" id="msdiv135"></a>Gavañce taramānānaṃ,<br>
ujuṃ gacchati puṅgavo;<br>
<span class="var" title="sabbā tā ujuṃ gacchanti (bj, pts1 ^an4.70#1 [70. Adhammikasutta])" id="note598">Sabbā gāvī ujuṃ yanti</span>,<br>
nette ujuṃ gate sati.</p>
<p><a class="sc" id="4"></a><a class="ms" id="p_22J_1057"></a><a class="msdiv" id="msdiv136"></a>Evameva manussesu,<br>
yo hoti seṭṭhasammato;<br>
So sace dhammaṃ carati,<br>
pageva itarā pajā;<br>
Sabbaṃ raṭṭhaṃ sukhaṃ seti,<br>
rājā ce hoti dhammiko”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1058"></a>Rājo­vāda­jātakaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
