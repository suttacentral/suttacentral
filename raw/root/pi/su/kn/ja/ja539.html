<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja539">
<article>
<div class="hgroup">
<p class="division">Jātaka</p>
<p>Mahānipāta</p>
<p>Mūga­pak­kha­vagga</p>
<h1>2. Mahā­jana­kajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts6.35"></a><a class="ms" id="p_23J_1438"></a><a class="msdiv" id="msdiv123"></a>“Koyaṃ majjhe samuddasmiṃ,<br>
apassaṃ tīramāyuhe;<br>
<span class="var" title="kiṃ (s2, s3, mr)" id="note1076">Kaṃ</span> tvaṃ atthavasaṃ ñatvā,<br>
evaṃ vāyamase bhusaṃ”.</p>
<p><a class="sc" id="2"></a><a class="ms" id="p_23J_1439"></a><a class="msdiv" id="msdiv124"></a>“Nisamma vattaṃ lokassa,<br>
vāyāmassa ca devate;<br>
Tasmā majjhe samuddasmiṃ,<br>
apassaṃ tīramāyuhe”.</p>
<p><a class="sc" id="3"></a><a class="ms" id="p_23J_1440"></a><a class="msdiv" id="msdiv125"></a>“Gambhīre appameyyasmiṃ,<br>
tīraṃ yassa na dissati;<br>
Mogho te purisavāyāmo,<br>
appatvāva marissasi”.</p>
<p><a class="sc" id="4"></a><a class="pts" id="pts6.36"></a><a class="ms" id="p_23J_1441"></a><a class="msdiv" id="msdiv126"></a>“Anaṇo ñātinaṃ hoti,<br>
devānaṃ <span class="var" title="pituno ca (bj, pts1)" id="note1077">pitunañca</span> so;<br>
Karaṃ purisakiccāni,<br>
na ca pacchā­nu­tappati”.</p>
<p><a class="sc" id="5"></a><a class="ms" id="p_23J_1442"></a><a class="msdiv" id="msdiv127"></a>“<span class="var" title="apāraṇeyyaṃ (s2, s3, pts1, c1)" id="note1078">Apāraneyyaṃ</span> yaṃ kammaṃ,<br>
Aphalaṃ kila­ma­thuddayaṃ;<br>
Tattha ko vāyamenattho,<br>
Maccu <span class="var" title="­yassā­bhi­nip­phataṃ (s2, s3) | ­yassā­bhinip­patanti (pts1)" id="note1079">­yassā­bhinip­pataṃ</span>”.</p>
<p><a class="sc" id="6"></a><a class="ms" id="p_23J_1443"></a><a class="msdiv" id="msdiv128"></a>“<span class="var" title="apāra­ṇeyya­mac­can­taṃ (s2, s3, c1)" id="note1080">Apāra­neyya­mac­can­taṃ</span>,<br>
yo viditvāna devate;<br>
Na rakkhe attano pāṇaṃ,<br>
jaññā so yadi hāpaye.</p>
<p><a class="sc" id="7"></a><a class="ms" id="p_23J_1444"></a><a class="msdiv" id="msdiv129"></a>Adhip­pāya­phalaṃ eke,<br>
asmiṃ lokasmi devate;<br>
Payojayanti kammāni,<br>
tāni ijjhanti vā na vā.</p>
<p><a class="sc" id="8"></a><a class="ms" id="p_23J_1445"></a><a class="msdiv" id="msdiv130"></a>Sandiṭṭhikaṃ kammaphalaṃ,<br>
nanu passasi devate;<br>
Sannā aññe tarāmahaṃ,<br>
tañca passāmi santike.</p>
<p><a class="sc" id="9"></a><a class="ms" id="p_23J_1446"></a><a class="msdiv" id="msdiv131"></a>So ahaṃ vāyamissāmi,<br>
yathāsatti yathābalaṃ;<br>
Gacchaṃ pāraṃ samuddassa,<br>
<span class="var" title="kāsaṃ (bj, pts1)" id="note1081">kassaṃ</span> purisakāriyaṃ”.</p>
<p><a class="sc" id="10"></a><a class="pts" id="pts6.37"></a><a class="ms" id="p_23J_1447"></a><a class="msdiv" id="msdiv132"></a>“Yo tvaṃ evaṃ gate oghe,<br>
appameyye mahaṇṇave;<br>
Dhamma­vāyāma­sam­panno,<br>
kammunā nāvasīdasi;<br>
So tvaṃ tattheva gacchāhi,<br>
yattha te nirato mano.</p>
<div class="var long-var" title=" etthare gāthā cha1-2 potthakesu">
<p><a class="sc" id="11"></a><a class="ms" id="p_23J_1448"></a>Suriyuggamane nidhi,<br>
atho oggamane nidhi;<br>
Anto nidhi bahi nidhi,<br>
na anto na bahi nidhi.</p>
<p><a class="sc" id="12"></a><a class="ms" id="p_23J_1449"></a>Ārohane mahānidhi,<br>
atho orohane nidhi;<br>
<span class="var" title="caturo mahāsālā (bj) | caturo ca mahāsālā (pts1)" id="note1083">Catūsu mahāsālesu</span>,<br>
samantā yojane nidhi.</p>
<p><a class="sc" id="13"></a><a class="ms" id="p_23J_1450"></a>Dantaggesu mahānidhi,<br>
bālaggesu ca <span class="var" title="kebuke (bj, pts1)" id="note1084">kepuke</span>;<br>
Rukkhaggesu mahānidhi,<br>
soḷasete mahānidhī;<br>
Sahassathāmo pallaṅko,<br>
sīvalā­rā­dha­nena ca.</p>
<p><a class="sc" id="14"></a><a class="pts" id="pts6.43"></a><a class="ms" id="p_23J_1451"></a><a class="msdiv" id="msdiv133"></a><span class="var" title="āsiṃsetheva (bj, s2, s3, pts1)" id="note1087">Āsīsetheva</span> puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
</div>
<p><a class="sc" id="15"></a><a class="ms" id="p_23J_1452"></a><a class="msdiv" id="msdiv134"></a>Āsīsetheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p><a class="sc" id="16"></a><a class="ms" id="p_23J_1453"></a><a class="msdiv" id="msdiv135"></a>Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
<p><a class="sc" id="17"></a><a class="ms" id="p_23J_1454"></a><a class="msdiv" id="msdiv136"></a>Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p><a class="sc" id="18"></a><a class="ms" id="p_23J_1455"></a><a class="msdiv" id="msdiv137"></a>Dukkhūpanītopi naro sapañño,<br>
Āsaṃ na chindeyya sukhāgamāya;<br>
Bahū hi phassā ahitā hitā ca,<br>
Avitakkitā <span class="var" title="maccu­mup­paj­janti (s2, s3)" id="note1088">maccu­mu­pabba­janti</span>.</p>
<p><a class="sc" id="19"></a><a class="ms" id="p_23J_1456"></a><a class="msdiv" id="msdiv138"></a>Acintitampi bhavati,<br>
cintitampi vinassati;<br>
Na hi cintāmayā bhogā,<br>
itthiyā purisassa vā”.</p>
<p><a class="sc" id="20"></a><a class="pts" id="pts6.45"></a><a class="ms" id="p_23J_1457"></a><a class="msdiv" id="msdiv139"></a>“<span class="var" title="apurāṇaṃ (bj, pts1)" id="note1089">Aporāṇaṃ</span> vata bho rājā,<br>
sabbabhummo disampati;<br>
<span class="var" title="na ca nacce (mr)" id="note1090">Nājja nacce</span> nisāmeti,<br>
na gīte kurute mano.</p>
<p><a class="sc" id="21"></a><a class="ms" id="p_23J_1458"></a><a class="msdiv" id="msdiv140"></a>Na <span class="var" title="mage (mr)" id="note1091">mige</span> napi uyyāne,<br>
napi haṃse udikkhati;<br>
Mūgova tuṇhimāsīno,<br>
na attha­ma­nu­sāsati”.</p>
<p><a class="sc" id="22"></a><a class="ms" id="p_23J_1459"></a><a class="msdiv" id="msdiv141"></a>“Sukhakāmā rahosīlā,<br>
vadhabandhā <span class="var" title="upārutā (si) | apārutā (s2, s3, mr)" id="note1092">upāratā</span>;<br>
<span class="var" title="kesaṃ (bj, pts1)" id="note1093">Kassa</span> nu ajja ārāme,<br>
daharā vuddhā ca acchare.</p>
<p><a class="sc" id="23"></a><a class="pts" id="pts6.46"></a><a class="ms" id="p_23J_1460"></a><a class="msdiv" id="msdiv142"></a>Atik­kanta­vana­thā dhīrā,<br>
namo tesaṃ mahesinaṃ;<br>
Ye ussukamhi lokamhi,<br>
viharanti manussukā.</p>
<p><a class="sc" id="24"></a><a class="ms" id="p_23J_1461"></a><a class="msdiv" id="msdiv143"></a>Te chetvā maccuno jālaṃ,<br>
<span class="var" title="taṃ taṃ (bj, mr) | tantaṃ (s2, s3, pts1)" id="note1094">tataṃ</span> māyāvino daḷaṃ;<br>
<span class="var" title="sandālayantā (s2, s3, mr)" id="note1095">Chinnālayattā</span> gacchanti,<br>
ko <span class="var" title="tesaṃ gatimāpayeti (pts1) | nesaṃ gati pāpaye (mr)" id="note1096">tesaṃ gatimāpaye</span>.</p>
<p><a class="sc" id="25"></a><a class="ms" id="p_23J_1462"></a><a class="msdiv" id="msdiv144"></a>Kadāhaṃ <span class="var" title="midhilaṃ (mr)" id="note1097">mithilaṃ</span> phītaṃ,<br>
vibhattaṃ bhāgaso mitaṃ;<br>
Pahāya pabbajissāmi,<br>
taṃ <span class="var" title="kadāssu (bj, pts1) | kadā su (s2, s3)" id="note1098">kudāssu</span> bhavissati.</p>
<p><a class="sc" id="26"></a><a class="ms" id="p_23J_1463"></a><a class="msdiv" id="msdiv145"></a>Kadāhaṃ mithilaṃ phītaṃ,<br>
visālaṃ sabbatopabhaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="27"></a><a class="ms" id="p_23J_1464"></a><a class="msdiv" id="msdiv146"></a>Kadāhaṃ mithilaṃ phītaṃ,<br>
bahupākā­ra­toraṇaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="28"></a><a class="ms" id="p_23J_1465"></a><a class="msdiv" id="msdiv147"></a>Kadāhaṃ mithilaṃ phītaṃ,<br>
daḷha­maṭṭāla­koṭṭha­kaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="29"></a><a class="ms" id="p_23J_1466"></a><a class="msdiv" id="msdiv148"></a>Kadāhaṃ mithilaṃ phītaṃ,<br>
suvibhattaṃ mahāpathaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="30"></a><a class="ms" id="p_23J_1467"></a><a class="msdiv" id="msdiv149"></a>Kadāhaṃ mithilaṃ phītaṃ,<br>
suvibhat­tantarā­paṇaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="31"></a><a class="ms" id="p_23J_1468"></a><a class="msdiv" id="msdiv150"></a>Kadāhaṃ mithilaṃ phītaṃ,<br>
gavas­sara­tha­pīḷitaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="32"></a><a class="pts" id="pts6.47"></a><a class="ms" id="p_23J_1469"></a><a class="msdiv" id="msdiv151"></a>Kadāhaṃ mithilaṃ phītaṃ,<br>
ārāma­vana­māliniṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="33"></a><a class="ms" id="p_23J_1470"></a><a class="msdiv" id="msdiv152"></a>Kadāhaṃ mithilaṃ phītaṃ,<br>
uyyāna­vana­māliniṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="34"></a><a class="ms" id="p_23J_1471"></a><a class="msdiv" id="msdiv153"></a>Kadāhaṃ mithilaṃ phītaṃ,<br>
pāsāda­vana­māliniṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="35"></a><a class="ms" id="p_23J_1472"></a><a class="msdiv" id="msdiv154"></a>Kadāhaṃ mithilaṃ phītaṃ,<br>
tipuraṃ rājabandhuniṃ;<br>
Māpitaṃ somanassena,<br>
vedehena yasassinā;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="36"></a><a class="ms" id="p_23J_1473"></a><a class="msdiv" id="msdiv155"></a>Kadāhaṃ vedehe phīte,<br>
nicite dhammarakkhite;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="37"></a><a class="ms" id="p_23J_1474"></a><a class="msdiv" id="msdiv156"></a>Kadāhaṃ vedehe phīte,<br>
ajeyye dhammarakkhite;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="38"></a><a class="ms" id="p_23J_1475"></a><a class="msdiv" id="msdiv157"></a><span class="var" title="kadā antepuraṃ (pts1)" id="note1099">Kadāhaṃ antepuraṃ</span> rammaṃ,<br>
Vibhattaṃ bhāgaso mitaṃ;<br>
Pahāya pabbajissāmi,<br>
Taṃ kudāssu bhavissati.</p>
<p><a class="sc" id="39"></a><a class="ms" id="p_23J_1476"></a><a class="msdiv" id="msdiv158"></a>Kadāhaṃ antepuraṃ rammaṃ,<br>
sudhāmat­tika­lepanaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="40"></a><a class="ms" id="p_23J_1477"></a><a class="msdiv" id="msdiv159"></a>Kadāhaṃ antepuraṃ rammaṃ,<br>
sucigandhaṃ manoramaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="41"></a><a class="ms" id="p_23J_1478"></a><a class="msdiv" id="msdiv160"></a>Kadāhaṃ kūṭāgāre ca,<br>
vibhatte bhāgaso mite;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="42"></a><a class="ms" id="p_23J_1479"></a><a class="msdiv" id="msdiv161"></a>Kadāhaṃ kūṭāgāre ca,<br>
sudhāmat­tika­lepane;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="43"></a><a class="ms" id="p_23J_1480"></a><a class="msdiv" id="msdiv162"></a>Kadāhaṃ kūṭāgāre ca,<br>
sucigandhe manorame;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="44"></a><a class="ms" id="p_23J_1481"></a><a class="msdiv" id="msdiv163"></a>Kadāhaṃ kūṭāgāre ca,<br>
litte candanaphosite;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="45"></a><a class="ms" id="p_23J_1482"></a><a class="msdiv" id="msdiv164"></a>Kadāhaṃ <span class="var" title="suvaṇ­ṇa­pallaṅke (bj, s2, s3, pts1)" id="note1100">soṇṇapallaṅke</span>,<br>
gonake cittasanthate;<br>
Pahāya pabbajissāmi,<br>
taṃ kudāssu bhavissati.</p>
<p><span class="var" title=" ayaṃ gāthā pā1 potthake" id="note1101"><a class="sc" id="46"></a><a class="ms" id="p_23J_1483"></a><a class="msdiv" id="msdiv165"></a>Kadāhaṃ maṇipallaṅke,<br>gonake cittasanthate;<br>Pahāya pabbajissāmi,<br>taṃ kudāssu bhavissati</span>.</p>
<p><a class="sc" id="47"></a><a class="ms" id="p_23J_1484"></a><a class="msdiv" id="msdiv166"></a>Kadāhaṃ kappā­sa­ko­seyyaṃ,<br>
kho­ma­ko­ṭumba­rāni ca;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="48"></a><a class="ms" id="p_23J_1485"></a><a class="msdiv" id="msdiv167"></a>Kadāhaṃ pokkharaṇī rammā,<br>
<span class="var" title="cakka­vā­kū­pa­kūjitā (bj, pts1)" id="note1103">cakka­vāka­pa­kūjitā</span>;<br>
Mandālakehi sañchannā,<br>
padu­mup­pa­la­kehi ca;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="49"></a><a class="ms" id="p_23J_1486"></a><a class="msdiv" id="msdiv168"></a>Kadāhaṃ hatthigumbe ca,<br>
sab­bā­laṅkā­ra­bhū­site;<br>
Suvaṇṇakacche mātaṅge,<br>
hema­kappa­na­vāsase.</p>
<p><a class="sc" id="50"></a><a class="ms" id="p_23J_1487"></a><a class="msdiv" id="msdiv169"></a>Ārūḷhe gāmaṇīyehi,<br>
toma­raṅkusa­pāṇi­bhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="51"></a><a class="ms" id="p_23J_1488"></a><a class="msdiv" id="msdiv170"></a>Kadāhaṃ assagumbe ca,<br>
sab­bā­laṅkā­ra­bhū­site;<br>
Ājānīyeva jātiyā,<br>
sindhave sīghavāhane.</p>
<p><a class="sc" id="52"></a><a class="ms" id="p_23J_1489"></a><a class="msdiv" id="msdiv171"></a>Ārūḷhe gāmaṇīyehi,<br>
illi­yācāpa­dhāri­bhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="53"></a><a class="pts" id="pts6.48"></a><a class="ms" id="p_23J_1490"></a><a class="msdiv" id="msdiv172"></a>Kadāhaṃ rathaseniyo,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="54"></a><a class="ms" id="p_23J_1491"></a><a class="msdiv" id="msdiv173"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="55"></a><a class="ms" id="p_23J_1492"></a><a class="msdiv" id="msdiv174"></a>Kadāhaṃ sovaṇṇarathe,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="56"></a><a class="ms" id="p_23J_1493"></a><a class="msdiv" id="msdiv175"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="57"></a><a class="ms" id="p_23J_1494"></a><a class="msdiv" id="msdiv176"></a>Kadāhaṃ sajjhurathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="58"></a><a class="ms" id="p_23J_1495"></a><a class="msdiv" id="msdiv177"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="59"></a><a class="ms" id="p_23J_1496"></a><a class="msdiv" id="msdiv178"></a>Kadāhaṃ assarathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="60"></a><a class="ms" id="p_23J_1497"></a><a class="msdiv" id="msdiv179"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="61"></a><a class="ms" id="p_23J_1498"></a><a class="msdiv" id="msdiv180"></a>Kadāhaṃ oṭṭharathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="62"></a><a class="ms" id="p_23J_1499"></a><a class="msdiv" id="msdiv181"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="63"></a><a class="ms" id="p_23J_1500"></a><a class="msdiv" id="msdiv182"></a>Kadāhaṃ goṇarathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="64"></a><a class="ms" id="p_23J_1501"></a><a class="msdiv" id="msdiv183"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="65"></a><a class="ms" id="p_23J_1502"></a><a class="msdiv" id="msdiv184"></a>Kadāhaṃ ajarathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="66"></a><a class="ms" id="p_23J_1503"></a><a class="msdiv" id="msdiv185"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="67"></a><a class="ms" id="p_23J_1504"></a><a class="msdiv" id="msdiv186"></a>Kadāhaṃ meṇḍarathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="68"></a><a class="ms" id="p_23J_1505"></a><a class="msdiv" id="msdiv187"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="69"></a><a class="ms" id="p_23J_1506"></a><a class="msdiv" id="msdiv188"></a>Kadāhaṃ migarathe ca,<br>
sannaddhe ussitaddhaje;<br>
Dīpe athopi veyyagghe,<br>
sab­bā­laṅkā­ra­bhū­site.</p>
<p><a class="sc" id="70"></a><a class="ms" id="p_23J_1507"></a><a class="msdiv" id="msdiv189"></a>Ārūḷhe gāmaṇīyehi,<br>
cāpahatthehi vammibhi;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="71"></a><a class="ms" id="p_23J_1508"></a><a class="msdiv" id="msdiv190"></a>Kadāhaṃ hatthārohe ca,<br>
sab­bā­laṅkā­ra­bhū­site;<br>
Nīlavammadhare sūre,<br>
<span class="var" title="pāṇino (s2, s3, mr)" id="note1104">toma­raṅkusa­pāṇine</span>;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="72"></a><a class="ms" id="p_23J_1509"></a><a class="msdiv" id="msdiv191"></a>Kadāhaṃ <span class="var" title="assāruhe (bj) | assārūhe (pts1)" id="note1105">assārohe</span> <span class="var" title="idaṃ padaṃ bj, pts1 potthakesu natthi," id="note1106">ca</span>,<br>
sab­bā­laṅkā­ra­bhū­site;<br>
Nīlavammadhare sūre,<br>
<span class="var" title="dhārino (s2, s3, mr)" id="note1107">illi­yācāpa­dhārine</span>;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="73"></a><a class="ms" id="p_23J_1510"></a><a class="msdiv" id="msdiv192"></a>Kadāhaṃ <span class="var" title="rathāruhe (bj)" id="note1108">rathārohe</span> ca,<br>
sab­bā­laṅkā­ra­bhū­site;<br>
Nīlavammadhare sūre,<br>
cāpahatthe <span class="var" title="kalāpino (s2, s3, mr)" id="note1109">kalāpine</span>;<br>
Pahāya pabbajissāmi,<br>
taṃ kudāssu <span class="var" title="ayaṃ gāthā pts1 potthake" id="note1110">bhavissati</span>.</p>
<p><a class="sc" id="74"></a><a class="pts" id="pts6.49"></a><a class="ms" id="p_23J_1511"></a><a class="msdiv" id="msdiv193"></a><span class="var" title=" ayaṃ gāthā pā1 potthake na" id="note1111">Kadāhaṃ dhanuggahe ca,<br>sab­bā­laṅkā­ra­bhū­site;<br>Nīlavammadhare sūre,<br>cāpahatthe kalāpine;<br>Pahāya pabbajissāmi,<br>taṃ kudāssu bhavissati</span>.</p>
<p><a class="sc" id="75"></a><a class="ms" id="p_23J_1512"></a><a class="msdiv" id="msdiv194"></a>Kadāhaṃ rājaputte ca,<br>
sab­bā­laṅkā­ra­bhū­site;<br>
Citra­vamma­dhare sūre,<br>
kañ­canā­veḷa­dhārine;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="76"></a><a class="ms" id="p_23J_1513"></a><a class="msdiv" id="msdiv195"></a>Kadāhaṃ ariyagaṇe ca,<br>
<span class="var" title="vatthavante (bj, s2, s3, pts1)" id="note1113">vatavante</span> alaṅkate;<br>
Hari­canda­na­littaṅge,<br>
kāsi­kuttama­dhārine;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="77"></a><a class="ms" id="p_23J_1514"></a><a class="msdiv" id="msdiv196"></a><span class="var" title=" ayaṃ gāthā pā1 potthake na" id="note1114">Kadāhaṃ amaccagaṇe ca,<br>sab­bā­laṅkā­ra­bhū­site;<br>Pītavammadhare sūre,<br>purato <span class="var" title="gacchamālino (s2, s3, mr)" id="note1115">gacchamāline</span>;<br>Pahāya pabbajissāmi,<br>taṃ kudāssu bhavissati</span>.</p>
<p><a class="sc" id="78"></a><a class="ms" id="p_23J_1515"></a><a class="msdiv" id="msdiv197"></a><span class="var" title="kadā (bj, pts1)" id="note1117">Kadāhaṃ</span> sattasatā bhariyā,<br>
Sab­bā­laṅkā­ra­bhū­sitā;<br>
Pahāya pabbajissāmi,<br>
Taṃ kudāssu bhavissati.</p>
<p><a class="sc" id="79"></a><a class="ms" id="p_23J_1516"></a><a class="msdiv" id="msdiv198"></a><span class="var" title="kadā (bj, pts1)" id="note1118">Kadāhaṃ</span> sattasatā bhariyā,<br>
Susaññā tanumajjhimā;<br>
Pahāya pabbajissāmi,<br>
Taṃ kudāssu bhavissati.</p>
<p><a class="sc" id="80"></a><a class="ms" id="p_23J_1517"></a><a class="msdiv" id="msdiv199"></a><span class="var" title="kadā (bj, pts1)" id="note1119">Kadāhaṃ</span> sattasatā bhariyā,<br>
Assavā piyabhāṇinī;<br>
Pahāya pabbajissāmi,<br>
Taṃ kudāssu bhavissati.</p>
<p><a class="sc" id="81"></a><a class="ms" id="p_23J_1518"></a><a class="msdiv" id="msdiv200"></a><span class="var" title="kadā (bj, pts1)" id="note1120">Kadāhaṃ</span> satapalaṃ kaṃsaṃ,<br>
sovaṇṇaṃ satarājikaṃ;<br>
Pahāya pabbajissāmi,<br>
taṃ kudāssu bhavissati.</p>
<p><a class="sc" id="82"></a><a class="ms" id="p_23J_1519"></a><a class="msdiv" id="msdiv201"></a>Kadāssu maṃ hatthigumbā,<br>
sab­bā­laṅkā­ra­bhū­sitā;<br>
Suvaṇṇakacchā mātaṅgā,<br>
hema­kappa­na­vāsasā.</p>
<p><a class="sc" id="83"></a><a class="ms" id="p_23J_1520"></a><a class="msdiv" id="msdiv202"></a>Ārūḷhā gāmaṇīyehi,<br>
toma­raṅkusa­pāṇi­bhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="84"></a><a class="ms" id="p_23J_1521"></a><a class="msdiv" id="msdiv203"></a>Kadāssu maṃ assagumbā,<br>
sab­bā­laṅkā­ra­bhū­sitā;<br>
Ājānīyāva jātiyā,<br>
sindhavā sīghavāhanā.</p>
<p><a class="sc" id="85"></a><a class="ms" id="p_23J_1522"></a><a class="msdiv" id="msdiv204"></a>Ārūḷhā gāmaṇīyehi,<br>
illi­yācāpa­dhāri­bhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="86"></a><a class="ms" id="p_23J_1523"></a><a class="msdiv" id="msdiv205"></a>Kadāssu maṃ rathasenī,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="87"></a><a class="ms" id="p_23J_1524"></a><a class="msdiv" id="msdiv206"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="88"></a><a class="ms" id="p_23J_1525"></a><a class="msdiv" id="msdiv207"></a>Kadāssu maṃ <span class="var" title="suvaṇṇarathā (s2, s3) | sovaṇṇarathā (pts1, mr)" id="note1121">soṇṇarathā</span>,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="89"></a><a class="ms" id="p_23J_1526"></a><a class="msdiv" id="msdiv208"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="90"></a><a class="pts" id="pts6.50"></a><a class="ms" id="p_23J_1527"></a><a class="msdiv" id="msdiv209"></a>Kadāssu maṃ sajjhurathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="91"></a><a class="ms" id="p_23J_1528"></a><a class="msdiv" id="msdiv210"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="92"></a><a class="ms" id="p_23J_1529"></a><a class="msdiv" id="msdiv211"></a>Kadāssu maṃ assarathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="93"></a><a class="ms" id="p_23J_1530"></a><a class="msdiv" id="msdiv212"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="94"></a><a class="ms" id="p_23J_1531"></a><a class="msdiv" id="msdiv213"></a>Kadāssu maṃ oṭṭharathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="95"></a><a class="ms" id="p_23J_1532"></a><a class="msdiv" id="msdiv214"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="96"></a><a class="ms" id="p_23J_1533"></a><a class="msdiv" id="msdiv215"></a>Kadāssu maṃ goṇarathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="97"></a><a class="ms" id="p_23J_1534"></a><a class="msdiv" id="msdiv216"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="98"></a><a class="ms" id="p_23J_1535"></a><a class="msdiv" id="msdiv217"></a>Kadāssu maṃ ajarathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="99"></a><a class="ms" id="p_23J_1536"></a><a class="msdiv" id="msdiv218"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="100"></a><a class="ms" id="p_23J_1537"></a><a class="msdiv" id="msdiv219"></a>Kadāssu maṃ meṇḍarathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="101"></a><a class="ms" id="p_23J_1538"></a><a class="msdiv" id="msdiv220"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="102"></a><a class="ms" id="p_23J_1539"></a><a class="msdiv" id="msdiv221"></a>Kadāssu maṃ migarathā,<br>
sannaddhā ussitaddhajā;<br>
Dīpā athopi veyyagghā,<br>
sab­bā­laṅkā­ra­bhū­sitā.</p>
<p><a class="sc" id="103"></a><a class="ms" id="p_23J_1540"></a><a class="msdiv" id="msdiv222"></a>Ārūḷhā gāmaṇīyehi,<br>
cāpahatthehi vammibhi;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="104"></a><a class="ms" id="p_23J_1541"></a><a class="msdiv" id="msdiv223"></a>Kadāssu maṃ hatthārohā,<br>
sab­bā­laṅkā­ra­bhū­sitā;<br>
Nīlavammadharā sūrā,<br>
toma­raṅkusa­pāṇino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="105"></a><a class="ms" id="p_23J_1542"></a><a class="msdiv" id="msdiv224"></a>Kadāssu maṃ assārohā,<br>
sab­bā­laṅkā­ra­bhū­sitā;<br>
Nīlavammadharā sūrā,<br>
illi­yācāpa­dhārino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="106"></a><a class="ms" id="p_23J_1543"></a><a class="msdiv" id="msdiv225"></a>Kadāssu maṃ rathārohā,<br>
sab­bā­laṅkā­ra­bhū­sitā;<br>
Nīlavammadharā sūrā,<br>
cāpahatthā kalāpino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="107"></a><a class="ms" id="p_23J_1544"></a><a class="msdiv" id="msdiv226"></a>Kadāssu maṃ dhanuggahā,<br>
sab­bā­laṅkā­ra­bhū­sitā;<br>
Nīlavammadharā sūrā,<br>
cāpahatthā kalāpino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="108"></a><a class="ms" id="p_23J_1545"></a><a class="msdiv" id="msdiv227"></a>Kadāssu maṃ rājaputtā,<br>
sab­bā­laṅkā­ra­bhū­sitā;<br>
Citra­vamma­dharā sūrā,<br>
kañ­canā­veḷa­dhārino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="109"></a><a class="ms" id="p_23J_1546"></a><a class="msdiv" id="msdiv228"></a>Kadāssu maṃ ariyagaṇā,<br>
vatavantā alaṅkatā;<br>
Hari­canda­na­littaṅgā,<br>
kāsi­kuttama­dhārino;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="110"></a><a class="ms" id="p_23J_1547"></a><a class="msdiv" id="msdiv229"></a>Kadāssu maṃ amaccagaṇā,<br>
sab­bā­laṅkā­ra­bhū­sitā;<br>
Pītavammadharā sūrā,<br>
purato <span class="var" title="gacchamālinī (bj, s2, s3, mr)" id="note1122">gacchamālino</span>;<br>
Yantaṃ maṃ nānuyissanti,<br>
taṃ kudāssu bhavissati.</p>
<p><a class="sc" id="111"></a><a class="ms" id="p_23J_1548"></a><a class="msdiv" id="msdiv230"></a>Kadāssu maṃ sattasatā bhariyā,<br>
Sab­bā­laṅkā­ra­bhū­sitā;<br>
Yantaṃ maṃ nānuyissanti,<br>
Taṃ kudāssu bhavissati.</p>
<p><a class="sc" id="112"></a><a class="pts" id="pts6.51"></a><a class="ms" id="p_23J_1549"></a><a class="msdiv" id="msdiv231"></a>Kadāssu maṃ sattasatā bhariyā,<br>
Susaññā tanumajjhimā;<br>
Yantaṃ maṃ nānuyissanti,<br>
Taṃ kudāssu bhavissati.</p>
<p><a class="sc" id="113"></a><a class="ms" id="p_23J_1550"></a><a class="msdiv" id="msdiv232"></a>Kadāssu maṃ sattasatā bhariyā,<br>
Assavā piyabhāṇinī;<br>
Yantaṃ maṃ nānuyissanti,<br>
Taṃ kudāssu bhavissati.</p>
<p><a class="sc" id="114"></a><a class="ms" id="p_23J_1551"></a><a class="msdiv" id="msdiv233"></a>Kadāhaṃ pattaṃ gahetvāna,<br>
muṇḍo saṅghāṭipāruto;<br>
Piṇḍikāya carissāmi,<br>
taṃ kudāssu bhavissati.</p>
<p><a class="sc" id="115"></a><a class="ms" id="p_23J_1552"></a><a class="msdiv" id="msdiv234"></a>Kadāhaṃ paṃsukūlānaṃ,<br>
<span class="var" title="ujjhiṭṭhānaṃ (mr)" id="note1123">ujjhitānaṃ</span> mahāpathe;<br>
Saṅghāṭiṃ dhārayissāmi,<br>
taṃ kudāssu bhavissati.</p>
<p><a class="sc" id="116"></a><a class="ms" id="p_23J_1553"></a><a class="msdiv" id="msdiv235"></a>Kadāhaṃ <span class="var" title="sattāhaṃ meghe (bj, s2, s3)" id="note1124">sattā­ha­sam­meghe</span>,<br>
ovaṭṭho allacīvaro;<br>
Piṇḍikāya carissāmi,<br>
taṃ kudāssu bhavissati.</p>
<p><a class="sc" id="117"></a><a class="ms" id="p_23J_1554"></a><a class="msdiv" id="msdiv236"></a>Kadāhaṃ <span class="var" title="sabbahaṃ ṭhānaṃ (bj) | sabbaṇhaṃ gantvā (s2, s3) | sabbāhaṃ ṭhānaṃ (pts1) | sabbaṭṭhānaṃ (mr)" id="note1125">sabbattha gantvā</span>,<br>
rukkhā rukkhaṃ vanā vanaṃ;<br>
Anapekkho <span class="var" title="viharissāmi (bj, pts1) | carissāmi (s2, s3)" id="note1126">gamissāmi</span>,<br>
taṃ kudāssu bhavissati.</p>
<p><a class="sc" id="118"></a><a class="ms" id="p_23J_1555"></a><a class="msdiv" id="msdiv237"></a>Kadāhaṃ giriduggesu,<br>
pahīna­bhaya­bhe­ravo;<br>
Adutiyo <span class="var" title="viharissāmi (bj, pts1)" id="note1127">gamissāmi</span>,<br>
taṃ kudāssu bhavissati.</p>
<p><a class="sc" id="119"></a><a class="ms" id="p_23J_1556"></a><a class="msdiv" id="msdiv238"></a>Kadāhaṃ <span class="var" title="vīṇaṃva rujako (bj) | vīṇarujjako (s2) | vīṇarujjako va (s3) | vinaṃ virujako (pts1) | vīṇaṃ virujjako (mr)" id="note1128">vīṇaṃva rujjako</span>,<br>
sattatantiṃ manoramaṃ;<br>
Cittaṃ ujuṃ karissāmi,<br>
taṃ kudāssu bhavissati.</p>
<p><a class="sc" id="120"></a><a class="ms" id="p_23J_1557"></a><a class="msdiv" id="msdiv239"></a>Kadāhaṃ rathakārova,<br>
parikantaṃ upāhanaṃ;<br>
Kāmasaṃyojane <span class="var" title="chetvā (mr)" id="note1129">checchaṃ</span>,<br>
ye dibbe ye ca mānuse”.</p>
<p><a class="sc" id="121"></a><a class="pts" id="pts6.53"></a><a class="ms" id="p_23J_1558"></a><a class="msdiv" id="msdiv240"></a>Tā ca sattasatā bhariyā,<br>
sab­bā­laṅkā­ra­bhū­sitā;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="122"></a><a class="ms" id="p_23J_1559"></a><a class="msdiv" id="msdiv241"></a>Tā ca sattasatā bhariyā,<br>
susaññā tanumajjhimā;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="123"></a><a class="ms" id="p_23J_1560"></a><a class="msdiv" id="msdiv242"></a>Tā ca sattasatā bhariyā,<br>
assavā piyabhāṇinī;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="124"></a><a class="ms" id="p_23J_1561"></a><a class="msdiv" id="msdiv243"></a>Tā ca sattasatā bhariyā,<br>
sab­bā­laṅkā­ra­bhū­sitā;<br>
Hitvā <span class="var" title="sampaddayī (bj) | sampadavī (s2, s3)" id="note1130">sampaddavī</span> rājā,<br>
pabbajjāya purakkhato.</p>
<p><a class="sc" id="125"></a><a class="ms" id="p_23J_1562"></a><a class="msdiv" id="msdiv244"></a>Tā ca sattasatā bhariyā,<br>
susaññā tanumajjhimā;<br>
Hitvā sampaddavī rājā,<br>
pabbajjāya purakkhato.</p>
<p><a class="sc" id="126"></a><a class="ms" id="p_23J_1563"></a><a class="msdiv" id="msdiv245"></a>Tā ca sattasatā bhariyā,<br>
assavā piyabhāṇinī;<br>
Hitvā sampaddavī rājā,<br>
pabbajjāya purakkhato.</p>
<p><a class="sc" id="127"></a><a class="pts" id="pts6.54"></a><a class="ms" id="p_23J_1564"></a><a class="msdiv" id="msdiv246"></a>Hitvā satapalaṃ kaṃsaṃ,<br>
sovaṇṇaṃ satarājikaṃ;<br>
Aggahī mattikaṃ pattaṃ,<br>
taṃ duti­yā­bhi­secanaṃ.</p>
<p><a class="sc" id="128"></a><a class="ms" id="p_23J_1565"></a><a class="msdiv" id="msdiv247"></a>“<span class="var" title="vesmā (bj) | bhiṃsā (pts1) | bhīsā (mr)" id="note1131">Bhesmā</span> aggisamā jālā,<br>
kosā ḍayhanti bhāgaso;<br>
Rajataṃ jātarūpañca,<br>
muttā veḷuriyā bahū.</p>
<p><a class="sc" id="129"></a><a class="ms" id="p_23J_1566"></a><a class="msdiv" id="msdiv248"></a>Maṇayo saṅkhamuttā ca,<br>
vatthikaṃ haricandanaṃ;<br>
Ajinaṃ dantabhaṇḍañca,<br>
lohaṃ kāḷāyasaṃ bahū;<br>
Ehi rāja nivattassu,<br>
mā tetaṃ <span class="var" title="vinassā dhanaṃ (s2, s3, mr) | vinassā dhananti (pts1)" id="note1132">vinasā dhanaṃ</span>”.</p>
<p><a class="sc" id="130"></a><a class="ms" id="p_23J_1567"></a><a class="msdiv" id="msdiv249"></a>“Susukhaṃ vata jīvāma,<br>
yesaṃ no natthi kiñcanaṃ;<br>
Mithilā dayhamānāya,<br>
na me kiñci adayhatha”.</p>
<p><a class="sc" id="131"></a><a class="pts" id="pts6.55"></a><a class="ms" id="p_23J_1568"></a><a class="msdiv" id="msdiv250"></a>“Aṭaviyo samuppannā,<br>
raṭṭhaṃ viddhaṃsayanti taṃ;<br>
Ehi rāja nivattassu,<br>
mā raṭṭhaṃ vinasā idaṃ”.</p>
<p><a class="sc" id="132"></a><a class="ms" id="p_23J_1569"></a><a class="msdiv" id="msdiv251"></a>“Susukhaṃ vata jīvāma,<br>
yesaṃ no natthi kiñcanaṃ;<br>
Raṭṭhe vilumpamānamhi,<br>
<span class="var" title="mā (mr)" id="note1133">na</span> me kiñci ahīratha.</p>
<p><a class="sc" id="133"></a><a class="ms" id="p_23J_1570"></a><a class="msdiv" id="msdiv252"></a>Susukhaṃ vata jīvāma,<br>
yesaṃ no natthi kiñcanaṃ;<br>
Pītibhakkhā bhavissāma,<br>
devā ābhassarā yathā”.</p>
<p><a class="sc" id="134"></a><a class="pts" id="pts6.56"></a><a class="ms" id="p_23J_1571"></a><a class="msdiv" id="msdiv253"></a>“Kimheso mahato ghoso,<br>
kā nu <span class="var" title="gāme kilīliyā (bj)" id="note1134">gāmeva kīḷiyā</span>;<br>
<span class="var" title="samaṇaññeva (bj, pts1) | samaṇa tveva (s2, s3)" id="note1135">Samaṇa teva</span> pucchāma,<br>
kattheso abhisaṭo jano”.</p>
<p><a class="sc" id="135"></a><a class="ms" id="p_23J_1572"></a><a class="msdiv" id="msdiv254"></a>“Mamaṃ ohāya gacchantaṃ,<br>
ettheso abhisaṭo jano;<br>
Sīmātikkamanaṃ yantaṃ,<br>
munimonassa pattiyā;<br>
Missaṃ nandīhi gacchantaṃ,<br>
kiṃ jāna­manu­pucchasi”.</p>
<p><a class="sc" id="136"></a><a class="ms" id="p_23J_1573"></a><a class="msdiv" id="msdiv255"></a>“Māssu tiṇṇo <span class="var" title="amaññittho (bj, s2, s3, pts1)" id="note1136">amaññittha</span>,<br>
sarīraṃ dhārayaṃ imaṃ;<br>
<span class="var" title="atīra­ṇeyya­midaṃ kammaṃ (bj, s2, s3, pts1)" id="note1137">Atīraṇeyya yamidaṃ</span>,<br>
bahū hi paripanthayo”.</p>
<p><a class="sc" id="137"></a><a class="ms" id="p_23J_1574"></a><a class="msdiv" id="msdiv256"></a>“Ko nu me paripanthassa,<br>
mamaṃ evaṃvihārino;<br>
Yo neva diṭṭhe nādiṭṭhe,<br>
kāmāna­mabhi­patthaye”.</p>
<p><a class="sc" id="138"></a><a class="ms" id="p_23J_1575"></a><a class="msdiv" id="msdiv257"></a>“Niddā tandī vijambhitā,<br>
aratī bhattasammado;<br>
Āvasanti sarīraṭṭhā,<br>
bahū hi paripanthayo”.</p>
<p><a class="sc" id="139"></a><a class="pts" id="pts6.58"></a><a class="ms" id="p_23J_1576"></a><a class="msdiv" id="msdiv258"></a>“Kalyāṇaṃ vata maṃ bhavaṃ,<br>
<span class="var" title="brāhma­ṇa­manusā­sasi (bj) | brāhamaṇa anusāsasi (s2, s3)" id="note1138">brāhmaṇa manusāsati</span>;<br>
<span class="var" title="brāhmaṇaṃ yeva (bj) | brāhmaṇam eva (pts1)" id="note1139">Brāhmaṇa teva</span> pucchāmi,<br>
ko nu tvamasi mārisa”.</p>
<p><a class="sc" id="140"></a><a class="ms" id="p_23J_1577"></a><a class="msdiv" id="msdiv259"></a>“Nārado iti me <span class="var" title="nāmena (s2, s3, mr)" id="note1140">nāmaṃ</span>,<br>
kassapo iti maṃ vidū;<br>
Bhoto sakā­sa­māgac­chiṃ,<br>
sādhu sabbhi samāgamo.</p>
<p><a class="sc" id="141"></a><a class="ms" id="p_23J_1578"></a><a class="msdiv" id="msdiv260"></a>Tassa te sabbo ānando,<br>
vihāro upavattatu;<br>
<span class="var" title="yadūnaṃ (bj, s2, s3, pts1)" id="note1141">Yaṃ ūnaṃ</span> taṃ paripūrehi,<br>
khantiyā upasamena ca.</p>
<p><a class="sc" id="142"></a><a class="ms" id="p_23J_1579"></a><a class="msdiv" id="msdiv261"></a>Pasāraya sannatañca,<br>
unnatañca <span class="var" title="pahāraya (s2, s3, mr)" id="note1142">pasāraya</span>;<br>
Kammaṃ vijjañca dhammañca,<br>
sakkatvāna paribbaja.</p>
<p><a class="sc" id="143"></a><a class="pts" id="pts6.59"></a><a class="ms" id="p_23J_1580"></a><a class="msdiv" id="msdiv262"></a>Bahū hatthī ca asse ca,<br>
nagare janapadāni ca;<br>
Hitvā janaka pabbajito,<br>
<span class="var" title="kapalle (bj, pts1)" id="note1143">kapāle</span> ratimajjhagā.</p>
<p><a class="sc" id="144"></a><a class="ms" id="p_23J_1581"></a><a class="msdiv" id="msdiv263"></a>Kacci nu te jānapadā,<br>
mittāmaccā ca ñātakā;<br>
Dubbhimakaṃsu janaka,<br>
kasmā tetaṃ aruccatha”.</p>
<p><a class="sc" id="145"></a><a class="ms" id="p_23J_1582"></a><a class="msdiv" id="msdiv264"></a>“Na migājina <span class="var" title="jātucca (bj, pts1)" id="note1144">jātucche</span>,<br>
ahaṃ kañci kudācanaṃ;<br>
Adhammena jine ñātiṃ,<br>
na cāpi ñātayo mamaṃ.</p>
<p><a class="sc" id="146"></a><a class="ms" id="p_23J_1583"></a><a class="msdiv" id="msdiv265"></a>Disvāna lokavattantaṃ,<br>
khajjantaṃ kaddamīkataṃ;<br>
Haññare bajjhare cettha,<br>
yattha <span class="var" title="satto (bj)" id="note1145">sanno</span> puthujjano;<br>
Etāhaṃ upamaṃ katvā,<br>
bhikkhakosmi migājina”.</p>
<p><a class="sc" id="147"></a><a class="pts" id="pts6.60"></a><a class="ms" id="p_23J_1584"></a><a class="msdiv" id="msdiv266"></a>“Ko nu te bhagavā satthā,<br>
kassetaṃ vacanaṃ suci;<br>
Na hi kappaṃ vā vijjaṃ vā,<br>
paccakkhāya rathesabha;<br>
Samaṇaṃ āhu vattantaṃ,<br>
yathā duk­khas­satik­kamo.</p>
<p><a class="sc" id="148"></a><a class="ms" id="p_23J_1585"></a><a class="msdiv" id="msdiv267"></a>Na migājina jātucche,<br>
ahaṃ kañci kudācanaṃ;<br>
Samaṇaṃ brāhmaṇaṃ vāpi,<br>
sakkatvā anupāvisiṃ”.</p>
<p><a class="sc" id="149"></a><a class="ms" id="p_23J_1586"></a><a class="msdiv" id="msdiv268"></a>“Mahatā cānubhāvena,<br>
gacchanto siriyā jalaṃ;<br>
Gīyamānesu gītesu,<br>
vajjamānesu vaggusu.</p>
<p><a class="sc" id="150"></a><a class="ms" id="p_23J_1587"></a><a class="msdiv" id="msdiv269"></a><span class="var" title="turiya­tāḷita­saṃ­ghuṭṭhe (bj, pts1) | tūriya­tālita­saṅ­ghuṭṭhe (s2, s3)" id="note1146">Tūriya­tāḷasaṅ­ghuṭṭhe</span>,<br>
Samma­tā­la­sa­māhite;<br>
Sa migājina maddakkhiṃ,<br>
<span class="var" title="phalaṃ (bj, pts1, mr)" id="note1147">Phaliṃ</span> ambaṃ tirocchadaṃ;<br>
<span class="var" title="tujjamānaṃ (bj) | tudamānaṃ (s2, s3) | taddamānaṃ (pts1) | hatamānaṃ (mr)" id="note1148">Haññamānaṃ</span> manussehi,<br>
Phalakāmehi jantubhi.</p>
<p><a class="sc" id="151"></a><a class="ms" id="p_23J_1588"></a><a class="msdiv" id="msdiv270"></a>So khohaṃ taṃ siriṃ hitvā,<br>
orohitvā migājina;<br>
Mūlaṃ ambas­supāgac­chiṃ,<br>
phalino nipphalassa ca.</p>
<p><a class="sc" id="152"></a><a class="ms" id="p_23J_1589"></a><a class="msdiv" id="msdiv271"></a><span class="var" title="phalaṃ (bj, pts1, mr)" id="note1149">Phaliṃ</span> ambaṃ hataṃ disvā,<br>
viddhaṃstaṃ vinaḷīkataṃ;<br>
<span class="var" title="athetaṃ (bj, pts1)" id="note1150">Athekaṃ</span> itaraṃ ambaṃ,<br>
nīlobhāsaṃ manoramaṃ.</p>
<p><a class="sc" id="153"></a><a class="pts" id="pts6.61"></a><a class="ms" id="p_23J_1590"></a><a class="msdiv" id="msdiv272"></a>Evameva <span class="var" title="nūna amhe (pts1)" id="note1151">nūnamhepi</span>,<br>
issare bahukaṇṭake;<br>
Amittā no vadhissanti,<br>
yathā ambo phalī hato.</p>
<p><a class="sc" id="154"></a><a class="ms" id="p_23J_1591"></a><a class="msdiv" id="msdiv273"></a>Ajinamhi haññate dīpi,<br>
nāgo dantehi haññate;<br>
Dhanamhi dhanino hanti,<br>
ani­keta­masan­thavaṃ;<br>
Phalī ambo aphalo ca,<br>
te satthāro ubho mama”.</p>
<p><a class="sc" id="155"></a><a class="ms" id="p_23J_1592"></a><a class="msdiv" id="msdiv274"></a>“Sabbo jano <span class="var" title="sabyādhito (s2, s3) | pavyadhito (bj, pts1)" id="note1152">pabyathito</span>,<br>
rājā pabbajito iti;<br>
Hatthārohā anīkaṭṭhā,<br>
rathikā pattikārakā.</p>
<p><a class="sc" id="156"></a><a class="ms" id="p_23J_1593"></a><a class="msdiv" id="msdiv275"></a>Assāsayitvā janataṃ,<br>
ṭhapayitvā paṭicchadaṃ;<br>
Puttaṃ rajje ṭhapetvāna,<br>
atha pacchā pabbajissasi”.</p>
<p><a class="sc" id="157"></a><a class="pts" id="pts6.62"></a><a class="ms" id="p_23J_1594"></a><a class="msdiv" id="msdiv276"></a>“Cattā mayā jānapadā,<br>
mittāmaccā ca ñātakā;<br>
Santi puttā videhānaṃ,<br>
dīghāvu raṭṭhavaḍḍhano;<br>
Te rajjaṃ kārayissanti,<br>
mithilāyaṃ pajāpati.</p>
<p><a class="sc" id="158"></a><a class="ms" id="p_23J_1595"></a><a class="msdiv" id="msdiv277"></a>Ehi taṃ anusikkhāmi,<br>
yaṃ vākyaṃ mama ruccati;<br>
Rajjaṃ tuvaṃ <span class="var" title="kārayantī (bj, s2, s3, pts1)" id="note1153">kārayasi</span>,<br>
pāpaṃ duccaritaṃ bahuṃ;<br>
Kāyena vācā manasā,<br>
yena <span class="var" title="gañchisi (bj, pts1)" id="note1154">gacchasi</span> duggatiṃ.</p>
<p><a class="sc" id="159"></a><a class="ms" id="p_23J_1596"></a><a class="msdiv" id="msdiv278"></a>Paradinnakena paraniṭṭhitena,<br>
Piṇḍena yāpehi sa dhīradhammo”.</p>
<p><a class="sc" id="160"></a><a class="pts" id="pts6.63"></a><a class="ms" id="p_23J_1597"></a><a class="msdiv" id="msdiv279"></a>“Yopi catutthe bhattakāle na bhuñje,<br>
<span class="var" title="ajaddhumāriva (bj, pts1) | ajjhuṭ­ṭhamā­riva (s2, s3)" id="note1155">Ajuṭṭhamārīva</span> khudāya miyye;<br>
Na tveva piṇḍaṃ luḷitaṃ anariyaṃ,<br>
Kulaputtarūpo sappuriso na seve;<br>
Tayidaṃ na sādhu tayidaṃ na suṭṭhu,<br>
Suna­khuc­chiṭṭha­kaṃ janaka bhuñjase tuvaṃ”.</p>
<p><a class="sc" id="161"></a><a class="pts" id="pts6.64"></a><a class="ms" id="p_23J_1598"></a><a class="msdiv" id="msdiv280"></a>“Na cāpi me sīvali so abhakkho,<br>
Yaṃ hoti cattaṃ gihino sunassa vā;<br>
Ye keci bhogā idha dhammaladdhā,<br>
Sabbo so bhakkho <span class="var" title="anavajjāti (bj) | anavajjoti (pts1)" id="note1156">anavayoti</span> vutto”.</p>
<p><a class="sc" id="162"></a><a class="ms" id="p_23J_1599"></a><a class="msdiv" id="msdiv281"></a>“Kumārike upaseniye,<br>
Niccaṃ niggaḷamaṇḍite;<br>
Kasmā te eko bhujo janati,<br>
Eko te na janatī bhujo”.</p>
<p><a class="sc" id="163"></a><a class="ms" id="p_23J_1600"></a><a class="msdiv" id="msdiv282"></a>“Imasmiṃ me samaṇa hatthe,<br>
paṭimukkā <span class="var" title="dunīdhurā (bj, pts1)" id="note1157">dunīvarā</span>;<br>
<span class="var" title="saṃghaṭṭā (s2, s3, mr)" id="note1158">Saṅghātā</span> jāyate saddo,<br>
dutiyasseva sā gati.</p>
<p><a class="sc" id="164"></a><a class="ms" id="p_23J_1601"></a><a class="msdiv" id="msdiv283"></a>Imasmiṃ me samaṇa hatthe,<br>
paṭimukko <span class="var" title="ekanīdhuro (bj, pts1)" id="note1159">ekanīvaro</span>;<br>
So adutiyo na janati,<br>
munibhūtova tiṭṭhati.</p>
<p><a class="sc" id="165"></a><a class="ms" id="p_23J_1602"></a><a class="msdiv" id="msdiv284"></a><span class="var" title="vivādamanto (pts1)" id="note1160">Vivādappatto</span> dutiyo,<br>
keneko vivadissati;<br>
Tassa te saggakāmassa,<br>
ekatta­mu­paro­cataṃ”.</p>
<p><a class="sc" id="166"></a><a class="pts" id="pts6.65"></a><a class="ms" id="p_23J_1603"></a><a class="msdiv" id="msdiv285"></a>“Suṇāsi sīvali <span class="var" title="gāthā (bj, s2, s3, pts1)" id="note1161">kathā</span>,<br>
kumāriyā paveditā;<br>
<span class="var" title="pessiyā (bj) | pessikā (pts1)" id="note1162">Pesiyā</span> maṃ garahittho,<br>
dutiyasseva sā gati.</p>
<p><a class="sc" id="167"></a><a class="ms" id="p_23J_1604"></a><a class="msdiv" id="msdiv286"></a>Ayaṃ dvedhāpatho bhadde,<br>
anuciṇṇo pathāvihi;<br>
Tesaṃ tvaṃ ekaṃ gaṇhāhi,<br>
ahamekaṃ punāparaṃ.</p>
<p><a class="sc" id="168"></a><a class="ms" id="p_23J_1605"></a><a class="msdiv" id="msdiv287"></a><span class="var" title="neva (bj, pts1) | mā ca (s2, s3, mr)" id="note1163">Māvaca</span> maṃ tvaṃ pati meti,<br>
<span class="var" title="māhaṃ (bj, pts1)" id="note1164">nāhaṃ</span> bhariyāti vā puna”;<br>
Imameva kathayantā,<br>
thūṇaṃ nagarupāgamuṃ.</p>
<p><a class="sc" id="169"></a><a class="pts" id="pts6.66"></a><a class="ms" id="p_23J_1606"></a><a class="msdiv" id="msdiv288"></a>Koṭṭhake usukārassa,<br>
bhattakāle upaṭṭhite;<br>
Tatrā ca so usukāro,<br><span class="var" title=" etthantare pāṭho bahūsu" id="note1165">ekaṃ daṇḍaṃ ujuṃ kataṃ</span>;<br>
Ekañca cakkhuṃ niggayha,<br>
jimhamekena pekkhati.</p>
<p><a class="sc" id="170"></a><a class="ms" id="p_23J_1607"></a><a class="msdiv" id="msdiv289"></a>“Evaṃ no sādhu passasi,<br>
usukāra suṇohi me;<br>
Yadekaṃ cakkhuṃ niggayha,<br>
jimhamekena pekkhasi”.</p>
<p><a class="sc" id="171"></a><a class="ms" id="p_23J_1608"></a><a class="msdiv" id="msdiv290"></a>“Dvīhi samaṇa cakkhūhi,<br>
Visālaṃ viya khāyati;<br>
Asampatvā <span class="var" title="paraṃ (bj, pts1)" id="note1167">paramaṃ</span> liṅgaṃ,<br>
Nujubhāvāya kappati.</p>
<p><a class="sc" id="172"></a><a class="ms" id="p_23J_1609"></a><a class="msdiv" id="msdiv291"></a>Ekañca cakkhuṃ niggayha,<br>
jimhamekena pekkhato;<br>
Sampatvā paramaṃ liṅgaṃ,<br>
ujubhāvāya kappati.</p>
<p><a class="sc" id="173"></a><a class="ms" id="p_23J_1610"></a><a class="msdiv" id="msdiv292"></a><span class="var" title="vivādamatto (pts1)" id="note1168">Vivādappatto</span> dutiyo,<br>
keneko vivadissati;<br>
Tassa te saggakāmassa,<br>
ekatta­mu­paro­cataṃ”.</p>
<p><a class="sc" id="174"></a><a class="pts" id="pts6.67"></a><a class="ms" id="p_23J_1611"></a><a class="msdiv" id="msdiv293"></a>“Suṇāsi sīvali <span class="var" title="gāthā (bj, s2, s3, pts1)" id="note1169">kathā</span>,<br>
usukārena veditā;<br>
Pesiyā maṃ garahittho,<br>
dutiyasseva sā gati.</p>
<p><a class="sc" id="175"></a><a class="ms" id="p_23J_1612"></a><a class="msdiv" id="msdiv294"></a>Ayaṃ dvedhāpatho bhadde,<br>
anuciṇṇo pathāvihi;<br>
Tesaṃ tvaṃ ekaṃ gaṇhāhi,<br>
ahamekaṃ punāparaṃ.</p>
<p><a class="sc" id="176"></a><a class="ms" id="p_23J_1613"></a><a class="msdiv" id="msdiv295"></a>Māvaca maṃ tvaṃ pati meti,<br>
nāhaṃ bhariyāti vā puna;<br>
Muñjāvesikā pavāḷhā,<br>
ekā vihara sīvalī”ti.</p>
</blockquote>
<p class="endsutta"><a class="sc" id="177"></a><a class="ms" id="p_23J_1614"></a>Mahā­jana­ka­jātakaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>