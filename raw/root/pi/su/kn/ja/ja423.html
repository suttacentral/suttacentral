<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja423">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>7. Indriyajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.464"></a><a class="ms" id="p_22J_1738"></a><a class="msdiv" id="msdiv60"></a>“Yo indriyānaṃ kāmena,<br>
vasaṃ nārada gacchati;<br>
So pariccajjubho loke,<br>
<span class="var" title="jīvantopi visussati (s2, s3) | jīvareva visussati (pts1) | jīvanto vāpi sussati (mr)" id="note1009">jīvantova visussati</span>.</p>
<p><a class="sc" id="2"></a><a class="ms" id="p_22J_1739"></a><a class="msdiv" id="msdiv61"></a>Sukhas­sānanta­raṃ dukkhaṃ,<br>
duk­khas­sānanta­raṃ sukhaṃ;<br>
<span class="var" title="sopi (s2, s3, pts1, mr)" id="note1010">Sosi</span> patto <span class="var" title="sukha (s2, s3) | sukhaṃ (mr)" id="note1011">sukhā</span> dukkhaṃ,<br>
pāṭikaṅkha varaṃ sukhaṃ.</p>
<p><a class="sc" id="3"></a><a class="ms" id="p_22J_1740"></a><a class="msdiv" id="msdiv62"></a>Kicchakāle kicchasaho,<br>
yo kicchaṃ nātivattati;<br>
Sa kicchantaṃ sukhaṃ dhīro,<br>
yogaṃ sama­dhi­gacchati.</p>
<p><a class="sc" id="4"></a><a class="pts" id="pts3.466"></a><a class="ms" id="p_22J_1741"></a><a class="msdiv" id="msdiv63"></a>Na heva kāmāna kāmā,<br>
nānatthā nātthakāraṇā;<br>
Na katañca niraṅkatvā,<br>
dhammā cavitumarahasi”.</p>
<p><a class="sc" id="5"></a><a class="ms" id="p_22J_1742"></a><a class="msdiv" id="msdiv64"></a>“Dakkhaṃ <span class="var" title="gahapatiṃ (bj) | gahapataṃ (s2, s3, pts1) | gahavataṃ (?)" id="note1012">gahapatī</span> sādhu,<br>
saṃvibhajjañca bhojanaṃ;<br>
Ahāso atthalābhesu,<br>
atthabyāpatti abyatho”.</p>
<p><a class="sc" id="6"></a><a class="ms" id="p_22J_1743"></a><a class="msdiv" id="msdiv65"></a>“<span class="var" title="ettāva tesaṃ (bj) | ettāvatā te (pts1)" id="note1013">Ettāvatetaṃ</span> paṇḍiccaṃ,<br>
<span class="var" title="asito (bj, s2, s3, pts1)" id="note1014">api so</span> <span class="var" title="devalo (bj, pts1)" id="note1015">devilo</span> bravi;<br>
Na yito kiñci pāpiyo,<br>
yo indriyānaṃ vasaṃ vaje”.</p>
<p><a class="sc" id="7"></a><a class="pts" id="pts3.468"></a><a class="ms" id="p_22J_1744"></a><a class="msdiv" id="msdiv66"></a>“Amittānaṃva hatthatthaṃ,<br>
sivi pappoti māmiva;<br>
Kammaṃ vijjañca dakkheyyaṃ,<br>
vivāhaṃ sīlamaddavaṃ;<br>
Ete ca yase hāpetvā,<br>
nibbatto sehi kammehi.</p>
<p><a class="sc" id="8"></a><a class="ms" id="p_22J_1745"></a><a class="msdiv" id="msdiv67"></a>Sohaṃ sahassajīnova,<br>
abandhu aparāyaṇo;<br>
Ariyadhammā apakkanto,<br>
yathā peto tathevahaṃ.</p>
<p><a class="sc" id="9"></a><a class="ms" id="p_22J_1746"></a><a class="msdiv" id="msdiv68"></a>Sukhakāme dukkhāpetvā,<br>
āpannosmi padaṃ imaṃ;<br>
So sukhaṃ nādhigacchāmi,<br>
<span class="var" title="cito (bj, pts1)" id="note1016">ṭhito</span> bhāṇumatāmivā”ti.</p>
</blockquote>
<p class="endsutta"><a class="sc" id="10"></a><a class="ms" id="p_22J_1747"></a>Indriyajātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
