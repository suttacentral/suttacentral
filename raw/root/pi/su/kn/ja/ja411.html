<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja411">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>6. Susīmajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.393"></a><a class="ms" id="p_22J_1615"></a><a class="msdiv" id="msdiv114"></a>“Kāḷāni kesāni pure ahesuṃ,<br>
Jātāni sīsamhi yathāpadese;<br>
Tānajja setāni <span class="var" title="susima (mr)" id="note947">susīma</span> disvā,<br>
Dhammaṃ cara brahma­cari­yassa kālo”.</p>
<p><a class="sc" id="2"></a><a class="pts" id="pts3.394"></a><a class="ms" id="p_22J_1616"></a><a class="msdiv" id="msdiv115"></a>“Mameva deva palitaṃ na tuyhaṃ,<br>
Mameva sīsaṃ mama uttamaṅgaṃ;<br>
‘Atthaṃ karissan’ti musā <span class="var" title="abhāsiṃ (mr)" id="note948">abhāṇiṃ</span>,<br>
Ekāparādhaṃ khama rājaseṭṭha.</p>
<p><a class="sc" id="3"></a><a class="ms" id="p_22J_1617"></a><a class="msdiv" id="msdiv116"></a>Daharo tuvaṃ dassaniyosi rāja,<br>
Paṭhamuggato <span class="var" title="hohi (bj) | hoti (mr)" id="note949">hosi</span> yathā kaḷīro;<br>
Rajjañca kārehi mamañca passa,<br>
Mā kālikaṃ anudhāvī janinda”.</p>
<p><a class="sc" id="4"></a><a class="pts" id="pts3.395"></a><a class="ms" id="p_22J_1618"></a><a class="msdiv" id="msdiv117"></a>“Passāmi vohaṃ dahariṃ kumāriṃ,<br>
Sāmaṭṭhapassaṃ sutanuṃ sumajjhaṃ;<br>
Kāḷappavāḷāva pavellamānā,<br>
<span class="var" title="sā lobhayantīva (pts1)" id="note950">Palobhayantīva</span> naresu gacchati.</p>
<p><a class="sc" id="5"></a><a class="ms" id="p_22J_1619"></a><a class="msdiv" id="msdiv118"></a>Tamena passāmiparena nāriṃ,<br>
Āsītikaṃ nāvutikaṃ va jaccā;<br>
Daṇḍaṃ gahetvāna pavedhamānaṃ,<br>
Gopāna­sī­bhogga­samaṃ carantiṃ.</p>
<p><a class="sc" id="6"></a><a class="ms" id="p_22J_1620"></a><a class="msdiv" id="msdiv119"></a>Sohaṃ tame­vānu­vi­cinta­yanto,<br>
Eko <span class="var" title="passāmi (mr)" id="note951">sayāmi</span> sayanassa majjhe;<br>
‘Ahampi evaṃ’ iti pekkhamāno,<br>
<span class="var" title="na gehe rame (bj) | gehe na rame (s2, s3, mr)" id="note952">Na gahe rame</span> brahma­cari­yassa kālo.</p>
<p><a class="sc" id="7"></a><a class="ms" id="p_22J_1621"></a><a class="msdiv" id="msdiv120"></a>Rajjuvālambanī cesā,<br>
Yā gehe vasato rati;<br>
Evampi chetvāna vajanti dhīrā,<br>
Anapekkhino kāmasukhaṃ pahāyā”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1622"></a>Susīmajātakaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
