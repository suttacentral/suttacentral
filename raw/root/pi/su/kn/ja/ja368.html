<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja368">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>8. Tacasārajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.204"></a><a class="ms" id="p_22J_1259"></a><a class="msdiv" id="msdiv95"></a>“<span class="var" title="... hatthattagatā (katthaci, bj -nissya)" id="note718">Amitta­hatthat­thagatā</span>,<br>
taca­sārasa­map­pitā;<br>
Pasan­na­mukha­vaṇṇāt­tha,<br>
kasmā tumhe na socatha”.</p>
<p><a class="sc" id="2"></a><a class="ms" id="p_22J_1260"></a><a class="msdiv" id="msdiv96"></a>“Na socanāya paridevanāya,<br>
<span class="var" title="attho ca labbhā (bj, s2, s3) | atthodha labbhā (^an5.48#1 [48. Alabbha­nīya­ṭhāna­sutta])" id="note720">Atthova labbho</span> api appakopi;<br>
Socantamenaṃ dukhitaṃ viditvā,<br>
Paccatthikā attamanā bhavanti.</p>
<p><a class="sc" id="3"></a><a class="pts" id="pts3.205"></a><a class="ms" id="p_22J_1261"></a><a class="msdiv" id="msdiv97"></a>Yato ca kho paṇḍito āpadāsu,<br>
Na vedhatī attha­vi­niccha­yaññū;<br>
<span class="var" title="paccatthikā te (mr)" id="note721">Paccatthikāssa</span> dukhitā bhavanti,<br>
Disvā mukhaṃ avikāraṃ purāṇaṃ.</p>
<p><a class="sc" id="4"></a><a class="ms" id="p_22J_1262"></a><a class="msdiv" id="msdiv98"></a>Jappena mantena subhāsitena,<br>
Anuppadānena paveṇiyā vā;<br>
Yathā yathā yattha labhetha atthaṃ,<br>
Tathā tathā tattha parakkameyya.</p>
<p><a class="sc" id="5"></a><a class="ms" id="p_22J_1263"></a><a class="msdiv" id="msdiv99"></a>Yato ca jāneyya alabbhaneyyo,<br>
<span class="var" title="mayā vā (s2, s3, mr)" id="note722">Mayā va</span> aññena vā esa attho;<br>
Asocamāno adhivāsayeyya,<br>
Kammaṃ daḷhaṃ kinti karomi dānī”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1264"></a>Taca­sārajā­takaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
