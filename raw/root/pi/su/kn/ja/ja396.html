<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja396">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>1. Kukkujātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.318"></a><a class="ms" id="p_22J_1485"></a><a class="msdiv" id="msdiv1"></a>“Diyaḍḍhakukkū udayena kaṇṇikā,<br>
Vidatthiyo aṭṭha parikkhipanti naṃ;<br>
Sā <span class="var" title="sasiṃsapā (bj, pts1) | sā sīsapā (s2, s3) | yā siṃsapā (si -nissya)" id="note864">siṃsapā</span> sāramayā apheggukā,<br>
Kuhiṃ ṭhitā <span class="var" title="uparito (bj, s2, s3, pts1)" id="note865">upparito</span> na dhaṃsati”.</p>
<p><a class="sc" id="2"></a><a class="ms" id="p_22J_1486"></a><a class="msdiv" id="msdiv2"></a>“Yā tiṃsati sāramayā anujjukā,<br>
<span class="var" title="pakiriyā (mr)" id="note866">Parikiriya</span> gopānasiyo <span class="var" title="samaṭṭhitā (bj, s2, s3)" id="note867">samaṃ ṭhitā</span>;<br>
<span class="var" title="tā saṅgahitā balasā ca pīḷitā (bj) | tāhi susaṅgahitā balasā ca pīḷitā (s2, s3) | tāhi saṅgahītā balasā papīḷitā (pts1)" id="note868">Tāhi susaṅgahitā balasā pīḷitā</span>,<br>
Samaṃ ṭhitā upparito na dhaṃsati.</p>
<p><a class="sc" id="3"></a><a class="ms" id="p_22J_1487"></a><a class="msdiv" id="msdiv3"></a>Evampi mittehi daḷhehi paṇḍito,<br>
Abhejjarūpehi sucīhi mantibhi;<br>
Susaṅgahīto siriyā na dhaṃsati,<br>
Gopānasī bhāravahāva kaṇṇikā.</p>
<p><a class="sc" id="4"></a><a class="pts" id="pts3.319"></a><a class="ms" id="p_22J_1488"></a><a class="msdiv" id="msdiv4"></a>Kharattacaṃ bellaṃ yathāpi satthavā,<br>
Anāmasantopi karoti tittakaṃ;<br>
Samāharaṃ sāduṃ karoti patthiva,<br>
Asāduṃ kayirā <span class="var" title="tanu­vaṭṭa­muddha­raṃ (bj, pts1)" id="note869">­tanu­bandha­muddha­raṃ</span>.</p>
<p><a class="sc" id="5"></a><a class="ms" id="p_22J_1489"></a><a class="msdiv" id="msdiv5"></a>Evampi gāmanigamesu paṇḍito,<br>
Asāhasaṃ rājadhanāni saṃgharaṃ;<br>
Dhammānuvattī paṭipajjamāno,<br>
Sa phāti kayirā aviheṭhayaṃ paraṃ.</p>
<p><a class="sc" id="6"></a><a class="pts" id="pts3.320"></a><a class="ms" id="p_22J_1490"></a><a class="msdiv" id="msdiv6"></a>Odātamūlaṃ suci­vāri­sam­bha­vaṃ,<br>
Jātaṃ yathā pokkharaṇīsu ambujaṃ;<br>
Padumaṃ yathā aggi­nikāsi­phāli­maṃ,<br>
Na kaddamo na rajo na vāri limpati.</p>
<p><a class="sc" id="7"></a><a class="ms" id="p_22J_1491"></a><a class="msdiv" id="msdiv7"></a>Evampi vohārasuciṃ asāhasaṃ,<br>
Visud­dha­kamman­ta­mapeta­pāpakaṃ;<br>
Na limpati kammakilesa tādiso,<br>
Jātaṃ yathā pokkharaṇīsu ambujan”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1492"></a>Kukkujātakaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
