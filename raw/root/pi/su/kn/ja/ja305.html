<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja305">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kāliṅgavagga</p>
<h1>5. Sīla­vī­maṃ­sa­na­jātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_903"></a><a class="msdiv" id="msdiv17"></a>“Natthi loke raho nāma,<br>
pāpakammaṃ pakubbato;<br>
Passanti vanabhūtāni,<br>
taṃ bālo maññatī raho.</p>
<p><a class="sc" id="2"></a><a class="ms" id="p_22J_904"></a><a class="msdiv" id="msdiv18"></a>Ahaṃ raho na passāmi,<br>
suññaṃ vāpi na vijjati;<br>
Yattha <span class="var" title="suññaṃ (s2, s3, mr)" id="note492">aññaṃ</span> na passāmi,<br>
asuññaṃ hoti taṃ mayā”.</p>
<p><a class="sc" id="3"></a><a class="ms" id="p_22J_905"></a><a class="msdiv" id="msdiv19"></a>“Dujjacco ca <span class="var" title="ajacco (pts1)" id="note493">sujacco</span> ca,<br>
nando ca <span class="var" title="sukhavacchako (bj) | sukhavacchano (s2, s3, pts1)" id="note494">sukhavaḍḍhito</span>;<br>
Vejjo ca <span class="var" title="atha sīlo (mr)" id="note495">addhuvasīlo</span> ca,<br>
te dhammaṃ jahu matthikā.</p>
<p><a class="sc" id="4"></a><a class="ms" id="p_22J_906"></a><a class="msdiv" id="msdiv20"></a>Brāhmaṇo ca kathaṃ jahe,<br>
sabbadhammāna pāragū;<br>
Yo dhamma­manupā­leti,<br>
dhitimā saccanikkamo”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_907"></a><span class="var" title="sīla­vī­maṃ­sa­jātakaṃ (bj, s2, s3)" id="note496">Sīla­vī­maṃ­sa­na­jātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
