<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja328">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kuṭi­dūsaka­vagga</p>
<h1>8. Ananu­soci­ya­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.95"></a><a class="ms" id="p_22J_1022"></a><a class="msdiv" id="msdiv109"></a>“Bahūnaṃ vijjatī bhotī,<br>
tehi me kiṃ bhavissati;<br>
Tasmā etaṃ na socāmi,<br>
piyaṃ sam­mil­lahāsi­niṃ.</p>
<p><a class="sc" id="2"></a><a class="ms" id="p_22J_1023"></a><a class="msdiv" id="msdiv110"></a>Taṃ tañce anusoceyya,<br>
yaṃ yaṃ tassa na vijjati;<br>
Attāna­manu­so­ceyya,<br>
sadā maccuvasaṃ pataṃ.</p>
<p><a class="sc" id="3"></a><a class="ms" id="p_22J_1024"></a><a class="msdiv" id="msdiv111"></a>Na heva ṭhitaṃ nāsīnaṃ,<br>
Na sayānaṃ na <span class="var" title="patthaguṃ (s2, s3)" id="note575">paddhaguṃ</span>;<br>
<span class="var" title="yava pāti nimmisati (bj) | yāvuppatti nimissati (s2, s3) | yāva pāti nimisati (pts1)" id="note576">Yāva byāti nimisati</span>,<br>
Tatrāpi <span class="var" title="saratī vayo (bj, s2, s3) | saratibbayo (pts1)" id="note577">rasatī</span> vayo.</p>
<p><a class="sc" id="4"></a><a class="ms" id="p_22J_1025"></a><a class="msdiv" id="msdiv112"></a>Tatthattani <span class="var" title="vatappanthe (s2, s3) | vata bandhe (mr)" id="note578">vatappaddhe</span>,<br>
vinābhāve asaṃsaye;<br>
Bhūtaṃ sesaṃ dayitabbaṃ,<br>
<span class="var" title="cavitaṃ ananusociyanti (s2, s3) | matantaṃ nānusociyaṃ (mr)" id="note579">vītaṃ ananusociyan”ti</span>.</p>
</blockquote>
<p class="endsutta"><a class="sc" id="5"></a><a class="ms" id="p_22J_1026"></a>Ananu­soci­ya­jātakaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
