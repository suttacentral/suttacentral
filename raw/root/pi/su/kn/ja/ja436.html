<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja436">
<article>
<div class="hgroup">
<p class="division">Jātaka</p>
<p>Navakanipāta</p>
<p>Gijjhavagga</p>
<h1>10. Samuggajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.528"></a><a class="ms" id="p_22J_1876"></a><a class="msdiv" id="msdiv87"></a>“Kuto nu āgacchatha bho tayo janā,<br>
<span class="var" title="svāgataṃ ettha (bj, pts1)" id="note1087">Svāgatā etha</span> nisīdathāsane;<br>
Kaccittha bhonto kusalaṃ anāmayaṃ,<br>
Cirassa­mabbhā­gamanaṃ hi vo idha”.</p>
<p><a class="sc" id="2"></a><a class="pts" id="pts3.529"></a><a class="ms" id="p_22J_1877"></a><a class="msdiv" id="msdiv88"></a>“Ahameva eko idha majja patto,<br>
Na cāpi me dutiyo koci vijjati;<br>
Kimeva sandhāya te bhāsitaṃ ise,<br>
‘Kuto nu āgacchatha bho tayo janā’”.</p>
<p><a class="sc" id="3"></a><a class="ms" id="p_22J_1878"></a><a class="msdiv" id="msdiv89"></a>“Tuvañca eko bhariyā ca te piyā,<br>
­Samug­ga­pak­khit­ta­nikiṇ­ṇaman­tare;<br>
Sā rakkhitā <span class="var" title="kucchigatā ca (mr)" id="note1088">kucchigatāva</span> te sadā,<br>
<span class="var" title="harissa (mr)" id="note1089">Vāyussa</span> puttena sahā tahiṃ ratā”.</p>
<p><a class="sc" id="4"></a><a class="pts" id="pts3.530"></a><a class="ms" id="p_22J_1879"></a><a class="msdiv" id="msdiv90"></a>“Saṃviggarūpo isinā <span class="var" title="byākato (s2, s3) | vyākato (pts1) | pabyākato (mr)" id="note1090">viyākato</span>,<br>
So dānavo tattha samuggamuggili;<br>
Addakkhi bhariyaṃ suci māladhāriniṃ,<br>
Vāyussa puttena sahā tahiṃ rataṃ”.</p>
<p><a class="sc" id="5"></a><a class="ms" id="p_22J_1880"></a><a class="msdiv" id="msdiv91"></a>“<span class="var" title="sudiṭṭha­rū­puggata­pānu­vattinā (bj, s2, s3) | ­suddiṭṭha­rū­puggata­pānu­vattinā (pts1)" id="note1091">Sudiṭṭha­rūpa­muggata­pānu­vattinā</span>,<br>
Hīnā narā ye pamadāvasaṃ gatā;<br>
Yathā have pāṇarivettha rakkhitā,<br>
Duṭṭhā mayī añña­mabhip­pamodayi.</p>
<p><a class="sc" id="6"></a><a class="ms" id="p_22J_1881"></a><a class="msdiv" id="msdiv92"></a>Divā ca ratto ca mayā upaṭṭhitā,<br>
Tapassinā jotirivā vane vasaṃ;<br>
Sā dhammamukkamma adhammamācari,<br>
Akiriyarūpo pamadāhi santhavo.</p>
<p><a class="sc" id="7"></a><a class="ms" id="p_22J_1882"></a><a class="msdiv" id="msdiv93"></a>Sarīra­majjhamhi ṭhitā­ti­mañña­haṃ,<br>
Mayhaṃ ayanti asatiṃ asaññataṃ;<br>
Sā dhammamukkamma adhammamācari,<br>
Akiriyarūpo pamadāhi santhavo.</p>
<p><a class="sc" id="8"></a><a class="ms" id="p_22J_1883"></a><a class="msdiv" id="msdiv94"></a>Surakkhitaṃ meti kathaṃ nu vissase,<br>
<span class="var" title="anekacittāsu na hettha (bj, s2, s3) | anekacittā puna hettha (mr)" id="note1092">Anekacittāsu na hatthi</span> rakkhaṇā;<br>
Etā hi pātāla­papāta­sanni­bhā,<br>
Etthappamatto byasanaṃ nigaccha”ti.</p>
<p><a class="sc" id="9"></a><a class="ms" id="p_22J_1884"></a><a class="msdiv" id="msdiv95"></a>“Tasmā hi te sukhino vītasokā,<br>
Ye mātugāmehi caranti nissaṭā;<br>
Etaṃ sivaṃ uttama­mābhi­pattha­yaṃ,<br>
Na mātugāmehi kareyya santhavanti”.</p>
</blockquote>
<p class="endsutta"><a class="sc" id="10"></a><a class="ms" id="p_22J_1885"></a>Samuggajātakaṃ dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
