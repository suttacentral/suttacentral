<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja481">
<article>
<div class="hgroup">
<p class="division">Jātaka</p>
<p>Terasakanipāta</p>
<p>Ambavagga</p>
<h1>8. Tak­kāriya­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.247"></a><a class="ms" id="p_22J_2494"></a><a class="msdiv" id="msdiv104"></a>“Ahameva dubbhāsitaṃ bhāsi bālo,<br>
Bhekovaraññe <span class="var" title="ahimavhayāno (bj, pts1)" id="note1516">ahimavhāyamāno</span>;<br>
Takkāriye <span class="var" title="sobbhamhi ahaṃ (mr)" id="note1517">sobbhamimaṃ</span> patāmi,<br>
Na kireva <span class="var" title="sādhūt­yati­ve­labhāṇī (mr)" id="note1518">sādhu ativelabhāṇī</span>”.</p>
<p><a class="sc" id="2"></a><a class="pts" id="pts4.248"></a><a class="ms" id="p_22J_2495"></a><a class="msdiv" id="msdiv105"></a>“Pappoti macco ativelabhāṇī,<br>
Bandhaṃ vadhaṃ soka­parid­davañca;<br>
Attānameva garahāsi ettha,<br>
Ācera yaṃ taṃ nikhaṇanti sobbhe”.</p>
<p><a class="sc" id="3"></a><a class="ms" id="p_22J_2496"></a><a class="msdiv" id="msdiv106"></a>“Kimevahaṃ tuṇ­ḍila­manu­pucchiṃ,<br>
<span class="var" title="kareyyāsaṃ (s2, s3) | kareyya sa (mr) | bhareyya saṃ (?)" id="note1519">Kareyya saṃ</span> bhātaraṃ <span class="var" title="kālikāya (s2, s3) | kālikāyaṃ (pts1) | kāḷikāya (mr)" id="note1520">kāḷikāyaṃ</span>;<br>
<span class="var" title="naggoca'haṃ (?)" id="note1521">Naggovahaṃ</span> vatthayugañca jīno,<br>
Ayampi attho bahutādisova”.</p>
<p><a class="sc" id="4"></a><a class="pts" id="pts4.250"></a><a class="ms" id="p_22J_2497"></a><a class="msdiv" id="msdiv107"></a>“Yo <span class="var" title="yujjhamānānaṃ ayujjhamāno (s2, s3) | yujjhamānena ayujjhamāno (mr)" id="note1522">yuj­jhamā­nā­nama­yuj­jhamāno</span>,<br>
Meṇḍantaraṃ accupatī kuliṅgo;<br>
So piṃsito meṇḍasirehi tattha,<br>
Ayampi attho bahutādisova.</p>
<p><a class="sc" id="5"></a><a class="ms" id="p_22J_2498"></a><a class="msdiv" id="msdiv108"></a>Caturo janā ­pottha­ka­magga­hesuṃ,<br>
Ekañca posaṃ anurakkhamānā;<br>
Sabbeva te bhinnasirā sayiṃsu,<br>
Ayampi attho bahutādisova.</p>
<p><a class="sc" id="6"></a><a class="ms" id="p_22J_2499"></a><a class="msdiv" id="msdiv109"></a>Ajā yathā veḷugumbasmiṃ <span class="var" title="bandhā (s2, s3) | bandhaṃ (mr)" id="note1523">baddhā</span>,<br>
Avakkhipantī asi­maj­jha­gac­chi;<br>
Teneva tassā <span class="var" title="galakaṃ vikantā (s2, s3) | galayā vikantuṃ (mr)" id="note1524">galakāvakantaṃ</span>,<br>
Ayampi attho bahutādisova”.</p>
<p><a class="sc" id="7"></a><a class="pts" id="pts4.252"></a><a class="ms" id="p_22J_2500"></a><a class="msdiv" id="msdiv110"></a>“Ime na devā na gandhabbaputtā,<br>
Migā ime <span class="var" title="atthavasāhatā ime (bj) | atthavasābhatā ime (s2, s3, pts1)" id="note1525">atthavasaṃ gatā me</span>;<br>
Ekañca naṃ sāyamāse pacantu,<br>
<span class="var" title="ekañca puna pātarāse (bj) | ekañca naṃ pātarāse (pts1)" id="note1526">Ekaṃ punappātarāse</span> pacantu”.</p>
<p><a class="sc" id="8"></a><a class="ms" id="p_22J_2501"></a><a class="msdiv" id="msdiv111"></a>“Sataṃ sahassāni dubhāsitāni,<br>
Kalampi nāgghanti subhāsitassa;<br>
Dubbhāsitaṃ saṅkamāno <span class="var" title="kilissati (?)" id="note1527">kileso</span>,<br>
Tasmā tuṇhī <span class="var" title="kimpuriso (bj, s2, s3)" id="note1528">kimpurisā</span> na bālyā”.</p>
<p><a class="sc" id="9"></a><a class="ms" id="p_22J_2502"></a><a class="msdiv" id="msdiv112"></a>“Yā mesā <span class="var" title="vyākāsi (bj) | byākāsi (s2, s3)" id="note1529">byāhāsi</span> pamuñcathetaṃ,<br>
<span class="var" title="giriṃ varaṃ (mr)" id="note1530">Giriñca naṃ</span> himavantaṃ nayantu;<br>
Imañca kho dentu mahānasāya,<br>
Pātova naṃ pātarāse pacantu”.</p>
<p><a class="sc" id="10"></a><a class="ms" id="p_22J_2503"></a><a class="msdiv" id="msdiv113"></a>“Pajjunnanāthā pasavo,<br>
pasunāthā ayaṃ pajā;<br>
<span class="var" title="tvaṃ-nātho'smi (bj, s2, s3, pts1)" id="note1531">Tvaṃ nāthosi</span> mahārāja,<br>
<span class="var" title="amha-nāthā mama bhariyā (bj, s2, s3) | nāthohaṃ bhariyāya ca (pts1)" id="note1532">nāthohaṃ bhariyāya me</span>;<br>
Dvin­na­maññata­raṃ ñatvā,<br>
mutto gaccheyya pabbataṃ.</p>
<p><a class="sc" id="11"></a><a class="pts" id="pts4.254"></a><a class="ms" id="p_22J_2504"></a><a class="msdiv" id="msdiv114"></a>Na ve nindā <span class="var" title="­supari­vajja­yātha (s2, s3) | suparivajjayā ce (pts1)" id="note1533">­supari­vajja­yetha</span>,<br>
Nānā janā sevitabbā janinda;<br>
Yeneva eko labhate pasaṃsaṃ,<br>
Teneva añño labhate ninditāraṃ.</p>
<p><a class="sc" id="12"></a><a class="ms" id="p_22J_2505"></a><a class="msdiv" id="msdiv115"></a>Sabbo loko <span class="var" title="paracittena acitto (bj) | paracittena aticitto (s2, s3) | paracitto acitto (pts1)" id="note1534">paricitto aticitto</span>,<br>
Sabbo loko cittavā samhi citte;<br>
Paccekacittā puthu sabbasattā,<br>
Kassīdha cittassa vasena vatte”.</p>
<p><a class="sc" id="13"></a><a class="ms" id="p_22J_2506"></a><a class="msdiv" id="msdiv116"></a>“Tuṇhī ahū kimpuriso <span class="var" title="abhāṇī (mr)" id="note1535">sabhariyo</span>,<br>
Yo dāni byāhāsi bhayassa bhīto;<br>
So dāni mutto sukhito arogo,<br>
Vācā­kire­vattha­vatī narānan”ti.</p>
</blockquote>
<p class="endsutta"><a class="sc" id="14"></a><a class="ms" id="p_22J_2507"></a>Takkā­riya­jātakaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
