<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja421">
<article>
<div class="hgroup">
<p class="division">Jātaka</p>
<p>Aṭṭhakanipāta</p>
<p>Kaccānivagga</p>
<h1>5. Gaṅ­gamāla­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.447"></a><a class="ms" id="p_22J_1712"></a><a class="msdiv" id="msdiv36"></a>“Aṅgārajātā pathavī,<br>
kukkuḷānugatā mahī;<br>
Atha gāyasi <span class="var" title="vatthāni (mr)" id="note998">vattāni</span>,<br>
na taṃ tapati ātapo.</p>
<p><a class="sc" id="2"></a><a class="ms" id="p_22J_1713"></a><a class="msdiv" id="msdiv37"></a>Uddhaṃ tapati ādicco,<br>
adho tapati vālukā;<br>
Atha gāyasi <span class="var" title="vatthāni (mr)" id="note999">vattāni</span>,<br>
na taṃ tapati ātapo”.</p>
<p><a class="sc" id="3"></a><a class="ms" id="p_22J_1714"></a><a class="msdiv" id="msdiv38"></a>“Na maṃ tapati ātapo,<br>
<span class="var" title="ātappā (bj, s2, s3, pts1)" id="note1000">ātapā</span> tapayanti maṃ;<br>
Atthā hi vividhā rāja,<br>
te tapanti na ātapo”.</p>
<p><a class="sc" id="4"></a><a class="pts" id="pts3.450"></a><a class="ms" id="p_22J_1715"></a><a class="msdiv" id="msdiv39"></a>“Addasaṃ kāma te mūlaṃ,<br>
saṅkappā kāma jāyasi;<br>
Na taṃ ­saṅkap­pa­yissāmi,<br>
evaṃ kāma na hehisi”.</p>
<p><a class="sc" id="5"></a><a class="ms" id="p_22J_1716"></a><a class="msdiv" id="msdiv40"></a>“Appāpi kāmā na alaṃ,<br>
bahūhipi na tappati;<br>
Ahahā bālalapanā,<br>
<span class="var" title="paṭivijjhetha (bj, pts1)" id="note1001">parivajjetha</span> jaggato”.</p>
<p><a class="sc" id="6"></a><a class="ms" id="p_22J_1717"></a><a class="msdiv" id="msdiv41"></a>“Appassa kammassa phalaṃ mamedaṃ,<br>
Udayo ajjhāgamā mahattapattaṃ;<br>
Suladdhalābho vata māṇavassa,<br>
Yo pabbajī kāmarāgaṃ pahāya”.</p>
<p><a class="sc" id="7"></a><a class="pts" id="pts3.452"></a><a class="ms" id="p_22J_1718"></a><a class="msdiv" id="msdiv42"></a>“Tapasā pajahanti pāpakammaṃ,<br>
Tapasā nhāpi­ta­kumbha­kā­ra­bhāvaṃ;<br>
Tapasā abhibhuyya gaṅgamāla,<br>
Nāme­nālapa­sajja brahmadattaṃ”.</p>
<p><a class="sc" id="8"></a><a class="pts" id="pts3.453"></a><a class="ms" id="p_22J_1719"></a><a class="msdiv" id="msdiv43"></a>“San­diṭṭhi­ka­meva ‘amma’ passatha,<br>
Khan­tī­sorac­cassa <span class="var" title="yo (s2, s3, pts1, mr)" id="note1002">ayaṃ</span> vipāko;<br>
<span class="var" title="so (s2, s3, mr)" id="note1003">Yo</span> sabbajanassa vanditohu,<br>
Taṃ vandāma sarājikā samaccā”.</p>
<p><a class="sc" id="9"></a><a class="ms" id="p_22J_1720"></a><a class="msdiv" id="msdiv44"></a>“Mā kiñci avacuttha gaṅgamālaṃ,<br>
Muninaṃ monapathesu sikkhamānaṃ;<br>
Eso hi atari aṇṇavaṃ,<br>
Yaṃ taritvā caranti vītasokā”ti.</p>
</blockquote>
<p class="endsutta"><a class="sc" id="10"></a><a class="ms" id="p_22J_1721"></a>Gaṅga­māla­jātakaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
