<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja489">
<article>
<div class="hgroup">
<p class="division">Jātaka</p>
<p>­Pa­kiṇṇa­ka­nipāta</p>
<p>Sāli­kedāra­vagga</p>
<h1>6. Surucijātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.319"></a><a class="ms" id="p_22J_2654"></a><a class="msdiv" id="msdiv102"></a>“Mahesī <span class="var" title="rucino (bj, s2, s3, pts1)" id="note1659">surucino</span> bhariyā,<br>
Ānītā paṭhamaṃ ahaṃ;<br>
Dasa vassasahassāni,<br>
Yaṃ maṃ surucimānayi.</p>
<p><a class="sc" id="2"></a><a class="ms" id="p_22J_2655"></a><a class="msdiv" id="msdiv103"></a>Sāhaṃ brāhmaṇa rājānaṃ,<br>
vedehaṃ mithilaggahaṃ;<br>
Nābhijānāmi kāyena,<br>
vācāya uda cetasā;<br>
Suruciṃ <span class="var" title="atimaññittho (bj) | atimaññitā (?)" id="note1660">atimaññittha</span>,<br>
<span class="var" title="āviṃ (pts1)" id="note1661">āvi</span> vā yadi vā raho.</p>
<p><a class="sc" id="3"></a><a class="pts" id="pts4.320"></a><a class="ms" id="p_22J_2656"></a><a class="msdiv" id="msdiv104"></a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (1)</p>
<p><a class="sc" id="4"></a><a class="ms" id="p_22J_2657"></a><a class="msdiv" id="msdiv105"></a>Bhattu mama sassu mātā,<br>
pitā cāpi ca sassuro;<br>
Te maṃ brahme vinetāro,<br>
yāva aṭṭhaṃsu jīvitaṃ.</p>
<p><a class="sc" id="5"></a><a class="ms" id="p_22J_2658"></a><a class="msdiv" id="msdiv106"></a>Sāhaṃ ahiṃsāratinī,<br>
<span class="var" title="kāmaso (bj)" id="note1662">kāmasā</span> <span class="var" title="dhammacāriṇī (bj)" id="note1663">dhammacārinī</span>;<br>
Sakkaccaṃ te upaṭṭhāsiṃ,<br>
rattin­diva­matanditā.</p>
<p><a class="sc" id="6"></a><a class="ms" id="p_22J_2659"></a><a class="msdiv" id="msdiv107"></a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (2)</p>
<p><a class="sc" id="7"></a><a class="ms" id="p_22J_2660"></a><a class="msdiv" id="msdiv108"></a>Soḷasit­thi­sahas­sāni,<br>
sahabhariyāni brāhmaṇa;<br>
Tāsu issā vā kodho vā,<br>
nāhu mayhaṃ kudācanaṃ.</p>
<p><a class="sc" id="8"></a><a class="ms" id="p_22J_2661"></a><a class="msdiv" id="msdiv109"></a>Hitena tāsaṃ nandāmi,<br>
na ca me kāci appiyā;<br>
Attānaṃ­vā­nukam­pāmi,<br>
sadā sabbā sapattiyo.</p>
<p><a class="sc" id="9"></a><a class="ms" id="p_22J_2662"></a><a class="msdiv" id="msdiv110"></a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (3)</p>
<p><a class="sc" id="10"></a><a class="ms" id="p_22J_2663"></a><a class="msdiv" id="msdiv111"></a>Dāse kammakare <span class="var" title="pose (s2, s3, mr)" id="note1664">pesse</span>,<br>
ye caññe anujīvino;<br>
<span class="var" title="posemi (bj, s2, s3, pts1)" id="note1665">Pesemi</span> sahadhammena,<br>
sadā pamuditindriyā.</p>
<p><a class="sc" id="11"></a><a class="ms" id="p_22J_2664"></a><a class="msdiv" id="msdiv112"></a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (4)</p>
<p><a class="sc" id="12"></a><a class="ms" id="p_22J_2665"></a><a class="msdiv" id="msdiv113"></a>Samaṇe brāhmaṇe cāpi,<br>
aññe cāpi vanibbake;<br>
Tappemi annapānena,<br>
sadā payatapāṇinī.</p>
<p><a class="sc" id="13"></a><a class="ms" id="p_22J_2666"></a><a class="msdiv" id="msdiv114"></a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (5)</p>
<p><a class="sc" id="14"></a><a class="ms" id="p_22J_2667"></a><a class="msdiv" id="msdiv115"></a><span class="var" title="cātuddasi (bj)" id="note1667">Cātuddasiṃ</span> <span class="var" title="paṇṇarasi (bj) | pañcadasiṃ (s2, s3) | pannarasiṃ (pts1)" id="note1668">pañcaddasiṃ</span>,<br>
Yā ca pakkhassa <span class="var" title="aṭṭhami (bj) | aṭṭhamiṃ (pts1)" id="note1669">aṭṭhamī</span>;<br>
­Pā­ṭihā­ri­ya­pak­khañca,<br>
<span class="var" title="aṭṭhaṅ­ga­susa­māhi­taṃ (sabbattha)" id="note1670">Aṭṭhaṅ­gasu­sa­māga­taṃ</span>;<br>
Uposathaṃ <span class="var" title="upavasiṃ (mr)" id="note1671">upavasāmi</span>,<br>
Sadā sīlesu saṃvutā.</p>
<p><a class="sc" id="15"></a><a class="ms" id="p_22J_2668"></a><a class="msdiv" id="msdiv116"></a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā”. (6)</p>
<p><a class="sc" id="16"></a><a class="pts" id="pts4.321"></a><a class="ms" id="p_22J_2669"></a><a class="msdiv" id="msdiv117"></a>“Sabbeva te dhammaguṇā,<br>
rājaputti yasassini;<br>
Saṃvijjanti tayi bhadde,<br>
ye tvaṃ kittesi attani.</p>
<p><a class="sc" id="17"></a><a class="ms" id="p_22J_2670"></a><a class="msdiv" id="msdiv118"></a>Khattiyo jātisampanno,<br>
abhijāto yasassimā;<br>
Dhammarājā videhānaṃ,<br>
putto uppajjate <span class="var" title="tavaṃ (bj, pts1)" id="note1672">tava</span>”.</p>
<p><a class="sc" id="18"></a><a class="ms" id="p_22J_2671"></a><a class="msdiv" id="msdiv119"></a>“<span class="var" title="rummī (bj, pts1) | dummi (s2, s3)" id="note1673">Dummī</span> rajojalladharo,<br>
aghe vehāyasaṃ ṭhito;<br>
Manuññaṃ bhāsase vācaṃ,<br>
yaṃ mayhaṃ hadayaṅgamaṃ.</p>
<p><a class="sc" id="19"></a><a class="ms" id="p_22J_2672"></a><a class="msdiv" id="msdiv120"></a>Devatānusi saggamhā,<br>
isi <span class="var" title="vāpi (s2, s3) | cāpi (mr)" id="note1674">vāsi</span> mahiddhiko;<br>
Ko vāsi tvaṃ anuppatto,<br>
attānaṃ me pavedaya”.</p>
<p><a class="sc" id="20"></a><a class="ms" id="p_22J_2673"></a><a class="msdiv" id="msdiv121"></a>“Yaṃ devasaṅghā vandanti,<br>
sudhammāyaṃ samāgatā;<br>
Sohaṃ sakko sahassakkho,<br>
āgatosmi tavantike.</p>
<p><a class="sc" id="21"></a><a class="ms" id="p_22J_2674"></a><a class="msdiv" id="msdiv122"></a><span class="var" title="itthiyā (pts1)" id="note1675">Itthiyo</span> jīvalokasmiṃ,<br>
yā <span class="var" title="honti (bj, s2, s3)" id="note1676">hoti</span> samacārinī;<br>
Medhāvinī sīlavatī,<br>
sassudevā patibbatā.</p>
<p><a class="sc" id="22"></a><a class="ms" id="p_22J_2675"></a><a class="msdiv" id="msdiv123"></a>Tādisāya sumedhāya,<br>
sucikammāya nāriyā;<br>
Devā dassanamāyanti,<br>
mānusiyā amānusā.</p>
<p><a class="sc" id="23"></a><a class="ms" id="p_22J_2676"></a><a class="msdiv" id="msdiv124"></a>Tvañca bhadde suciṇṇena,<br>
pubbe sucaritena ca;<br>
Idha rājakule jātā,<br>
sabba­kāma­samid­dhinī.</p>
<p><a class="sc" id="24"></a><a class="ms" id="p_22J_2677"></a><a class="msdiv" id="msdiv125"></a>Ayañca te rājaputti,<br>
ubhayattha kaṭaggaho;<br>
Devalo­kūpa­pattī ca,<br>
kittī ca idha jīvite.</p>
<p><a class="sc" id="25"></a><a class="ms" id="p_22J_2678"></a><a class="msdiv" id="msdiv126"></a>Ciraṃ sumedhe sukhinī,<br>
dhammamattani pālaya;<br>
Esāhaṃ tidivaṃ yāmi,<br>
piyaṃ me tava dassanan”ti.</p>
</blockquote>
<p class="endsutta"><a class="sc" id="26"></a><a class="ms" id="p_22J_2679"></a>Surucijātakaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
