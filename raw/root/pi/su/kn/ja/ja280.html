<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja280">
<article>
<div class="hgroup">
<p class="division">Jātaka</p>
<p>Tikanipāta</p>
<p>Udapānavagga</p>
<h1>10. Puṭa­dūsaka­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.391"></a><a class="ms" id="p_22J_790"></a><a class="msdiv" id="msdiv88"></a>“Addhā hi nūna migarājā,<br>
puṭakammassa kovido;<br>
Tathā hi puṭaṃ dūseti,<br>
aññaṃ nūna karissati”.</p>
<p><a class="sc" id="2"></a><a class="ms" id="p_22J_791"></a><a class="msdiv" id="msdiv89"></a>“Na me mātā vā pitā vā,<br>
puṭakammassa kovido;<br>
Kataṃ kataṃ kho dūsema,<br>
evaṃ dhammamidaṃ kulaṃ”.</p>
<p><a class="sc" id="3"></a><a class="pts" id="pts2.392"></a><a class="ms" id="p_22J_792"></a><a class="msdiv" id="msdiv90"></a>“Yesaṃ vo ediso dhammo,<br>
Adhammo pana kīdiso;<br>
Mā vo dhammaṃ adhammaṃ vā,<br>
Addasāma kudācanan”ti.</p>
</blockquote>
<p class="endsutta"><a class="sc" id="4"></a><a class="ms" id="p_22J_793"></a><span class="var" title="pūṭa­dūsaka­jātakaṃ (s2, s3)" id="note424">Puṭa­dūsaka­jātakaṃ</span> dasamaṃ.<br>
<span class="var" title="araññavaggo (bj, pts1, mr)" id="note425">Udapānavaggo</span> tatiyo.</p>
<p class="endsection summary"><a class="sc" id="5"></a><a class="ms" id="p_22J_794"></a>Tassuddānaṃ</p>
<blockquote class="uddanagatha">
<p><a class="sc" id="6"></a><a class="ms" id="p_22J_795"></a>Udapānavaraṃ vanabyaggha kapi,<br>
Sikhinī ca balāka ruciravaro;<br>
Sujanā­dhipa­romaka­dūsa puna,<br>
Satapattavaro puṭakamma dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
