<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja317">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Pucimandavagga</p>
<h1>7. Mata­rodana­jātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_965"></a><a class="msdiv" id="msdiv65"></a>“<span class="var" title="matamatameva (bj, s2, s3, pts1)" id="note541">Mataṃ mataṃ evaṃ</span> rodatha,<br>
Na hi taṃ rodatha yo marissati;<br>
<span class="var" title="sabbeva (bj, s2, s3, pts1)" id="note542">Sabbepi</span> sarīradhārino,<br>
Anupubbena jahanti jīvitaṃ.</p>
<p><a class="sc" id="2"></a><a class="ms" id="p_22J_966"></a><a class="msdiv" id="msdiv66"></a>Devamanussā catuppadā,<br>
Pakkhigaṇā uragā ca bhogino;<br>
<span class="var" title="yamhi (s2, s3) | asmiṃ (pts1, mr)" id="note543">Samhi</span> sarīre anissarā,<br>
Ramamānāva jahanti jīvitaṃ.</p>
<p><a class="sc" id="3"></a><a class="ms" id="p_22J_967"></a><a class="msdiv" id="msdiv67"></a>Evaṃ calitaṃ asaṇṭhitaṃ,<br>
Sukhadukkhaṃ ­manu­jes­va­pekkhiya;<br>
Kanditaruditaṃ niratthakaṃ,<br>
Kiṃ vo sokaga­ṇābhi­kīrare.</p>
<p><a class="sc" id="4"></a><a class="ms" id="p_22J_968"></a><a class="msdiv" id="msdiv68"></a><span class="var" title="dhuttā soṇḍā (bj, pts1) | dhuttā soṇḍā ca (s2, s3)" id="note544">Dhuttā ca soṇḍā</span> akatā,<br>
<span class="var" title="bālā sūrā vīrā ayogino (pts1)" id="note545">bālā sūrā ayogino</span>;<br>
Dhīraṃ maññanti bāloti,<br>
ye dhammassa akovidā”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_969"></a>Mata­rodana­jātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
