<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja395">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>10. Pārāvatajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.314"></a><a class="ms" id="p_22J_1473"></a><a class="msdiv" id="msdiv135"></a>“Cirassaṃ vata passāmi,<br>
sahāyaṃ maṇidhārinaṃ;<br>
<span class="var" title="sukatāya (bj, pts1)" id="note858">Sukatā</span> massukuttiyā,<br>
sobhate vata me sakhā”.</p>
<p><a class="sc" id="2"></a><a class="pts" id="pts3.315"></a><a class="ms" id="p_22J_1474"></a><a class="msdiv" id="msdiv136"></a>“­Parūḷ­ha­kaccha­na­kha­lomo,<br>
ahaṃ kammesu byāvaṭo;<br>
Cirassaṃ nhāpitaṃ laddhā,<br>
lomaṃ taṃ ajja <span class="var" title="apahārayiṃ (bj, pts1) | hārayi (s2, s3)" id="note859">hārayiṃ</span>”.</p>
<p><a class="sc" id="3"></a><a class="ms" id="p_22J_1475"></a><a class="msdiv" id="msdiv137"></a>“Yannu lomaṃ ahāresi,<br>
dullabhaṃ laddha kappakaṃ;<br>
Atha kiñcarahi te samma,<br>
<span class="var" title="kaṇṭhe kiṇakiṇāyati (bj, pts1) | kaṇṭhe kiṃnikilāyati (s2, s3) | idaṃ kaṇṭhe kiṇāyati (mr)" id="note860">kaṇṭhe kiṇikiṇāyati</span>”.</p>
<p><a class="sc" id="4"></a><a class="ms" id="p_22J_1476"></a><a class="msdiv" id="msdiv138"></a>“­Manus­sa­su­khumā­lā­naṃ,<br>
maṇi kaṇṭhesu lambati;<br>
Tesāhaṃ anusikkhāmi,<br>
mā tvaṃ maññi davā kataṃ.</p>
<p><a class="sc" id="5"></a><a class="ms" id="p_22J_1477"></a><a class="msdiv" id="msdiv139"></a>Sacepimaṃ pihayasi,<br>
massukuttiṃ sukāritaṃ;<br>
Kārayissāmi te samma,<br>
maṇiñcāpi dadāmi te”.</p>
<p><a class="sc" id="6"></a><a class="ms" id="p_22J_1478"></a><a class="msdiv" id="msdiv140"></a>“Tvaññeva maṇinā channo,<br>
Sukatāya ca massuyā;<br>
Āmanta kho taṃ gacchāmi,<br>
Piyaṃ me tavadassanan”ti. (980)</p>
</blockquote>
<p class="endsutta"><a class="sc" id="7"></a><a class="ms" id="p_22J_1479"></a><span class="var" title="kākajātakaṃ (bj, pts1) | maṇijātakaṃ (s2, s3)" id="note861">­Pārāva­ta­jātakaṃ</span> dasamaṃ.<br>
<span class="var" title="senakavaggo (bj, pts1) | khura­putta­vaggo (s2, s3) | sūcivaggo (mr)" id="note862">Kha­ra­putta­vaggo</span> dutiyo.</p>
<p class="endsection summary"><a class="sc" id="8"></a><a class="ms" id="p_22J_1480"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_22J_1481"></a>Atha passa sasūci ca tuṇḍilako,<br>
Miga may­haka­pañca­ma­pak­khi­varo;<br>
Atha pañjali vārija mejjha puna,<br>
Atha vaṭṭa kapotavarena dasāti.</p>
</blockquote>
<p class="endsection summary"><a class="sc" id="10"></a><a class="ms" id="p_22J_1482"></a>Atha vagguddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_22J_1483"></a>Atha vaggaṃ pakittissaṃ,<br>
chanipātaṃ varuttame;<br>
Avāriyā ca <span class="var" title="senako (bj) | sūci ca (s2, s3, mr)" id="note863">kharo ca</span>,<br>
dve ca vuttā subyañjanāti.</p>
</blockquote>
<p class="endsection"><a class="sc" id="12"></a><a class="ms" id="p_22J_1484"></a>Chakkanipātaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
