<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja336">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>6. Brahā­chattajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.117"></a><a class="ms" id="p_22J_1064"></a><a class="msdiv" id="msdiv141"></a>“Tiṇaṃ tiṇanti lapasi,<br>
ko nu te tiṇamāhari;<br>
Kiṃ nu te tiṇakiccatthi,<br>
tiṇameva pabhāsasi”.</p>
<p><a class="sc" id="2"></a><a class="ms" id="p_22J_1065"></a><a class="msdiv" id="msdiv142"></a>“Idhāgamā brahmacārī,<br>
brahā chatto bahussuto;<br>
So <span class="var" title="so ve (mr)" id="note600">me</span> sabbaṃ samādāya,<br>
tiṇaṃ nikkhippa gacchati”.</p>
<p><a class="sc" id="3"></a><a class="pts" id="pts3.118"></a><a class="ms" id="p_22J_1066"></a><a class="msdiv" id="msdiv143"></a>“Evetaṃ hoti kattabbaṃ,<br>
appena bahumicchatā;<br>
Sabbaṃ sakassa ādānaṃ,<br>
anādānaṃ tiṇassa ca”.<br>
<span class="var" title="(cāṭīsu pakkhipitvāna tattha kā paridevanā) (bj, mr) | (tiṇassa cāṭīsu gato, tattha kā paridevanā) (s2, s3)" id="note601">()</span></p>
<p><a class="sc" id="4"></a><a class="ms" id="p_22J_1067"></a><a class="msdiv" id="msdiv144"></a>“Sīlavanto na kubbanti,<br>
bālo sīlāni kubbati;<br>
Aniccasīlaṃ <span class="var" title="dussīlaṃ (si, pts1)" id="note602">dussīlyaṃ</span>,<br>
kiṃ paṇḍiccaṃ karissatī”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1068"></a>Brahā­chattajā­takaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
