<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja406">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>1. Gandhārajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.367"></a><a class="ms" id="p_22J_1572"></a><a class="msdiv" id="msdiv76"></a>“Hitvā gāmasahassāni,<br>
paripuṇṇāni soḷasa;<br>
Koṭṭhāgārāni phītāni,<br>
sannidhiṃ dāni kubbasi”.</p>
<p><a class="sc" id="2"></a><a class="ms" id="p_22J_1573"></a><a class="msdiv" id="msdiv77"></a>“Hitvā gandhā­ra­visayaṃ,<br>
<span class="var" title="... dhāniyaṃ (bj, pts1) | ... pāniyaṃ (s2, s3)" id="note925">pahūta­dhana­dhāriyaṃ</span>;<br>
<span class="var" title="pasāsanito (bj, s2, s3) | pasāsanāto (pts1)" id="note926">Pasāsanato</span> nikkhanto,<br>
idha dāni pasāsasi”.</p>
<p><a class="sc" id="3"></a><a class="ms" id="p_22J_1574"></a><a class="msdiv" id="msdiv78"></a>“Dhammaṃ bhaṇāmi vedeha,<br>
adhammo me na ruccati;<br>
Dhammaṃ me bhaṇamānassa,<br>
na pāpamu­palim­pati”.</p>
<p><a class="sc" id="4"></a><a class="pts" id="pts3.368"></a><a class="ms" id="p_22J_1575"></a><a class="msdiv" id="msdiv79"></a>“Yena kenaci vaṇṇena,<br>
paro labhati ruppanaṃ;<br>
Mahatthiyampi ce vācaṃ,<br>
na taṃ bhāseyya paṇḍito”.</p>
<p><a class="sc" id="5"></a><a class="ms" id="p_22J_1576"></a><a class="msdiv" id="msdiv80"></a>“Kāmaṃ ruppatu vā mā vā,<br>
bhusaṃva vikirīyatu;<br>
Dhammaṃ me bhaṇamānassa,<br>
na pāpamu­palim­pati”.</p>
<p><a class="sc" id="6"></a><a class="ms" id="p_22J_1577"></a><a class="msdiv" id="msdiv81"></a>“No ce assa sakā buddhi,<br>
vinayo vā susikkhito;<br>
Vane <span class="var" title="andhamahisova (bj, pts1)" id="note927">andhamahiṃsova</span>,<br>
careyya bahuko jano.</p>
<p><a class="sc" id="7"></a><a class="ms" id="p_22J_1578"></a><a class="msdiv" id="msdiv82"></a>Yasmā ca panidhekacce,<br>
<span class="var" title="ācāramhi (bj, pts1)" id="note928">āceramhi</span> susikkhitā;<br>
Tasmā vinītavinayā,<br>
caranti susamāhitā”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1579"></a>Gandhā­ra­jātakaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
