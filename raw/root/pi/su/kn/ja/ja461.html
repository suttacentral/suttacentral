<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja461">
<article>
<div class="hgroup">
<p class="division">Jātaka</p>
<p>Ekā­dasaka­nipāta</p>
<p>Mātu­posa­ka­vagga</p>
<h1>7. Dasa­ratha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.126"></a><a class="ms" id="p_22J_2196"></a><a class="msdiv" id="msdiv84"></a>“Etha lakkhaṇa sītā ca,<br>
ubho otarathodakaṃ;<br>
Evāyaṃ bharato āha,<br>
‘rājā dasaratho mato’”.</p>
<p><a class="sc" id="2"></a><a class="ms" id="p_22J_2197"></a><a class="msdiv" id="msdiv85"></a>“Kena rāmappabhāvena,<br>
socitabbaṃ na socasi;<br>
Pitaraṃ <span class="var" title="kālaṅkataṃ (mr)" id="note1308">kālakataṃ</span> sutvā,<br>
na taṃ pasahate dukhaṃ”.</p>
<p><a class="sc" id="3"></a><a class="ms" id="p_22J_2198"></a><a class="msdiv" id="msdiv86"></a>“Yaṃ na sakkā nipāletuṃ,<br>
posena lapataṃ bahuṃ;<br>
Sa kissa viññū medhāvī,<br>
attāna­mu­patā­paye.</p>
<p><a class="sc" id="4"></a><a class="pts" id="pts4.127"></a><a class="ms" id="p_22J_2199"></a><a class="msdiv" id="msdiv87"></a>Daharā ca <span class="var" title="ye vuddhā (bj) | ye vuḍḍhā (s2, s3)" id="note1309">hi vuddhā ca</span>,<br>
ye bālā ye ca paṇḍitā;<br>
Aḍḍhā ceva daliddā ca,<br>
sabbe maccuparāyaṇā.</p>
<p><a class="sc" id="5"></a><a class="ms" id="p_22J_2200"></a><a class="msdiv" id="msdiv88"></a>Phalānamiva pakkānaṃ,<br>
niccaṃ patanato bhayaṃ;<br>
Evaṃ jātāna maccānaṃ,<br>
nicca maraṇato bhayaṃ.</p>
<p><a class="sc" id="6"></a><a class="ms" id="p_22J_2201"></a><a class="msdiv" id="msdiv89"></a>Sāyameke na dissanti,<br>
pāto diṭṭhā bahujjanā;<br>
Pāto eke na dissanti,<br>
sāyaṃ diṭṭhā bahujjanā.</p>
<p><a class="sc" id="7"></a><a class="ms" id="p_22J_2202"></a><a class="msdiv" id="msdiv90"></a>Paridevayamāno ce,<br>
kiñcidatthaṃ udabbahe;<br>
Sammūḷho hiṃsamattānaṃ,<br>
kayirā taṃ vicakkhaṇo.</p>
<p><a class="sc" id="8"></a><a class="ms" id="p_22J_2203"></a><a class="msdiv" id="msdiv91"></a>Kiso vivaṇṇo bhavati,<br>
<span class="var" title="... mattanā (bj ^snp3.8#997 [Sallasutta])" id="note1310">hiṃ­samat­tā­namattano</span>;<br>
Na tena petā pālenti,<br>
niratthā paridevanā.</p>
<p><a class="sc" id="9"></a><a class="ms" id="p_22J_2204"></a><a class="msdiv" id="msdiv92"></a>Yathā saraṇamādittaṃ,<br>
vārinā <span class="var" title="vārināva nibbāpaye (s2, s3, mr)" id="note1311">parinibbaye</span>;<br>
Evampi dhīro sutavā,<br>
medhāvī paṇḍito naro;<br>
Khippa­muppati­taṃ sokaṃ,<br>
vāto tūlaṃva dhaṃsaye.</p>
<p><a class="sc" id="10"></a><a class="ms" id="p_22J_2205"></a><a class="msdiv" id="msdiv93"></a>Macco <span class="var" title="ekova macco (bj, s2, s3, pts1)" id="note1312">ekova</span> acceti,<br>
ekova jāyate kule;<br>
Saṃyogaparamā tveva,<br>
sambhogā sabbapāṇinaṃ.</p>
<p><a class="sc" id="11"></a><a class="ms" id="p_22J_2206"></a><a class="msdiv" id="msdiv94"></a>Tasmā hi dhīrassa bahussutassa,<br>
Sampassato lokamimaṃ parañca;<br>
Aññāya dhammaṃ hadayaṃ manañca,<br>
Sokā mahantāpi na tāpayanti.</p>
<p><a class="sc" id="12"></a><a class="ms" id="p_22J_2207"></a><a class="msdiv" id="msdiv95"></a>Sohaṃ dassañca bhokkhañca,<br>
<span class="var" title="bhariyāpi ca (s2, s3, mr)" id="note1313">bharissāmi ca</span> ñātake;<br>
Sesañca pālayissāmi,<br>
<span class="var" title="kiccamevaṃ (pts1)" id="note1314">kiccametaṃ</span> vijānato.</p>
<p><a class="sc" id="13"></a><a class="pts" id="pts4.130"></a><a class="ms" id="p_22J_2208"></a><a class="msdiv" id="msdiv96"></a>Dasa vassasahassāni,<br>
saṭṭhi vassasatāni ca;<br>
Kambugīvo mahābāhu,<br>
rāmo rajjamakārayī”ti.</p>
</blockquote>
<p class="endsutta"><a class="sc" id="14"></a><a class="ms" id="p_22J_2209"></a>­Dasara­tha­jātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
