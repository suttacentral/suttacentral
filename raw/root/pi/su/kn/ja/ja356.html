<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja356">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇi­kuṇḍa­la­vagga</p>
<h1>6. ­Koraṇ­ḍiya­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.172"></a><a class="ms" id="p_22J_1184"></a><a class="msdiv" id="msdiv34"></a>“Eko araññe girikandarāyaṃ,<br>
Paggayha paggayha silaṃ <span class="var" title="pavejjhasi (bj-a, s2, s3)" id="note675">pavecchasi</span>;<br>
Punappunaṃ ­santara­māna­rūpo,<br>
<span class="var" title="kāraṇḍiya (bj, pts1) | kārandiya (s2, s3)" id="note676">Koraṇḍiya</span> ko nu tava yidhattho”.</p>
<p><a class="sc" id="2"></a><a class="ms" id="p_22J_1185"></a><a class="msdiv" id="msdiv35"></a>“Ahañhimaṃ sāgara sevitantaṃ,<br>
Samaṃ karissāmi yathāpi pāṇi;<br>
Vikiriya sānūni ca pabbatāni ca,<br>
Tasmā silaṃ dariyā pakkhipāmi”.</p>
<p><a class="sc" id="3"></a><a class="ms" id="p_22J_1186"></a><a class="msdiv" id="msdiv36"></a>“Nayimaṃ mahiṃ arahati pāṇikappaṃ,<br>
Samaṃ manusso karaṇāya meko;<br>
Maññāmimaññeva dariṃ <span class="var" title="jigiṃsaṃ (bj, s2, s3, pts1)" id="note677">jigīsaṃ</span>,<br>
Koraṇḍiya <span class="var" title="hāyasi (bj, s2, s3, mr)" id="note678">hāhasi</span> jīvalokaṃ”.</p>
<p><a class="sc" id="4"></a><a class="pts" id="pts3.173"></a><a class="ms" id="p_22J_1187"></a><a class="msdiv" id="msdiv37"></a>“Sace <span class="var" title="ayaṃ (bj, s2, s3, pts1)" id="note679">ahaṃ</span> bhūtadharaṃ na <span class="var" title="sakko (bj, s2, s3, mr) | sattho (pts1)" id="note680">sakkā</span>,<br>
Samaṃ manusso karaṇāya meko;<br>
Evameva tvaṃ brahme ime manusse,<br>
Nānādiṭṭhike nānayissasi <span class="var" title="ne (mr)" id="note681">te</span>”.</p>
<p><a class="sc" id="5"></a><a class="ms" id="p_22J_1188"></a><a class="msdiv" id="msdiv38"></a>“Saṃ­khitta­rūpena bhavaṃ mamatthaṃ,<br>
Akkhāsi koraṇḍiya evametaṃ;<br>
Yathā na sakkā pathavī samāyaṃ,<br>
Kattuṃ manussena tathā manussā”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1189"></a><span class="var" title="kāraṇ­ḍiya­jātakaṃ (bj, pts1) | kāran­diya­jātakaṃ (s2, s3)" id="note682">­Koraṇ­ḍiya­jātakaṃ</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
