<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja412">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>7. Koṭa­sim­ba­li­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.398"></a><a class="ms" id="p_22J_1623"></a><a class="msdiv" id="msdiv121"></a>“Ahaṃ dasa­sataṃ­byāmaṃ,<br>
uragamādāya āgato;<br>
Tañca mañca mahākāyaṃ,<br>
dhārayaṃ <span class="var" title="na pavedhayi (mr)" id="note953">nappavedhasi</span>.</p>
<p><a class="sc" id="2"></a><a class="ms" id="p_22J_1624"></a><a class="msdiv" id="msdiv122"></a>Athimaṃ khuddakaṃ pakkhiṃ,<br>
Appamaṃsataraṃ mayā;<br>
Dhārayaṃ <span class="var" title="vyādhase (bj) | vyadhase (pts1) | byādhasi (mr)" id="note954">byathasi</span> <span class="var" title="bhīto (bj, s2, s3, pts1)" id="note955">bhītā</span>,<br>
Kamatthaṃ <span class="var" title="koṭisimbali (bj, pts1)" id="note956">koṭasimbali</span>”.</p>
<p><a class="sc" id="3"></a><a class="ms" id="p_22J_1625"></a><a class="msdiv" id="msdiv123"></a>“Maṃsabhakkho tuvaṃ rāja,<br>
phalabhakkho ayaṃ dijo;<br>
Ayaṃ nigrodhabījāni,<br>
pilak­khu­dum­barāni ca;<br>
Assatthāni ca bhakkhitvā,<br>
khandhe me ohadissati.</p>
<p><a class="sc" id="4"></a><a class="ms" id="p_22J_1626"></a><a class="msdiv" id="msdiv124"></a>Te rukkhā saṃvirūhanti,<br>
mama passe nivātajā;<br>
Te maṃ pari­yo­nandhis­santi,<br>
arukkhaṃ maṃ karissare.</p>
<p><a class="sc" id="5"></a><a class="pts" id="pts3.399"></a><a class="ms" id="p_22J_1627"></a><a class="msdiv" id="msdiv125"></a>Santi aññepi rukkhā se,<br>
mūlino khandhino dumā;<br>
Iminā sakuṇajātena,<br>
bījamāharitā hatā.</p>
<p><a class="sc" id="6"></a><a class="ms" id="p_22J_1628"></a><a class="msdiv" id="msdiv126"></a><span class="var" title="ajjhārūḷ­hā­bhi­vaḍḍhanti (bj, pts1) | ajjhārūhā hi vaḍḍhanti (s2, s3)" id="note957">Ajjhā­rūhā­bhi­vaḍḍhanti</span>,<br>
brahantampi vanappatiṃ;<br>
Tasmā rāja pavedhāmi,<br>
sam­passaṃ­nāgataṃ bhayaṃ”.</p>
<p><a class="sc" id="7"></a><a class="ms" id="p_22J_1629"></a><a class="msdiv" id="msdiv127"></a>“Saṅkeyya saṅkitabbāni,<br>
­rak­khey­yā­nāga­taṃ bhayaṃ;<br>
Anāgatabhayā dhīro,<br>
ubho loke avekkhatī”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1630"></a>Koṭa­sim­ba­li­jātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
