<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja374">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>4. Cūḷa­dhanug­gaha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.221"></a><a class="ms" id="p_22J_1298"></a><a class="msdiv" id="msdiv128"></a>“Sabbaṃ bhaṇḍaṃ samādāya,<br>
pāraṃ tiṇṇosi brāhmaṇa;<br>
Paccāgaccha lahuṃ khippaṃ,<br>
mampi tārehi <span class="var" title="dāni bho (s2, s3)" id="note743">dānito</span>”.</p>
<p><a class="sc" id="2"></a><a class="ms" id="p_22J_1299"></a><a class="msdiv" id="msdiv129"></a>“Asanthutaṃ maṃ cirasanthutena,<br>
Nimīni bhotī addhuvaṃ dhuvena;<br>
Mayāpi bhotī nimineyya aññaṃ,<br>
Ito ahaṃ dūrataraṃ gamissaṃ”.</p>
<p><a class="sc" id="3"></a><a class="ms" id="p_22J_1300"></a><a class="msdiv" id="msdiv130"></a>“Kāyaṃ <span class="var" title="eḷagaṇigumbe (s2, s3) | eḷagaṇagumbe (mr)" id="note744">eḷagalāgumbe</span>,<br>
karoti ahuhāsiyaṃ;<br>
<span class="var" title="nayidha naccaṃ vā gītaṃ vā (bj, s2, s3, pts1)" id="note745">Nayīdha naccagītaṃ vā</span>,<br>
tāḷaṃ vā susamāhitaṃ;<br>
<span class="var" title="anamhakāle (pts1)" id="note746">Anamhikāle</span> <span class="var" title="sussoṇi (bj, s2, s3, pts1)" id="note747">susoṇi</span>,<br>
kiṃ nu jagghasi <span class="var" title="sobhaṇe (pts1, mr)" id="note748">sobhane</span>”.</p>
<p><a class="sc" id="4"></a><a class="ms" id="p_22J_1301"></a><a class="msdiv" id="msdiv131"></a>“Siṅgāla bāla dummedha,<br>
appapaññosi jambuka;<br>
Jīno macchañca pesiñca,<br>
kapaṇo viya jhāyasi”.</p>
<p><a class="sc" id="5"></a><a class="ms" id="p_22J_1302"></a><a class="msdiv" id="msdiv132"></a>“Sudassaṃ vajjamaññesaṃ,<br>
attano pana duddasaṃ;<br>
Jīnā patiñca jārañca,<br>
<span class="var" title="mampi tvaññeva (bj, s2, s3) | tvampi maññeva (pts1)" id="note749">maññe tvaññeva</span> jhāyasi”.</p>
<p><a class="sc" id="6"></a><a class="pts" id="pts3.224"></a><a class="ms" id="p_22J_1303"></a><a class="msdiv" id="msdiv133"></a>“Evametaṃ migarāja,<br>
yathā bhāsasi jambuka;<br>
Sā nūnāhaṃ ito gantvā,<br>
bhattu hessaṃ vasānugā”.</p>
<p><a class="sc" id="7"></a><a class="ms" id="p_22J_1304"></a><a class="msdiv" id="msdiv134"></a>“Yo hare mattikaṃ thālaṃ,<br>
kaṃsathālampi so hare;<br>
<span class="var" title="kataṃyeva (bj, s2, s3, pts1)" id="note750">Katañceva</span> tayā pāpaṃ,<br>
punapevaṃ karissasī”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1305"></a><span class="var" title="culla­dhanug­gaha­jātakaṃ (bj, s2, s3, pts1)" id="note751">Cūḷa­dhanug­gaha­jātakaṃ</span> catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
