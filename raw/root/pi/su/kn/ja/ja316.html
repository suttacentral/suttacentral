<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja316">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Pucimandavagga</p>
<h1>6. Sasa­paṇ­ḍita­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.53"></a><a class="ms" id="p_22J_960"></a><a class="msdiv" id="msdiv61"></a>“Satta me rohitā macchā,<br>
udakā thalamubbhatā;<br>
Idaṃ brāhmaṇa me atthi,<br>
etaṃ bhutvā vane vasa”.</p>
<p><a class="sc" id="2"></a><a class="pts" id="pts3.54"></a><a class="ms" id="p_22J_961"></a><a class="msdiv" id="msdiv62"></a>“Dussa me khettapālassa,<br>
rattibhattaṃ apābhataṃ;<br>
Maṃsasūlā ca dve godhā,<br>
ekañca dadhivārakaṃ;<br>
Idaṃ brāhmaṇa me atthi,<br>
etaṃ bhutvā vane vasa”.</p>
<p><a class="sc" id="3"></a><a class="ms" id="p_22J_962"></a><a class="msdiv" id="msdiv63"></a>“<span class="var" title="ambapakkodakaṃ (bj, pts1)" id="note537">Ambapakkaṃ dakaṃ</span> sītaṃ,<br>
<span class="var" title="sītacchāyaṃ manoramaṃ (bj, s2, s3, pts1)" id="note538">Sītacchāyā manoramā</span>;<br>
Idaṃ brāhmaṇa me atthi,<br>
Etaṃ bhutvā vane vasa”.</p>
<p><a class="sc" id="4"></a><a class="pts" id="pts3.55"></a><a class="ms" id="p_22J_963"></a><a class="msdiv" id="msdiv64"></a>“Na sasassa tilā atthi,<br>
Na muggā napi taṇḍulā;<br>
Iminā agginā pakkaṃ,<br>
<span class="var" title="maṃsaṃ (mr)" id="note539">Mamaṃ</span> bhutvā vane vasā”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_964"></a><span class="var" title="sasajātakaṃ (bj, pts1)" id="note540">Sasa­paṇ­ḍita­jātakaṃ</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
