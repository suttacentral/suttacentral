<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja323">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kuṭi­dūsaka­vagga</p>
<h1>3. Brahma­dattajā­taka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_997"></a><a class="msdiv" id="msdiv89"></a>“Dvayaṃ yācanako rāja,<br>
brahmadatta nigacchati;<br>
Alābhaṃ dhanalābhaṃ vā,<br>
evaṃ dhammā hi yācanā.</p>
<p><a class="sc" id="2"></a><a class="ms" id="p_22J_998"></a><a class="msdiv" id="msdiv90"></a>Yācanaṃ rodanaṃ āhu,<br>
pañcālānaṃ rathesabha;<br>
Yo yācanaṃ paccakkhāti,<br>
tamāhu paṭirodanaṃ.</p>
<p><a class="sc" id="3"></a><a class="ms" id="p_22J_999"></a><a class="msdiv" id="msdiv91"></a>Mā maddasaṃsu rodantaṃ,<br>
pañcālā susamāgatā;<br>
Tuvaṃ vā paṭirodantaṃ,<br>
tasmā icchāmahaṃ raho”.</p>
<p><a class="sc" id="4"></a><a class="pts" id="pts3.81"></a><a class="ms" id="p_22J_1000"></a><a class="msdiv" id="msdiv92"></a>“Dadāmi te brāhmaṇa rohiṇīnaṃ,<br>
Gavaṃ sahassaṃ saha puṅgavena;<br>
Ariyo hi ariyassa kathaṃ na <span class="var" title="dajje (bj) | dajjaṃ (?)" id="note559">dajjā</span>,<br>
Sutvāna gāthā tava dhammayuttā”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1001"></a>Brahma­datta­jātakaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
