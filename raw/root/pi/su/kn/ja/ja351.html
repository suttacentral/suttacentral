<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja351">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇi­kuṇḍa­la­vagga</p>
<h1>1. Maṇi­kuṇḍa­la­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.153"></a><a class="ms" id="p_22J_1146"></a><a class="msdiv" id="msdiv1"></a>“Jīno rathassaṃ maṇikuṇḍale ca,<br>
Putte ca dāre ca tatheva jīno;<br>
Sabbesu bhogesu <span class="var" title="asesitesu (bj, pts1) | asesikesu (mr)" id="note646">asesakesu</span>,<br>
Kasmā na santappasi sokakāle”.</p>
<p><a class="sc" id="2"></a><a class="pts" id="pts3.154"></a><a class="ms" id="p_22J_1147"></a><a class="msdiv" id="msdiv2"></a>“Pubbeva maccaṃ vijahanti bhogā,<br>
<span class="var" title="ca ne (pts1) | dhane (mr)" id="note648">Macco vā te</span> pubbataraṃ jahāti;<br>
Asassatā bhogino kāmakāmi,<br>
Tasmā na socāmahaṃ sokakāle.</p>
<p><a class="sc" id="3"></a><a class="ms" id="p_22J_1148"></a><a class="msdiv" id="msdiv3"></a>Udeti <span class="var" title="pūreti khīyati (s2, s3)" id="note649">āpūrati veti</span> cando,<br>
<span class="var" title="atthaṅ­gamet­vāna (s2, s3) | andhaṃ tapetvāna (mr)" id="note650">Atthaṃ tapetvāna</span> paleti sūriyo;<br>
<span class="var" title="vijitā (s2, s3)" id="note651">Viditā</span> mayā sattuka lokadhammā,<br>
Tasmā na socāmahaṃ sokakāle”.</p>
<p><a class="sc" id="4"></a><a class="ms" id="p_22J_1149"></a><a class="msdiv" id="msdiv4"></a>“Alaso gihī kāmabhogī na sādhu,<br>
Asaññato pabbajito na sādhu;<br>
Rājā na sādhu anisammakārī,<br>
Yo paṇḍito kodhano taṃ na sādhu.</p>
<p><a class="sc" id="5"></a><a class="ms" id="p_22J_1150"></a><a class="msdiv" id="msdiv5"></a>Nisamma khattiyo kayirā,<br>
nānisamma disampati;<br>
Nisammakārino <span class="var" title="rañño (bj, s2, s3)" id="note652">rāja</span>,<br>
yaso kitti ca vaḍḍhatī”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1151"></a>Maṇi­kuṇḍa­la­jātakaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
