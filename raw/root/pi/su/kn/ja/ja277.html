<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja277">
<article>
<div class="hgroup">
<p class="division">Jātaka</p>
<p>Tikanipāta</p>
<p>Udapānavagga</p>
<h1>7. Romakajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.383"></a><a class="ms" id="p_22J_778"></a><a class="msdiv" id="msdiv79"></a>“Vassāni paññāsa samādhikāni,<br>
Vasimha selassa guhāya romaka;<br>
Asaṅkamānā <span class="var" title="abhi­nibbuta­cittā (s2, s3, mr)" id="note411">abhinibbutattā</span>,<br>
<span class="var" title="hatthattha ... (s2, s3)" id="note412">Hatthat­tamāyanti</span> mamaṇḍajā pure.</p>
<p><a class="sc" id="2"></a><a class="ms" id="p_22J_779"></a><a class="msdiv" id="msdiv80"></a>Te dāni vakkaṅga kimattha­mussukā,<br>
Bhajanti aññaṃ girikandaraṃ dijā;<br>
Na nūna maññanti mamaṃ yathā pure,<br>
Cirappavutthā atha vā na te ime”.</p>
<p><a class="sc" id="3"></a><a class="ms" id="p_22J_780"></a><a class="msdiv" id="msdiv81"></a>“Jānāma taṃ <span class="var" title="na maya'masma mūḷhā (bj, pts1) | na mayaṃ sammuḷhā (s2, s3)" id="note413">na mayaṃ sampamūḷhā</span>,<br>
Soyeva tvaṃ te mayamasma nāññe;<br>
Cittañca te asmiṃ jane paduṭṭhaṃ,<br>
<span class="var" title="ājīvaka (bj, s2, s3) | ājīvika (pts1)" id="note414">Ājīvikā</span> tena tamuttasāmā”ti.</p>
</blockquote>
<p class="endsutta"><a class="sc" id="4"></a><a class="ms" id="p_22J_781"></a><span class="var" title="romajātakaṃ (s2, s3)" id="note415">Romakajātakaṃ</span> sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
