<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja477">
<article>
<div class="hgroup">
<p class="division">Jātaka</p>
<p>Terasakanipāta</p>
<p>Ambavagga</p>
<h1>4. Cūḷa­nāra­da­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.221"></a><a class="ms" id="p_22J_2426"></a><a class="msdiv" id="msdiv40"></a>“Na te kaṭṭhāni bhinnāni,<br>
na te udakamābhataṃ;<br>
Aggīpi te na <span class="var" title="hāsito (bj, s2, s3)" id="note1463">hāpito</span>,<br>
kiṃ nu mandova jhāyasi”.</p>
<p><a class="sc" id="2"></a><a class="ms" id="p_22J_2427"></a><a class="msdiv" id="msdiv41"></a>“Na ussahe vane vatthuṃ,<br>
­kassa­pā­manta­yāmi taṃ;<br>
Dukkho vāso araññasmiṃ,<br>
raṭṭhaṃ icchāmi gantave.</p>
<p><a class="sc" id="3"></a><a class="ms" id="p_22J_2428"></a><a class="msdiv" id="msdiv42"></a>Yathā ahaṃ ito gantvā,<br>
Yasmiṃ janapade vasaṃ;<br>
Ācāraṃ <span class="var" title="brahmaṃ (mr)" id="note1464">brahme</span> sikkheyyaṃ,<br>
Taṃ dhammaṃ anusāsa maṃ”.</p>
<p><a class="sc" id="4"></a><a class="pts" id="pts4.222"></a><a class="ms" id="p_22J_2429"></a><a class="msdiv" id="msdiv43"></a>“Sace araññaṃ hitvāna,<br>
vana­mū­laphalāni ca;<br>
Raṭṭhe rocayase vāsaṃ,<br>
taṃ dhammaṃ nisāmehi me.</p>
<p><a class="sc" id="5"></a><a class="ms" id="p_22J_2430"></a><a class="msdiv" id="msdiv44"></a>Visaṃ mā <span class="var" title="patisevittho (bj, pts1) | paṭisevittha (s2, s3, mr)" id="note1465">paṭisevittho</span>,<br>
papātaṃ parivajjaya;<br>
<span class="var" title="paṅko ca mā visiyittho (mr)" id="note1466">Paṅke ca mā visīdittho</span>,<br>
yatto cāsīvise care”.</p>
<p><a class="sc" id="6"></a><a class="ms" id="p_22J_2431"></a><a class="msdiv" id="msdiv45"></a>“Kiṃ nu visaṃ papāto vā,<br>
paṅko vā brahmacārinaṃ;<br>
Kaṃ tvaṃ āsīvisaṃ brūsi,<br>
taṃ me akkhāhi pucchito”.</p>
<p><a class="sc" id="7"></a><a class="ms" id="p_22J_2432"></a><a class="msdiv" id="msdiv46"></a>“Āsavo tāta lokasmiṃ,<br>
surā nāma pavuccati;<br>
<span class="var" title="manuññā (bj, s2, s3, pts1)" id="note1467">Manuñño</span> surabhī vaggu,<br>
<span class="var" title="madhu (bj, s2, s3)" id="note1468">sādu</span> <span class="var" title="... rasūpamā (bj, s2, s3, pts1)" id="note1469">khuddarasūpamo</span>;<br>
Visaṃ tadāhu ariyā se,<br>
brahma­cari­yassa nārada.</p>
<p><a class="sc" id="8"></a><a class="ms" id="p_22J_2433"></a><a class="msdiv" id="msdiv47"></a>Itthiyo tāta lokasmiṃ,<br>
pamattaṃ pamathenti tā;<br>
Haranti yuvino cittaṃ,<br>
tūlaṃ bhaṭṭhaṃva māluto;<br>
Papāto eso akkhāto,<br>
brahma­cari­yassa nārada.</p>
<p><a class="sc" id="9"></a><a class="ms" id="p_22J_2434"></a><a class="msdiv" id="msdiv48"></a>Lābho siloko sakkāro,<br>
pūjā parakulesu ca;<br>
Paṅko eso <span class="var" title="eso (bj) | esova (s2, s3, pts1)" id="note1470">ca</span> akkhāto,<br>
brahma­cari­yassa nārada.</p>
<p><a class="sc" id="10"></a><a class="ms" id="p_22J_2435"></a><a class="msdiv" id="msdiv49"></a><span class="var" title="mahantā (s2, s3, mr)" id="note1471">Sasatthā</span> tāta rājāno,<br>
āvasanti mahiṃ imaṃ;<br>
Te tādise manussinde,<br>
mahante tāta nārada.</p>
<p><a class="sc" id="11"></a><a class="pts" id="pts4.223"></a><a class="ms" id="p_22J_2436"></a><a class="msdiv" id="msdiv50"></a>Issarānaṃ adhipatīnaṃ,<br>
na tesaṃ pādato care;<br>
<span class="var" title="āsīviso so (bj, pts1)" id="note1472">Āsīvisoti</span> akkhāto,<br>
brahma­cari­yassa nārada.</p>
<p><a class="sc" id="12"></a><a class="ms" id="p_22J_2437"></a><a class="msdiv" id="msdiv51"></a>Bhattattho bhattakāle <span class="var" title="yaṃ (bj, pts1)" id="note1473">ca</span>,<br>
yaṃ geha­mu­pasaṅkame;<br>
Yadettha kusalaṃ jaññā,<br>
tattha ghāsesanaṃ care.</p>
<p><a class="sc" id="13"></a><a class="ms" id="p_22J_2438"></a><a class="msdiv" id="msdiv52"></a>Pavisitvā parakulaṃ,<br>
<span class="var" title="pānattho (s2, s3, pts1)" id="note1475">pānatthaṃ</span> bhojanāya vā;<br>
Mitaṃ khāde mitaṃ bhuñje,<br>
na ca rūpe manaṃ kare.</p>
<p><a class="sc" id="14"></a><a class="ms" id="p_22J_2439"></a><a class="msdiv" id="msdiv53"></a>Goṭṭhaṃ majjaṃ <span class="var" title="kirāsañca (bj, s2, s3) | kirāsaṃ vā (pts1)" id="note1476">kirāṭañca</span>,<br>
sabhā nikiraṇāni ca;<br>
Ārakā parivajjehi,<br>
yānīva visamaṃ pathan”ti.</p>
</blockquote>
<p class="endsutta"><a class="sc" id="15"></a><a class="ms" id="p_22J_2440"></a><span class="var" title="culla­nārada­jātakaṃ (bj, pts1) | culla­nā­radakas­sapa­jātakaṃ (s2, s3)" id="note1477">Cūḷa­nāra­da­jātakaṃ</span> catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
