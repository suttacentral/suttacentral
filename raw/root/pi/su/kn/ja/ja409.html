<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja409">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>4. Daḷ­ha­dham­ma­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.386"></a><a class="ms" id="p_22J_1597"></a><a class="msdiv" id="msdiv98"></a>“Ahañce <span class="var" title="daḷhadhammāya (bj, pts1)" id="note939">daḷhadhammassa</span>,<br>
vahantī nābhirādhayiṃ;<br>
Dharantī urasi sallaṃ,<br>
yuddhe vikkantacārinī.</p>
<p><a class="sc" id="2"></a><a class="ms" id="p_22J_1598"></a><a class="msdiv" id="msdiv99"></a><span class="var" title="naha nūna rājā jānāti (bj, pts1)" id="note940">Nūna rājā na jānāti</span>,<br>
mama vikkamaporisaṃ;<br>
Saṅgāme sukatantāni,<br>
dūta­vip­pahitāni ca.</p>
<p><a class="sc" id="3"></a><a class="ms" id="p_22J_1599"></a><a class="msdiv" id="msdiv100"></a>Sā nūnāhaṃ marissāmi,<br>
abandhu <span class="var" title="aparāyaṇī (?)" id="note941">aparāyinī</span>;<br>
<span class="var" title="tathā hi (pts1)" id="note942">Tadā hi</span> kumbhakārassa,<br>
dinnā chakaṇahārikā”.</p>
<p><a class="sc" id="4"></a><a class="pts" id="pts3.387"></a><a class="ms" id="p_22J_1600"></a><a class="msdiv" id="msdiv101"></a>“Yāvatāsīsatī poso,<br>
tāvadeva pavīṇati;<br>
Atthāpāye jahanti naṃ,<br>
oṭṭhibyādhiṃva khattiyo.</p>
<p><a class="sc" id="5"></a><a class="ms" id="p_22J_1601"></a><a class="msdiv" id="msdiv102"></a>Yo pubbe katakalyāṇo,<br>
katattho nāvabujjhati;<br>
Atthā tassa palujjanti,<br>
ye honti abhipatthitā.</p>
<p><a class="sc" id="6"></a><a class="ms" id="p_22J_1602"></a><a class="msdiv" id="msdiv103"></a>Yo pubbe katakalyāṇo,<br>
katattho manubujjhati;<br>
Atthā tassa pavaḍḍhanti,<br>
ye honti abhipatthitā.</p>
<p><a class="sc" id="7"></a><a class="ms" id="p_22J_1603"></a><a class="msdiv" id="msdiv104"></a>Taṃ vo vadāmi <span class="var" title="bhaddaṃ vo (bj, s2, s3, pts1)" id="note943">bhaddante</span>,<br>
yāvantettha samāgatā;<br>
Sabbe kataññuno hotha,<br>
ciraṃ saggamhi ṭhassathā”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1604"></a>Daḷ­ha­dham­ma­jātakaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
