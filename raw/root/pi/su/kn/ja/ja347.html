<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja347">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Cūḷa­kuṇāla­vagga</p>
<h1>7. Ayakūṭajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.146"></a><a class="ms" id="p_22J_1121"></a><a class="msdiv" id="msdiv185"></a>“Sabbāyasaṃ kūṭa­matip­pamāṇaṃ,<br>
Paggayha <span class="var" title="so (bj, pts1)" id="note630">yo</span> tiṭṭhasi antalikkhe;<br>
Rakkhāya <span class="var" title="maṃ (s3)" id="note631">me</span> tvaṃ vihito nusajja,<br>
Udāhu me <span class="var" title="vāyamase (bj, s2, s3)" id="note632">cetayase</span> vadhāya”.</p>
<p><a class="sc" id="2"></a><a class="ms" id="p_22J_1122"></a><a class="msdiv" id="msdiv186"></a>“Dūto ahaṃ rājidha rakkhasānaṃ,<br>
Vadhāya tuyhaṃ pahitohamasmi;<br>
Indo ca taṃ rakkhati devarājā,<br>
Tenuttamaṅgaṃ <span class="var" title="na hi (si, pts1) | te na (mr)" id="note633">na te</span> phālayāmi”.</p>
<p><a class="sc" id="3"></a><a class="pts" id="pts3.147"></a><a class="ms" id="p_22J_1123"></a><a class="msdiv" id="msdiv187"></a>“Sace ca maṃ rakkhati devarājā,<br>
Devānamindo maghavā sujampati;<br>
Kāmaṃ pisācā vinadantu sabbe,<br>
Na santase rakkhasiyā pajāya.</p>
<p><a class="sc" id="4"></a><a class="ms" id="p_22J_1124"></a><a class="msdiv" id="msdiv188"></a>Kāmaṃ <span class="var" title="kaṇḍantu (s2, s3) | kantantu (mr)" id="note634">kandantu</span> kumbhaṇḍā,<br>
Sabbe paṃsupisācakā;<br>
Nālaṃ pisācā yuddhāya,<br>
Mahatī sā <span class="var" title="vibhesikāti (s2, s3) | vihesikāti (pts1)" id="note635">vibhiṃsikā”ti</span>.</p>
</blockquote>
<p class="endsutta"><a class="sc" id="5"></a><a class="ms" id="p_22J_1125"></a>Ayakūṭajātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
