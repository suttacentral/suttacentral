<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja384">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>9. Dhamma­dhaja­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.268"></a><a class="ms" id="p_22J_1390"></a><a class="msdiv" id="msdiv65"></a>“Dhammaṃ caratha ñātayo,<br>
Dhammaṃ caratha <span class="var" title="bhadda vo (s2, s3, mr)" id="note797">bhaddaṃ vo</span>;<br>
Dhammacārī sukhaṃ seti,<br>
Asmiṃ loke paramhi ca”.</p>
<p><a class="sc" id="2"></a><a class="ms" id="p_22J_1391"></a><a class="msdiv" id="msdiv66"></a>“Bhaddako vatayaṃ pakkhī,<br>
dijo paramadhammiko;<br>
Ekapādena tiṭṭhanto,<br>
dhamma­mevānu­sāsati”.</p>
<p><a class="sc" id="3"></a><a class="pts" id="pts3.269"></a><a class="ms" id="p_22J_1392"></a><a class="msdiv" id="msdiv67"></a>“Nāssa sīlaṃ vijānātha,<br>
anaññāya pasaṃsatha;<br>
Bhutvā aṇḍañca <span class="var" title="chāpe ca (bj, s2, s3)" id="note798">potañca</span>,<br>
dhammo dhammoti bhāsati.</p>
<p><a class="sc" id="4"></a><a class="ms" id="p_22J_1393"></a><a class="msdiv" id="msdiv68"></a>Aññaṃ bhaṇati vācāya,<br>
aññaṃ kāyena kubbati;<br>
Vācāya no ca kāyena,<br>
na taṃ dhammaṃ adhiṭṭhito.</p>
<p><a class="sc" id="5"></a><a class="ms" id="p_22J_1394"></a><a class="msdiv" id="msdiv69"></a><span class="var" title=" vācāya sakhilo hoti," id="note799">Vācāya sakhilo manoviduggo,<br>Channo kūpasayova kaṇhasappo;<br>Dhammadhajo <span class="var" title="gāmanigamāsu sādhu sammato (bj) | gāmani­ga­masā­dhu (pts1)" id="note800">gāmanigamāsu sādhu</span>,<br>Dujjāno purisena bālisena</span>.</p>
<p><a class="sc" id="6"></a><a class="ms" id="p_22J_1395"></a><a class="msdiv" id="msdiv70"></a>Imaṃ tuṇḍehi pakkhehi,<br>
pādā cimaṃ <span class="var" title="vipothatha (pts1)" id="note802">viheṭhatha</span>;<br>
Chavañhimaṃ vināsetha,<br>
nāyaṃ saṃvāsanāraho”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1396"></a><span class="var" title="dhammad­dhaja­jātakaṃ (s2, s3, pts1)" id="note803">Dhamma­dhaja­jātakaṃ</span> navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
