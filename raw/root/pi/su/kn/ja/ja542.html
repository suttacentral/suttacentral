<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja542">
<article>
<div class="hgroup">
<p class="division">Jātaka</p>
<p>Mahānipāta</p>
<p>Mūga­pak­kha­vagga</p>
<h1><span class="var" title="mahā­ummag­ga­jātakaṃ (bj) | ­maho­sadha­jātakaṃ (s2, s3) | mahā­ummag­ga­jātaka (pts1)" id="note1289">5 Umaṅgajātaka</span></h1>
</div>
<blockquote class="gatha">
<p><a class="sc" id="1"></a><a class="pts" id="pts6.396"></a><a class="ms" id="p_23J_1914"></a><a class="msdiv" id="msdiv590"></a>“Pañcālo sabbasenāya,<br>
brahma­datto­yamā­gato;<br>
Sāyaṃ pañcāliyā senā,<br>
appameyyā mahosadha.</p>
<p><a class="sc" id="2"></a><a class="ms" id="p_23J_1915"></a><a class="msdiv" id="msdiv591"></a><span class="var" title="piṭṭhimatī (bj, pts1) | viddhimatī (s2, s3)" id="note1290">Vīthimatī</span> pattimatī,<br>
sabba­saṅgā­ma­kovidā;<br>
Ohārinī saddavatī,<br>
bheri­saṅ­khap­pa­bodhanā.</p>
<p><a class="sc" id="3"></a><a class="ms" id="p_23J_1916"></a><a class="msdiv" id="msdiv592"></a><span class="var" title="lohavijjā alaṅkārā (s2, s3, c1) | lohavijjā­laṅkārā (pts1)" id="note1291">Loha­vij­jā­laṅkā­rā­bhā</span>,<br>
dhajinī vāmarohinī;<br>
Sippiyehi susampannā,<br>
sūrehi suppatiṭṭhitā.</p>
<p><a class="sc" id="4"></a><a class="ms" id="p_23J_1917"></a><a class="msdiv" id="msdiv593"></a>Dasettha paṇḍitā āhu,<br>
bhūripaññā <span class="var" title="rahogatā (s2, s3, mr)" id="note1292">rahogamā</span>;<br>
Mātā ekādasī rañño,<br>
pañcāliyaṃ pasāsati.</p>
<p><a class="sc" id="5"></a><a class="pts" id="pts6.397"></a><a class="ms" id="p_23J_1918"></a><a class="msdiv" id="msdiv594"></a>Athet­the­kasataṃ khatyā,<br>
anuyantā yasassino;<br>
Acchinnaraṭṭhā byathitā,<br>
<span class="var" title="pañcālīnaṃ (bahūsu)" id="note1293">pañcāliyaṃ</span> vasaṃ gatā.</p>
<p><a class="sc" id="6"></a><a class="ms" id="p_23J_1919"></a><a class="msdiv" id="msdiv595"></a>Yaṃvadā takkarā rañño,<br>
akāmā piyabhāṇino;<br>
Pañcā­lama­nu­yāyanti,<br>
akāmā vasino gatā.</p>
<p><a class="sc" id="7"></a><a class="ms" id="p_23J_1920"></a><a class="msdiv" id="msdiv596"></a>Tāya senāya mithilā,<br>
tisandhi­pari­vāritā;<br>
Rājadhānī videhānaṃ,<br>
samantā parikhaññati.</p>
<p><a class="sc" id="8"></a><a class="ms" id="p_23J_1921"></a><a class="msdiv" id="msdiv597"></a>Uddhaṃ tārakajātāva,<br>
samantā parivāritā;<br>
Mahosadha vijānāhi,<br>
kathaṃ mokkho bhavissati”.</p>
<p><a class="sc" id="9"></a><a class="pts" id="pts6.399"></a><a class="ms" id="p_23J_1922"></a><a class="msdiv" id="msdiv598"></a>“Pāde deva pasārehi,<br>
bhuñja kāme ramassu ca;<br>
Hitvā pañcāliyaṃ senaṃ,<br>
brahmadatto <span class="var" title="palāyati (bj, s2, s3) | pamāyatīti (pts1)" id="note1294">palāyiti</span>”.</p>
<p><a class="sc" id="10"></a><a class="pts" id="pts6.412"></a><a class="ms" id="p_23J_1923"></a><a class="msdiv" id="msdiv599"></a>“Rājā santhavakāmo te,<br>
ratanāni pavecchati;<br>
Āgacchantu <span class="var" title="tato (bj, s2, pts1)" id="note1295">ito</span> dūtā,<br>
mañjukā piyabhāṇino.</p>
<p><a class="sc" id="11"></a><a class="ms" id="p_23J_1924"></a><a class="msdiv" id="msdiv600"></a>Bhāsantu mudukā vācā,<br>
yā vācā paṭinanditā;<br>
<span class="var" title="pañcālā ca videhā ca (bj, pts1)" id="note1296">Pañcālo ca videho ca</span>,<br>
ubho ekā bhavantu te”.</p>
<p><a class="sc" id="12"></a><a class="ms" id="p_23J_1925"></a><a class="msdiv" id="msdiv601"></a>“Kathaṃ nu kevaṭṭa mahosadhena,<br>
Samāgamo āsi tadiṅgha brūhi;<br>
Kacci te paṭinijjhatto,<br>
Kacci tuṭṭho mahosadho”.</p>
<p><a class="sc" id="13"></a><a class="ms" id="p_23J_1926"></a><a class="msdiv" id="msdiv602"></a>“Anariyarūpo puriso janinda,<br>
Asammodako thaddho asabbhirūpo;<br>
Yathā mūgo ca badhiro ca,<br>
Na kiñcitthaṃ <span class="var" title="abhāsittha (mr)" id="note1297">abhāsatha</span>”.</p>
<p><a class="sc" id="14"></a><a class="ms" id="p_23J_1927"></a><a class="msdiv" id="msdiv603"></a>“Addhā idaṃ mantapadaṃ sududdasaṃ,<br>
Attho suddho naraviriyena diṭṭho;<br>
Tathā hi kāyo mama sampavedhati,<br>
Hitvā sayaṃ ko para­hattha­mes­sati”.</p>
<p><a class="sc" id="15"></a><a class="pts" id="pts6.415"></a><a class="ms" id="p_23J_1928"></a><a class="msdiv" id="msdiv604"></a>“Channañhi ekāva matī sameti,<br>
Ye paṇḍitā uttama­bhūri­pattā;<br>
Yānaṃ ayānaṃ atha vāpi ṭhānaṃ,<br>
Mahosadha tvampi matiṃ karohi”.</p>
<p><a class="sc" id="16"></a><a class="pts" id="pts6.416"></a><a class="ms" id="p_23J_1929"></a><a class="msdiv" id="msdiv605"></a>“Jānāsi kho rāja mahānubhāvo,<br>
Mahabbalo cūḷanib­rahma­datto;<br>
Rājā ca taṃ icchati <span class="var" title="kāraṇatthaṃ (bj, pts1)" id="note1298">māraṇatthaṃ</span>,<br>
Migaṃ yathā okacarena luddo.</p>
<p><a class="sc" id="17"></a><a class="ms" id="p_23J_1930"></a><a class="msdiv" id="msdiv606"></a>Yathāpi maccho baḷisaṃ,<br>
vaṅkaṃ maṃsena chāditaṃ;<br>
Āmagiddho na jānāti,<br>
maccho maraṇamattano.</p>
<p><a class="sc" id="18"></a><a class="ms" id="p_23J_1931"></a><a class="msdiv" id="msdiv607"></a>Evameva tuvaṃ rāja,<br>
cūḷaneyyassa dhītaraṃ;<br>
Kāmagiddho na jānāsi,<br>
macchova maraṇamattano.</p>
<p><a class="sc" id="19"></a><a class="ms" id="p_23J_1932"></a><a class="msdiv" id="msdiv608"></a>Sace gacchasi pañcālaṃ,<br>
Khippamattaṃ jahissasi;<br>
Migaṃ <span class="var" title="pathānupan­naṃva (bj, pts1) | panthā­nu­pannaṃva (s2, s3)" id="note1299">pan­thānu­bandhaṃva</span>,<br>
Mahantaṃ bhayamessati”.</p>
<p><a class="sc" id="20"></a><a class="pts" id="pts6.417"></a><a class="ms" id="p_23J_1933"></a><a class="msdiv" id="msdiv609"></a>“Mayameva bālamhase eḷamūgā,<br>
Ye uttamatthāni tayī lapimhā;<br>
Kimeva tvaṃ ­naṅga­la­koṭi­vaḍḍho,<br>
Atthāni jānāsi yathāpi aññe”.</p>
<p><a class="sc" id="21"></a><a class="ms" id="p_23J_1934"></a><a class="msdiv" id="msdiv610"></a>“Imaṃ gale gahetvāna,<br>
nāsetha vijitā mama;<br>
Yo me ratanalābhassa,<br>
antarāyāya bhāsati”.</p>
<p><a class="sc" id="22"></a><a class="pts" id="pts6.418"></a><a class="ms" id="p_23J_1935"></a><a class="msdiv" id="msdiv611"></a>Tato ca so apakkamma,<br>
vedehassa upantikā;<br>
Atha āmantayī dūtaṃ,<br>
<span class="var" title="māḍharaṃ (bj) | mādhuraṃ (s2, s3) | māṭharaṃ (pts1)" id="note1300">mādharaṃ</span> suvapaṇḍitaṃ.</p>
<p><a class="sc" id="23"></a><a class="ms" id="p_23J_1936"></a><a class="msdiv" id="msdiv612"></a>“Ehi samma <span class="var" title="harīpakkha (bj, pts1)" id="note1301">haritapakkha</span>,<br>
veyyāvaccaṃ karohi me;<br>
Atthi pañcālarājassa,<br>
sāḷikā sayanapālikā.</p>
<p><a class="sc" id="24"></a><a class="ms" id="p_23J_1937"></a><a class="msdiv" id="msdiv613"></a><span class="var" title="taṃ pattharena (bj, pts1) | taṃ santhavena (s2, s3)" id="note1302">Taṃ bandhanena</span> pucchassu,<br>
sā hi sabbassa kovidā;<br>
Sā tesaṃ sabbaṃ jānāti,<br>
rañño ca kosiyassa ca”.</p>
<p><a class="sc" id="25"></a><a class="ms" id="p_23J_1938"></a><a class="msdiv" id="msdiv614"></a>“Āmo”ti so paṭissutvā,<br>
mādharo suvapaṇḍito;<br>
Agamāsi <span class="var" title="harīpakkho (bj, pts1)" id="note1303">haritapakkho</span>,<br>
sāḷikāya upantikaṃ.</p>
<p><a class="sc" id="26"></a><a class="ms" id="p_23J_1939"></a><a class="msdiv" id="msdiv615"></a>Tato ca kho so gantvāna,<br>
mādharo suvapaṇḍito;<br>
Athāmantayi sugharaṃ,<br>
sāḷikaṃ mañjubhāṇikaṃ.</p>
<p><a class="sc" id="27"></a><a class="ms" id="p_23J_1940"></a><a class="msdiv" id="msdiv616"></a>“Kacci te sughare khamanīyaṃ,<br>
Kacci vesse anāmayaṃ;<br>
Kacci te madhunā lājā,<br>
Labbhate sughare <span class="var" title="tava (bj, pts1)" id="note1304">tuvaṃ</span>”.</p>
<p><a class="sc" id="28"></a><a class="ms" id="p_23J_1941"></a><a class="msdiv" id="msdiv617"></a>“Kusalañceva me samma,<br>
atho samma anāmayaṃ;<br>
Atho me madhunā lājā,<br>
labbhate suvapaṇḍita.</p>
<p><a class="sc" id="29"></a><a class="ms" id="p_23J_1942"></a><a class="msdiv" id="msdiv618"></a>Kuto nu samma āgamma,<br>
kassa vā pahito tuvaṃ;<br>
Na ca mesi ito pubbe,<br>
diṭṭho vā yadi vā suto”.</p>
<p><a class="sc" id="30"></a><a class="pts" id="pts6.419"></a><a class="ms" id="p_23J_1943"></a><a class="msdiv" id="msdiv619"></a>“Ahosiṃ sivirājassa,<br>
pāsāde sayanapālako;<br>
Tato so dhammiko rājā,<br>
baddhe mocesi bandhanā.</p>
<p><a class="sc" id="31"></a><a class="ms" id="p_23J_1944"></a><a class="msdiv" id="msdiv620"></a>Tassa mekā dutiyāsi,<br>
sāḷikā mañjubhāṇikā;<br>
Taṃ tattha avadhī seno,<br>
pekkhato sughare mama.</p>
<p><a class="sc" id="32"></a><a class="ms" id="p_23J_1945"></a><a class="msdiv" id="msdiv621"></a>Tassā kāmā hi sammatto,<br>
āgatosmi tavantike;<br>
Sace <span class="var" title="kareyyāsi (bj) | kareyu (s2, s3) | kareyyāsi me (pts1)" id="note1305">kareyya</span> okāsaṃ,<br>
ubhayova vasāmase”.</p>
<p><a class="sc" id="33"></a><a class="pts" id="pts6.421"></a><a class="ms" id="p_23J_1946"></a><a class="msdiv" id="msdiv622"></a>“Suvova suviṃ kāmeyya,<br>
sāḷiko pana sāḷikaṃ;<br>
Suvassa <span class="var" title="sāḷikāya ca (bj, pts1) | sālikāyeva (s2, s3)" id="note1306">sāḷikāyeva</span>,<br>
saṃvāso hoti kīdiso”.</p>
<p><a class="sc" id="34"></a><a class="ms" id="p_23J_1947"></a><a class="msdiv" id="msdiv623"></a>“<span class="var" title="yaṃ yaṃ kāmī (bj, pts1)" id="note1307">Yoyaṃ kāme</span> kāmayati,<br>
api caṇḍālikāmapi;<br>
Sabbo hi sadiso hoti,<br>
natthi kāme asādiso”.</p>
<p><a class="sc" id="35"></a><a class="ms" id="p_23J_1948"></a><a class="msdiv" id="msdiv624"></a>“Atthi <span class="var" title="jambāvatī (bj, s2, s3, pts1) | campāvatī (mr)" id="note1308">jampāvatī</span> nāma,<br>
mātā <span class="var" title="sibbissa (pts1)" id="note1309">sivissa</span> rājino;<br>
Sā bhariyā vāsudevassa,<br>
kaṇhassa mahesī piyā.</p>
<p><a class="sc" id="36"></a><a class="pts" id="pts6.422"></a><a class="ms" id="p_23J_1949"></a><a class="msdiv" id="msdiv625"></a><span class="var" title="rathāvatī (bj) | ratanavatī (s2, s3) | rathavati (pts1)" id="note1310">Raṭṭhavatī</span> kimpurisī,<br>
sāpi vacchaṃ akāmayi;<br>
Manusso migiyā saddhiṃ,<br>
natthi kāme asādiso.</p>
<p><a class="sc" id="37"></a><a class="ms" id="p_23J_1950"></a><a class="msdiv" id="msdiv626"></a>Handa khvāhaṃ gamissāmi,<br>
sāḷike mañjubhāṇike;<br>
Pac­cak­khā­nu­padañ­hetaṃ,<br>
atimaññasi nūna maṃ”.</p>
<p><a class="sc" id="38"></a><a class="pts" id="pts6.423"></a><a class="ms" id="p_23J_1951"></a><a class="msdiv" id="msdiv627"></a>“Na sirī taramānassa,<br>
mādhara suvapaṇḍita;<br>
Idheva tāva acchassu,<br>
yāva <span class="var" title="rājānaṃ (bj, pts1)" id="note1311">rājāna</span> <span class="var" title="dakkhisi (pts1)" id="note1312">dakkhasi</span>;<br>
<span class="var" title="sossasi (bj)" id="note1313">Sossi</span> saddaṃ mudiṅgānaṃ,<br>
ānubhāvañca rājino”.</p>
<p><a class="sc" id="39"></a><a class="ms" id="p_23J_1952"></a><a class="msdiv" id="msdiv628"></a>“Yo nu khvāyaṃ tibbo saddo,<br>
<span class="var" title="tirojanapadaṃ (pts1, mr)" id="note1314">tirojanapade</span> suto;<br>
Dhītā pañcālarājassa,<br>
osadhī viya vaṇṇinī;<br>
Taṃ dassati videhānaṃ,<br>
so vivāho bhavissati”.</p>
<p><a class="sc" id="40"></a><a class="pts" id="pts6.424"></a><a class="ms" id="p_23J_1953"></a><a class="msdiv" id="msdiv629"></a>“Ediso <span class="var" title="nediso te (bj) | ediso te (s2, s3)" id="note1315">mā</span> amittānaṃ,<br>
vivāho hotu mādhara;<br>
Yathā pañcālarājassa,<br>
vedehena bhavissati.</p>
<p><a class="sc" id="41"></a><a class="ms" id="p_23J_1954"></a><a class="msdiv" id="msdiv630"></a>Ānayitvāna vedehaṃ,<br>
pañcālānaṃ rathesabho;<br>
Tato naṃ ghātayissati,<br>
nassa sakhī bhavissati”.</p>
<p><a class="sc" id="42"></a><a class="pts" id="pts6.425"></a><a class="ms" id="p_23J_1955"></a><a class="msdiv" id="msdiv631"></a>“Handa kho maṃ anujānāhi,<br>
rattiyo sattamattiyo;<br>
Yāvāhaṃ sivirājassa,<br>
ārocemi mahesino;<br>
Laddho ca me āvasatho,<br>
sāḷikāya <span class="var" title="upantikā (s2, s3, mr)" id="note1316">upantikaṃ</span>”.</p>
<p><a class="sc" id="43"></a><a class="ms" id="p_23J_1956"></a><a class="msdiv" id="msdiv632"></a>“Handa kho taṃ anujānāmi,<br>
rattiyo sattamattiyo;<br>
Sace tvaṃ sattarattena,<br>
nāgacchasi mamantike;<br>
Maññe <span class="var" title="okkantasantaṃ (bj, s2, s3, pts1, mr)" id="note1317">okkantasattaṃ</span> maṃ,<br>
matāya āgamissasi”.</p>
<p><a class="sc" id="44"></a><a class="ms" id="p_23J_1957"></a><a class="msdiv" id="msdiv633"></a>Tato ca kho so gantvāna,<br>
mādharo suvapaṇḍito;<br>
Mahosadhassa akkhāsi,<br>
sāḷikāvacanaṃ idaṃ.</p>
<p><a class="sc" id="45"></a><a class="pts" id="pts6.426"></a><a class="ms" id="p_23J_1958"></a><a class="msdiv" id="msdiv634"></a>“Yasseva ghare bhuñjeyya bhogaṃ,<br>
Tasseva atthaṃ puriso careyya;<br>
Handāhaṃ gacchāmi pure janinda,<br>
Pañcālarājassa puraṃ surammaṃ;<br>
Nivesanāni māpetuṃ,<br>
Vedehassa yasassino.</p>
<p><a class="sc" id="46"></a><a class="ms" id="p_23J_1959"></a><a class="msdiv" id="msdiv635"></a>Nivesanāni māpetvā,<br>
vedehassa yasassino;<br>
Yadā te pahiṇeyyāmi,<br>
tadā eyyāsi khattiya”.</p>
<p><a class="sc" id="47"></a><a class="pts" id="pts6.427"></a><a class="ms" id="p_23J_1960"></a><a class="msdiv" id="msdiv636"></a>Tato ca pāyāsi pure mahosadho,<br>
Pañcālarājassa puraṃ surammaṃ;<br>
Nivesanāni māpetuṃ,<br>
Vedehassa yasassino.</p>
<p><a class="sc" id="48"></a><a class="pts" id="pts6.433"></a><a class="ms" id="p_23J_1961"></a><a class="msdiv" id="msdiv637"></a>Nivesanāni māpetvā,<br>
vedehassa yasassino;<br>
Athassa pāhiṇī dūtaṃ,<br><span class="var" title=" etthantare pāṭho sī , pā1 potthakesu" id="note1318">vedehaṃ mithilaggahaṃ</span>;<br>
“Ehi dāni mahārāja,<br>
māpitaṃ te nivesanaṃ”.</p>
<p><a class="sc" id="49"></a><a class="ms" id="p_23J_1962"></a><a class="msdiv" id="msdiv638"></a>Tato ca rājā pāyāsi,<br>
senāya <span class="var" title="caturaṅginiyā (mr)" id="note1320">caturaṅgiyā</span>;<br>
Anantavāhanaṃ daṭṭhuṃ,<br>
phītaṃ <span class="var" title="kampilliyaṃ (bj, pts1) | kappiliyaṃ (s2, s3)" id="note1321">kapiliyaṃ</span> puraṃ.</p>
<p><a class="sc" id="50"></a><a class="ms" id="p_23J_1963"></a><a class="msdiv" id="msdiv639"></a>Tato ca kho so gantvāna,<br>
brahmadattassa pāhiṇi;<br>
“Āgatosmi mahārāja,<br>
tava pādāni vandituṃ.</p>
<p><a class="sc" id="51"></a><a class="ms" id="p_23J_1964"></a><a class="msdiv" id="msdiv640"></a>Dadāhi dāni me bhariyaṃ,<br>
nāriṃ sabbaṅ­ga­sobhi­niṃ;<br>
Suvaṇṇena paṭicchannaṃ,<br>
dāsī­gaṇa­pu­rak­kha­taṃ”.</p>
<div class="var long-var" title=" gāthā 641--643 sī potthake na">
<p><a class="sc" id="52"></a><a class="pts" id="pts6.434"></a><a class="ms" id="p_23J_1965"></a><a class="msdiv" id="msdiv641"></a>“Svāgataṃ <span class="var" title="te (bj) | tepi (s2, s3) | tena (pts1)" id="note1323">teva</span> vedeha,<br>
atho te adurāgataṃ;<br>
Nakkhattaṃyeva paripuccha,<br>
ahaṃ kaññaṃ dadāmi te;<br>
Suvaṇṇena paṭicchannaṃ,<br>
dāsī­gaṇa­pu­rak­kha­taṃ”.</p>
<p><a class="sc" id="53"></a><a class="ms" id="p_23J_1966"></a><a class="msdiv" id="msdiv642"></a>Tato ca rājā vedeho,<br>
nakkhattaṃ <span class="var" title="paripucchati (s2, s3, mr)" id="note1324">paripucchatha</span>;<br>
Nakkhattaṃ paripucchitvā,<br>
brahmadattassa pāhiṇi.</p>
<p><a class="sc" id="54"></a><a class="ms" id="p_23J_1967"></a><a class="msdiv" id="msdiv643"></a>“Dadāhi dāni me bhariyaṃ,<br>
nāriṃ sabbaṅ­ga­sobhi­niṃ;<br>
Suvaṇṇena paṭicchannaṃ,<br>
dāsī­gaṇa­pu­rak­kha­taṃ”.</p>
<p><a class="sc" id="55"></a><a class="ms" id="p_23J_1968"></a><a class="msdiv" id="msdiv644"></a>“Dadāmi dāni te bhariyaṃ,<br>
nāriṃ sabbaṅ­ga­sobhi­niṃ;<br>
Suvaṇṇena paṭicchannaṃ,<br>
dāsī­gaṇa­pu­rak­kha­taṃ”.</p>
</div>
<p><a class="sc" id="56"></a><a class="pts" id="pts6.436"></a><a class="ms" id="p_23J_1969"></a><a class="msdiv" id="msdiv645"></a>“Hatthī assā rathā pattī,<br>
senā tiṭṭhanti <span class="var" title="cammikā (s2, s3) | vammikā (mr)" id="note1326">vammitā</span>;<br>
Ukkā padittā jhāyanti,<br>
kiṃ nu maññanti paṇḍitā.</p>
<p><a class="sc" id="57"></a><a class="ms" id="p_23J_1970"></a><a class="msdiv" id="msdiv646"></a>Hatthī assā rathā pattī,<br>
senā tiṭṭhanti <span class="var" title="cammikā (s2, s3) | vammikā (mr)" id="note1327">vammitā</span>;<br>
Ukkā padittā jhāyanti,<br>
kiṃ nu <span class="var" title="kāhati (mr)" id="note1328">kāhanti</span> paṇḍita”.</p>
<p><a class="sc" id="58"></a><a class="pts" id="pts6.437"></a><a class="ms" id="p_23J_1971"></a><a class="msdiv" id="msdiv647"></a>“Rakkhati taṃ mahārāja,<br>
cūḷaneyyo mahabbalo;<br>
<span class="var" title="paduṭṭho te brahmadatto (bj, s2, s3, pts1)" id="note1329">Paduṭṭho brahmadattena</span>,<br>
pāto taṃ ghātayissati”.</p>
<p><a class="sc" id="59"></a><a class="ms" id="p_23J_1972"></a><a class="msdiv" id="msdiv648"></a>“Ubbedhati me hadayaṃ,<br>
mukhañca parisussati;<br>
Nibbutiṃ nādhigacchāmi,<br>
aggidaḍḍhova ātape.</p>
<p><a class="sc" id="60"></a><a class="ms" id="p_23J_1973"></a><a class="msdiv" id="msdiv649"></a>Kammārānaṃ yathā ukkā,<br>
anto jhāyati no bahi;<br>
Evampi hadayaṃ mayhaṃ,<br>
anto jhāyati no bahi”.</p>
<p><a class="sc" id="61"></a><a class="ms" id="p_23J_1974"></a><a class="msdiv" id="msdiv650"></a>“Pamatto mantanātīto,<br>
bhinnamantosi khattiya;<br>
Idāni kho taṃ tāyantu,<br>
paṇḍitā mantino janā.</p>
<p><a class="sc" id="62"></a><a class="ms" id="p_23J_1975"></a><a class="msdiv" id="msdiv651"></a>Akatvāmaccassa vacanaṃ,<br>
attha­kā­ma­hitesino;<br>
Attapītirato rājā,<br>
migo kūṭeva ohito.</p>
<p><a class="sc" id="63"></a><a class="ms" id="p_23J_1976"></a><a class="msdiv" id="msdiv652"></a>Yathāpi maccho baḷisaṃ,<br>
vaṅkaṃ maṃsena chāditaṃ;<br>
Āmagiddho na jānāti,<br>
maccho maraṇamattano.</p>
<p><a class="sc" id="64"></a><a class="ms" id="p_23J_1977"></a><a class="msdiv" id="msdiv653"></a>Evameva tuvaṃ rāja,<br>
cūḷaneyyassa dhītaraṃ;<br>
Kāmagiddho na jānāsi,<br>
macchova maraṇamattano.</p>
<p><a class="sc" id="65"></a><a class="ms" id="p_23J_1978"></a><a class="msdiv" id="msdiv654"></a>Sace gacchasi pañcālaṃ,<br>
khippamattaṃ jahissasi;<br>
Migaṃ pan­thānu­bandhaṃva,<br>
mahantaṃ bhayamessati.</p>
<p><a class="sc" id="66"></a><a class="ms" id="p_23J_1979"></a><a class="msdiv" id="msdiv655"></a>Anariyarūpo puriso janinda,<br>
Ahīva ucchaṅgagato ḍaseyya;<br>
Na tena mittiṃ kayirātha <span class="var" title="pañño (pts1)" id="note1330">dhīro</span>,<br>
Dukkho have <span class="var" title="kāpurisehi (mr)" id="note1331">kāpurisena</span> saṅgamo.</p>
<p><a class="sc" id="67"></a><a class="pts" id="pts6.438"></a><a class="ms" id="p_23J_1980"></a><a class="msdiv" id="msdiv656"></a><span class="var" title="yaṃ tveva (bj, s2, s3, pts1)" id="note1332">Yadeva</span> jaññā <span class="var" title="puriso (s2, s3, mr)" id="note1333">purisaṃ</span> janinda,<br>
Sīlavāyaṃ bahussuto;<br>
Teneva mittiṃ kayirātha dhīro,<br>
Sukho have sappurisena saṅgamo.</p>
<p><a class="sc" id="68"></a><a class="ms" id="p_23J_1981"></a><a class="msdiv" id="msdiv657"></a>Bālo tuvaṃ eḷamūgosi rāja,<br>
Yo uttamatthāni mayī lapittho;<br>
Kimevahaṃ ­naṅga­la­koṭi­vaḍḍho,<br>
Atthāni <span class="var" title="jānissaṃ (bj, s2, s3, pts1)" id="note1334">jānāmi</span> yathāpi aññe.</p>
<p><a class="sc" id="69"></a><a class="ms" id="p_23J_1982"></a><a class="msdiv" id="msdiv658"></a>Imaṃ gale gahetvāna,<br>
nāsetha vijitā mama;<br>
Yo me ratanalābhassa,<br>
antarāyāya bhāsati”.</p>
<p><a class="sc" id="70"></a><a class="pts" id="pts6.439"></a><a class="ms" id="p_23J_1983"></a><a class="msdiv" id="msdiv659"></a>“Mahosadha atītena,<br>
Nānuvijjhanti paṇḍitā;<br>
Kiṃ maṃ assaṃva sambaddhaṃ,<br>
Patodeneva vijjhasi.</p>
<p><a class="sc" id="71"></a><a class="ms" id="p_23J_1984"></a><a class="msdiv" id="msdiv660"></a>Sace passasi mokkhaṃ vā,<br>
khemaṃ vā pana passasi;<br>
Teneva maṃ anusāsa,<br>
kiṃ atītena vijjhasi”.</p>
<p><a class="sc" id="72"></a><a class="ms" id="p_23J_1985"></a><a class="msdiv" id="msdiv661"></a>“Atītaṃ mānusaṃ kammaṃ,<br>
Dukkaraṃ dura­bhi­sam­bha­vaṃ;<br>
Na taṃ sakkomi mocetuṃ,<br>
<span class="var" title="tvampi jānassu (bj, pts1)" id="note1335">Tvaṃ pajānassu</span> khattiya.</p>
<p><a class="sc" id="73"></a><a class="ms" id="p_23J_1986"></a><a class="msdiv" id="msdiv662"></a>Santi <span class="var" title="vehāsayā (bj, pts1)" id="note1336">vehāyasā</span> nāgā,<br>
iddhimanto yasassino;<br>
Tepi ādāya gaccheyyuṃ,<br>
yassa honti tathāvidhā.</p>
<p><a class="sc" id="74"></a><a class="ms" id="p_23J_1987"></a><a class="msdiv" id="msdiv663"></a>Santi vehāyasā assā,<br>
iddhimanto yasassino;<br>
Tepi ādāya gaccheyyuṃ,<br>
yassa honti tathāvidhā.</p>
<p><a class="sc" id="75"></a><a class="ms" id="p_23J_1988"></a><a class="msdiv" id="msdiv664"></a>Santi vehāyasā pakkhī,<br>
iddhimanto yasassino;<br>
Tepi ādāya gaccheyyuṃ,<br>
yassa honti tathāvidhā.</p>
<p><a class="sc" id="76"></a><a class="ms" id="p_23J_1989"></a><a class="msdiv" id="msdiv665"></a>Santi vehāyasā yakkhā,<br>
iddhimanto yasassino;<br>
Tepi ādāya gaccheyyuṃ,<br>
yassa honti tathāvidhā.</p>
<p><a class="sc" id="77"></a><a class="ms" id="p_23J_1990"></a><a class="msdiv" id="msdiv666"></a>Atītaṃ mānusaṃ kammaṃ,<br>
Dukkaraṃ dura­bhi­sam­bha­vaṃ;<br>
Na taṃ sakkomi mocetuṃ,<br>
Antalikkhena khattiya”.</p>
<p><a class="sc" id="78"></a><a class="pts" id="pts6.440"></a><a class="ms" id="p_23J_1991"></a><a class="msdiv" id="msdiv667"></a>“Atīradassī puriso,<br>
mahante udakaṇṇave;<br>
Yattha so labhate <span class="var" title="nāvaṃ (mr)" id="note1337">gādhaṃ</span>,<br>
tattha so vindate sukhaṃ.</p>
<p><a class="sc" id="79"></a><a class="ms" id="p_23J_1992"></a><a class="msdiv" id="msdiv668"></a>Evaṃ amhañca rañño ca,<br>
tvaṃ patiṭṭhā mahosadha;<br>
Tvaṃ nosi mantinaṃ seṭṭho,<br>
amhe dukkhā pamocaya”.</p>
<p><a class="sc" id="80"></a><a class="ms" id="p_23J_1993"></a><a class="msdiv" id="msdiv669"></a>“Atītaṃ mānusaṃ kammaṃ,<br>
Dukkaraṃ dura­bhi­sam­bha­vaṃ;<br>
Na taṃ sakkomi mocetuṃ,<br>
Tvaṃ pajānassu senaka”.</p>
<p><a class="sc" id="81"></a><a class="ms" id="p_23J_1994"></a><a class="msdiv" id="msdiv670"></a>“Suṇohi <span class="var" title="etaṃ (mr)" id="note1338">metaṃ</span> vacanaṃ,<br>
<span class="var" title="passase'taṃ (bj, pts1)" id="note1339">Passa senaṃ</span> mahabbhayaṃ;<br>
Senakaṃ dāni pucchāmi,<br>
Kiṃ kiccaṃ idha maññasi”.</p>
<p><a class="sc" id="82"></a><a class="pts" id="pts6.441"></a><a class="ms" id="p_23J_1995"></a><a class="msdiv" id="msdiv671"></a>“Aggiṃ vā dvārato dema,<br>
gaṇhāmase <span class="var" title="vikattanaṃ (bj, pts1)" id="note1340">vikantanaṃ</span>;<br>
Aññamaññaṃ vadhitvāna,<br>
khippaṃ hissāma jīvitaṃ;<br>
Mā no rājā brahmadatto,<br>
ciraṃ dukkhena mārayi”.</p>
<p><a class="sc" id="83"></a><a class="ms" id="p_23J_1996"></a><a class="msdiv" id="msdiv672"></a>“Suṇohi metaṃ vacanaṃ,<br>
passa senaṃ mahabbhayaṃ;<br>
Pukkusaṃ dāni pucchāmi,<br>
kiṃ kiccaṃ idha maññasi”.</p>
<p><a class="sc" id="84"></a><a class="ms" id="p_23J_1997"></a><a class="msdiv" id="msdiv673"></a>“Visaṃ khāditvā miyyāma,<br>
khippaṃ hissāma jīvitaṃ;<br>
Mā no rājā brahmadatto,<br>
ciraṃ dukkhena mārayi”.</p>
<p><a class="sc" id="85"></a><a class="ms" id="p_23J_1998"></a><a class="msdiv" id="msdiv674"></a>“Suṇohi metaṃ vacanaṃ,<br>
passa senaṃ mahabbhayaṃ;<br>
<span class="var" title="kāvindaṃ (bj, pts1) | kāminda (s2, s3)" id="note1341">Kāmindaṃ</span> dāni pucchāmi,<br>
kiṃ kiccaṃ idha maññasi”.</p>
<p><a class="sc" id="86"></a><a class="ms" id="p_23J_1999"></a><a class="msdiv" id="msdiv675"></a>“Rajjuyā bajjha miyyāma,<br>
papātā <span class="var" title="papatemase (bj, s2, s3, pts1)" id="note1342">papatāmase</span>;<br>
Mā no rājā brahmadatto,<br>
ciraṃ dukkhena mārayi”.</p>
<p><a class="sc" id="87"></a><a class="ms" id="p_23J_2000"></a><a class="msdiv" id="msdiv676"></a>“Suṇohi metaṃ vacanaṃ,<br>
passa senaṃ mahabbhayaṃ;<br>
Devindaṃ dāni pucchāmi,<br>
kiṃ kiccaṃ idha maññasi”.</p>
<p><a class="sc" id="88"></a><a class="ms" id="p_23J_2001"></a><a class="msdiv" id="msdiv677"></a>“Aggiṃ vā dvārato dema,<br>
gaṇhāmase vikantanaṃ;<br>
Aññamaññaṃ vadhitvāna,<br>
khippaṃ hissāma jīvitaṃ;<br>
Na no sakkoti mocetuṃ,<br>
sukheneva mahosadho”.</p>
<p><a class="sc" id="89"></a><a class="pts" id="pts6.442"></a><a class="ms" id="p_23J_2002"></a><a class="msdiv" id="msdiv678"></a>“Yathā kadalino sāraṃ,<br>
anvesaṃ nādhigacchati;<br>
Evaṃ anvesamānā naṃ,<br>
pañhaṃ najjhagamāmase.</p>
<p><a class="sc" id="90"></a><a class="ms" id="p_23J_2003"></a><a class="msdiv" id="msdiv679"></a>Yathā simbalino sāraṃ,<br>
anvesaṃ nādhigacchati;<br>
Evaṃ anvesamānā naṃ,<br>
pañhaṃ najjhagamāmase.</p>
<p><a class="sc" id="91"></a><a class="ms" id="p_23J_2004"></a><a class="msdiv" id="msdiv680"></a>Adese vata no vuṭṭhaṃ,<br>
kuñja­rā­naṃ­va­nodake;<br>
Sakāse dummanussānaṃ,<br>
bālānaṃ avijānataṃ.</p>
<p><a class="sc" id="92"></a><a class="ms" id="p_23J_2005"></a><a class="msdiv" id="msdiv681"></a>Ubbedhati me hadayaṃ,<br>
mukhañca parisussati;<br>
Nibbutiṃ nādhigacchāmi,<br>
aggidaḍḍhova ātape.</p>
<p><a class="sc" id="93"></a><a class="ms" id="p_23J_2006"></a><a class="msdiv" id="msdiv682"></a>Kammārānaṃ yathā ukkā,<br>
anto jhāyati no bahi;<br>
Evampi hadayaṃ mayhaṃ,<br>
anto jhāyati no bahi”.</p>
<p><a class="sc" id="94"></a><a class="pts" id="pts6.443"></a><a class="ms" id="p_23J_2007"></a><a class="msdiv" id="msdiv683"></a>Tato so paṇḍito dhīro,<br>
atthadassī mahosadho;<br>
Vedehaṃ dukkhitaṃ disvā,<br>
idaṃ vacanamabravi.</p>
<p><a class="sc" id="95"></a><a class="ms" id="p_23J_2008"></a><a class="msdiv" id="msdiv684"></a>“Mā tvaṃ bhāyi mahārāja,<br>
mā tvaṃ bhāyi rathesabha;<br>
Ahaṃ taṃ mocayissāmi,<br>
<span class="var" title="rāhugahitaṃva (bj, pts1) | rāhuggahitaṃva (s2, s3)" id="note1343">rāhuggahaṃva</span> candimaṃ.</p>
<p><a class="sc" id="96"></a><a class="ms" id="p_23J_2009"></a><a class="msdiv" id="msdiv685"></a>Mā tvaṃ bhāyi mahārāja,<br>
mā tvaṃ bhāyi rathesabha;<br>
Ahaṃ taṃ mocayissāmi,<br>
rāhuggahaṃva sūriyaṃ.</p>
<p><a class="sc" id="97"></a><a class="ms" id="p_23J_2010"></a><a class="msdiv" id="msdiv686"></a>Mā tvaṃ bhāyi mahārāja,<br>
mā tvaṃ bhāyi rathesabha;<br>
Ahaṃ taṃ mocayissāmi,<br>
paṅke sannaṃva kuñjaraṃ.</p>
<p><a class="sc" id="98"></a><a class="ms" id="p_23J_2011"></a><a class="msdiv" id="msdiv687"></a>Mā tvaṃ bhāyi mahārāja,<br>
mā tvaṃ bhāyi rathesabha;<br>
Ahaṃ taṃ mocayissāmi,<br>
peḷābaddhaṃva pannagaṃ.</p>
<p><a class="sc" id="99"></a><a class="ms" id="p_23J_2012"></a><a class="msdiv" id="msdiv688"></a><span class="var" title=" ayaṃ gāthā pā1 potthake na" id="note1344">Mā tvaṃ bhāyi mahārāja,<br>mā tvaṃ bhāyi rathesabha;<br>Ahaṃ taṃ mocayissāmi,<br>pakkhiṃ baddhaṃva pañjare</span>.</p>
<p><a class="sc" id="100"></a><a class="ms" id="p_23J_2013"></a><a class="msdiv" id="msdiv689"></a>Mā tvaṃ bhāyi mahārāja,<br>
mā tvaṃ bhāyi rathesabha;<br>
Ahaṃ taṃ mocayissāmi,<br>
macche jālagateriva.</p>
<p><a class="sc" id="101"></a><a class="ms" id="p_23J_2014"></a><a class="msdiv" id="msdiv690"></a>Mā tvaṃ bhāyi mahārāja,<br>
mā tvaṃ bhāyi rathesabha;<br>
Ahaṃ taṃ mocayissāmi,<br>
­sayog­ga­ba­lavāha­naṃ.</p>
<p><a class="sc" id="102"></a><a class="ms" id="p_23J_2015"></a><a class="msdiv" id="msdiv691"></a>Mā tvaṃ bhāyi mahārāja,<br>
mā tvaṃ bhāyi rathesabha;<br>
Pañcālaṃ <span class="var" title="bāhayissāmi (s2, s3) | vārayissāmi (mr)" id="note1346">vāhayissāmi</span>,<br>
kākasenaṃva leḍḍunā.</p>
<p><a class="sc" id="103"></a><a class="ms" id="p_23J_2016"></a><a class="msdiv" id="msdiv692"></a>Adu paññā kimatthiyā,<br>
Amacco vāpi tādiso;<br>
Yo taṃ <span class="var" title="­sambā­dha­pak­khan­taṃ (bj, s2, s3, pts1)" id="note1347">­sambā­dha­pak­khan­daṃ</span>,<br>
Dukkhā na parimocaye”.</p>
<p><a class="sc" id="104"></a><a class="pts" id="pts6.444"></a><a class="ms" id="p_23J_2017"></a><a class="msdiv" id="msdiv693"></a>“Etha māṇavā uṭṭhetha,<br>
mukhaṃ sodhetha sandhino;<br>
Vedeho sahamaccehi,<br>
<span class="var" title="ummaggena (bj, pts1) | ummaṅgena (s2, s3)" id="note1348">umaṅgena</span> gamissati”.</p>
<p><a class="sc" id="105"></a><a class="ms" id="p_23J_2018"></a><a class="msdiv" id="msdiv694"></a>Tassa taṃ vacanaṃ sutvā,<br>
<span class="var" title="­paṇ­ḍitas­sā­nusā­rino (bj, s2, s3, pts1)" id="note1349">­paṇ­ḍitas­sānu­cārino</span>;<br>
Umaṅgadvāraṃ vivariṃsu,<br>
yantayutte ca aggaḷe.</p>
<p><a class="sc" id="106"></a><a class="pts" id="pts6.445"></a><a class="ms" id="p_23J_2019"></a><a class="msdiv" id="msdiv695"></a>Purato senako yāti,<br>
pacchato ca mahosadho;<br>
Majjhe ca rājā vedeho,<br>
amacca­pari­vārito.</p>
<p><a class="sc" id="107"></a><a class="ms" id="p_23J_2020"></a><a class="msdiv" id="msdiv696"></a>Umaṅgā nikkhamitvāna,<br>
vedeho nāvamāruhi;<br>
<span class="var" title="abhiruyhañca ñatvāna (s2, s3, mr)" id="note1350">Abhirūḷhañca taṃ ñatvā</span>,<br>
anusāsi mahosadho.</p>
<p><a class="sc" id="108"></a><a class="ms" id="p_23J_2021"></a><a class="msdiv" id="msdiv697"></a>“Ayaṃ te sasuro deva,<br>
ayaṃ sassu janādhipa;<br>
Yathā mātu paṭipatti,<br>
evaṃ te hotu sassuyā.</p>
<p><a class="sc" id="109"></a><a class="ms" id="p_23J_2022"></a><a class="msdiv" id="msdiv698"></a>Yathāpi niyako bhātā,<br>
Saudariyo ekamātuko;<br>
Evaṃ pañcālacando te,<br>
Dayitabbo rathesabha.</p>
<p><a class="sc" id="110"></a><a class="ms" id="p_23J_2023"></a><a class="msdiv" id="msdiv699"></a>Ayaṃ pañcālacandī te,<br>
rājaputtī <span class="var" title="abhijjhitā (bj, s2, s3, pts1)" id="note1351">abhicchitā</span>;<br>
Kāmaṃ karohi te tāya,<br>
bhariyā te rathesabha”.</p>
<p><a class="sc" id="111"></a><a class="pts" id="pts6.446"></a><a class="ms" id="p_23J_2024"></a><a class="msdiv" id="msdiv700"></a>“Āruyha nāvaṃ taramāno,<br>
kiṃ nu tīramhi tiṭṭhasi;<br>
Kicchā muttāmha dukkhato,<br>
yāma dāni mahosadha”.</p>
<p><a class="sc" id="112"></a><a class="ms" id="p_23J_2025"></a><a class="msdiv" id="msdiv701"></a>“Nesa dhammo mahārāja,<br>
yohaṃ senāya nāyako;<br>
Senaṅgaṃ parihāpetvā,<br>
attānaṃ parimocaye.</p>
<p><a class="sc" id="113"></a><a class="ms" id="p_23J_2026"></a><a class="msdiv" id="msdiv702"></a>Nivesanamhi te deva,<br>
senaṅgaṃ parihāpitaṃ;<br>
Taṃ dinnaṃ brahmadattena,<br>
ānayissaṃ rathesabha”.</p>
<p><a class="sc" id="114"></a><a class="ms" id="p_23J_2027"></a><a class="msdiv" id="msdiv703"></a>“Appaseno mahāsenaṃ,<br>
kathaṃ <span class="var" title="niggayha (s2, s3, mr)" id="note1352">viggayha</span> ṭhassasi;<br>
Dubbalo balavantena,<br>
vihaññissasi paṇḍita”.</p>
<p><a class="sc" id="115"></a><a class="pts" id="pts6.447"></a><a class="ms" id="p_23J_2028"></a><a class="msdiv" id="msdiv704"></a>“Appasenopi ce mantī,<br>
mahāsenaṃ amantinaṃ;<br>
Jināti rājā rājāno,<br>
ādiccovudayaṃ tamaṃ”.</p>
<p><a class="sc" id="116"></a><a class="ms" id="p_23J_2029"></a><a class="msdiv" id="msdiv705"></a>“Susukhaṃ vata saṃvāso,<br>
paṇḍitehīti senaka;<br>
Pakkhīva pañjare baddhe,<br>
macche jālagateriva;<br>
<span class="var" title="amitta­hatthat­thagate (bj, s2, s3, pts1) | amittassa hatthagate (mr)" id="note1353">Amitta­hatthat­tagate</span>,<br>
mocayī no mahosadho”.</p>
<p><a class="sc" id="117"></a><a class="ms" id="p_23J_2030"></a><a class="msdiv" id="msdiv706"></a>“<span class="var" title="evameva (s2, s3)" id="note1354">Evametaṃ</span> mahārāja,<br>
paṇḍitā hi sukhāvahā;<br>
Pakkhīva pañjare baddhe,<br>
macche jālagateriva;<br>
Amitta­hatthat­tagate,<br>
mocayī no mahosadho”.</p>
<p><a class="sc" id="118"></a><a class="pts" id="pts6.448"></a><a class="ms" id="p_23J_2031"></a><a class="msdiv" id="msdiv707"></a>Rakkhitvā kasiṇaṃ rattiṃ,<br>
cūḷaneyyo mahabbalo;<br>
Udentaṃ aruṇuggasmiṃ,<br>
upakāriṃ upāgami.</p>
<p><a class="sc" id="119"></a><a class="ms" id="p_23J_2032"></a><a class="msdiv" id="msdiv708"></a>Āruyha pavaraṃ nāgaṃ,<br>
balavantaṃ saṭṭhihāyanaṃ;<br>
Rājā avoca pañcālo,<br>
cūḷaneyyo mahabbalo.</p>
<p><a class="sc" id="120"></a><a class="ms" id="p_23J_2033"></a><a class="msdiv" id="msdiv709"></a>Sannaddho <span class="var" title="maṇicammena (s2, s3) | maṇivammesu (pts1)" id="note1355">maṇivammena</span>,<br>
saramādāya pāṇinā;<br>
Pesiye ajjhabhāsittha,<br>
puthugumbe samāgate.</p>
<p><a class="sc" id="121"></a><a class="ms" id="p_23J_2034"></a><a class="msdiv" id="msdiv710"></a>Hatthārohe anīkaṭṭhe,<br>
rathike pattikārake;<br>
Upāsanamhi katahatthe,<br>
vālavedhe samāgate.</p>
<p><a class="sc" id="122"></a><a class="ms" id="p_23J_2035"></a><a class="msdiv" id="msdiv711"></a>“Pesetha kuñjare dantī,<br>
balavante saṭṭhihāyane;<br>
Maddantu kuñjarā nagaraṃ,<br>
vedehena sumāpitaṃ.</p>
<p><a class="sc" id="123"></a><a class="ms" id="p_23J_2036"></a><a class="msdiv" id="msdiv712"></a>Vaccha­danta­mukhā setā,<br>
tikkhaggā aṭṭhivedhino;<br>
Paṇunnā dhanuvegena,<br>
sam­patan­tu­tarītarā.</p>
<p><a class="sc" id="124"></a><a class="ms" id="p_23J_2037"></a><a class="msdiv" id="msdiv713"></a>Māṇavā vammino sūrā,<br>
citra­daṇḍa­yu­tā­vudhā;<br>
Pakkhandino mahānāgā,<br>
hatthīnaṃ hontu sammukhā.</p>
<p><a class="sc" id="125"></a><a class="ms" id="p_23J_2038"></a><a class="msdiv" id="msdiv714"></a>Sattiyo teladhotāyo,<br>
<span class="var" title="accimantī (bj) | acchimanto (s2, s3)" id="note1356">accimantā</span> pabhassarā;<br>
Vijjotamānā tiṭṭhantu,<br>
<span class="var" title="sataraṃsā viya (bj)" id="note1357">sataraṃsīva</span> tārakā.</p>
<p><a class="sc" id="126"></a><a class="pts" id="pts6.449"></a><a class="ms" id="p_23J_2039"></a><a class="msdiv" id="msdiv715"></a>Āvudha­bala­van­tānaṃ,<br>
guṇi­kāyūra­dhārinaṃ;<br>
Etādisānaṃ yodhānaṃ,<br>
saṅgāme apalāyinaṃ;<br>
Vedeho kuto muccissati,<br>
sace pakkhīva kāhiti.</p>
<p><a class="sc" id="127"></a><a class="ms" id="p_23J_2040"></a><a class="msdiv" id="msdiv716"></a>Tiṃsa me purisanāvutyo,<br>
sabbe­vekeka­nic­citā;<br>
Yesaṃ samaṃ na passāmi,<br>
kevalaṃ mahimaṃ caraṃ.</p>
<p><a class="sc" id="128"></a><a class="ms" id="p_23J_2041"></a><a class="msdiv" id="msdiv717"></a>Nāgā ca kappitā dantī,<br>
balavanto saṭṭhihāyanā;<br>
Yesaṃ khandhesu sobhanti,<br>
kumārā cārudassanā.</p>
<p><a class="sc" id="129"></a><a class="ms" id="p_23J_2042"></a><a class="msdiv" id="msdiv718"></a>Pītālaṅkārā pītavasanā,<br>
Pītuttara­nivāsanā;<br>
Nāgakhandhesu sobhanti,<br>
Devaputtāva nandane.</p>
<p><a class="sc" id="130"></a><a class="ms" id="p_23J_2043"></a><a class="msdiv" id="msdiv719"></a>Pāṭhīnavaṇṇā nettiṃsā,<br>
teladhotā pabhassarā;<br>
Niṭṭhitā <span class="var" title="naravīrehi (bj, s2, s3, pts1)" id="note1358">naradhīrehi</span>,<br>
samadhārā sunissitā.</p>
<p><a class="sc" id="131"></a><a class="ms" id="p_23J_2044"></a><a class="msdiv" id="msdiv720"></a>Vellālino vītamalā,<br>
sikkāyasamayā daḷā;<br>
Gahitā balavantehi,<br>
sup­pahārap­pahāri­bhi.</p>
<p><a class="sc" id="132"></a><a class="ms" id="p_23J_2045"></a><a class="msdiv" id="msdiv721"></a>Suvaṇṇa­tha­rusam­pannā,<br>
lohita­kac­chupa­dhāritā;<br>
Vivattamānā sobhanti,<br>
vijju­vabbha­ghanan­tare.</p>
<p><a class="sc" id="133"></a><a class="ms" id="p_23J_2046"></a><a class="msdiv" id="msdiv722"></a><span class="var" title="patākā (bj, pts1) | pathakā (s2, s3)" id="note1359">Paṭākā</span> vammino sūrā,<br>
asicammassa kovidā;<br>
<span class="var" title="tharuggahā sikkhitāro (bj, pts1)" id="note1360">Dhanuggahā sikkhitarā</span>,<br>
<span class="var" title="nāga­khan­dhā­ti­pātino (bj, pts1) | nāgak­khan­dha­nipātino (s2, s3)" id="note1361">nāgakhandhe nipātino</span>.</p>
<p><a class="sc" id="134"></a><a class="ms" id="p_23J_2047"></a><a class="msdiv" id="msdiv723"></a>Etādisehi parikkhitto,<br>
natthi mokkho ito tava;<br>
Pabhāvaṃ te na passāmi,<br>
yena tvaṃ mithilaṃ vaje”.</p>
<p><a class="sc" id="135"></a><a class="pts" id="pts6.451"></a><a class="ms" id="p_23J_2048"></a><a class="msdiv" id="msdiv724"></a>“Kiṃ nu santaramānova,<br>
nāgaṃ pesesi kuñjaraṃ;<br>
Pahaṭṭharūpo <span class="var" title="āgamasi (s2, s3) | ātapasi (mr)" id="note1362">āpatasi</span>,<br>
<span class="var" title="laddhat­thosmīti (bj, s2, s3, pts1)" id="note1363">siddhat­thosmīti</span> maññasi.</p>
<p><a class="sc" id="136"></a><a class="ms" id="p_23J_2049"></a><a class="msdiv" id="msdiv725"></a>Oharetaṃ dhanuṃ cāpaṃ,<br>
khurappaṃ paṭisaṃhara;<br>
Oharetaṃ subhaṃ vammaṃ,<br>
<span class="var" title="veḷu­riya­maṇi­sanni­bhaṃ (s2, s3)" id="note1364">veḷu­riya­maṇi­san­tha­taṃ</span>”.</p>
<p><a class="sc" id="137"></a><a class="ms" id="p_23J_2050"></a><a class="msdiv" id="msdiv726"></a>“Pasan­na­mukha­vaṇ­ṇosi,<br>
mitapubbañca bhāsasi;<br>
Hoti kho maraṇakāle,<br>
<span class="var" title="tādisī (bj, pts1)" id="note1365">edisī</span> vaṇṇasampadā”.</p>
<p><a class="sc" id="138"></a><a class="pts" id="pts6.452"></a><a class="ms" id="p_23J_2051"></a><a class="msdiv" id="msdiv727"></a>“Moghaṃ te gajjitaṃ rāja,<br>
bhinnamantosi khattiya;<br>
<span class="var" title="duggaṇho hi (bj, s2, s3, pts1)" id="note1366">Duggaṇhosi</span> tayā rājā,<br>
<span class="var" title="khaluṅkeneva (s2, s3) | khaḷuṅgeneva (mr)" id="note1367">khaḷuṅkeneva</span> sindhavo.</p>
<p><a class="sc" id="139"></a><a class="ms" id="p_23J_2052"></a><a class="msdiv" id="msdiv728"></a>Tiṇṇo hiyyo rājā gaṅgaṃ,<br>
sāmacco saparijjano;<br>
Haṃsarājaṃ yathā dhaṅko,<br>
anujjavaṃ patissasi.</p>
<p><a class="sc" id="140"></a><a class="ms" id="p_23J_2053"></a><a class="msdiv" id="msdiv729"></a>Siṅgālā rattibhāgena,<br>
phullaṃ disvāna kiṃsukaṃ;<br>
Maṃsapesīti maññantā,<br>
paribyūḷhā migādhamā.</p>
<p><a class="sc" id="141"></a><a class="ms" id="p_23J_2054"></a><a class="msdiv" id="msdiv730"></a>Vītivattāsu rattīsu,<br>
uggatasmiṃ <span class="var" title="divaṃkare (c1)" id="note1368">divākare</span>;<br>
Kiṃsukaṃ phullitaṃ disvā,<br>
āsacchinnā migādhamā.</p>
<p><a class="sc" id="142"></a><a class="ms" id="p_23J_2055"></a><a class="msdiv" id="msdiv731"></a>Evameva tuvaṃ rāja,<br>
vedehaṃ <span class="var" title="parivāraya (s2, s3, pts1) | parivāritaṃ (mr)" id="note1369">parivāriya</span>;<br>
Āsacchinno gamissasi,<br>
siṅgālā kiṃsukaṃ yathā”.</p>
<p><a class="sc" id="143"></a><a class="pts" id="pts6.453"></a><a class="ms" id="p_23J_2056"></a><a class="msdiv" id="msdiv732"></a>“Imassa hatthe pāde ca,<br>
kaṇṇanāsañca chindatha;<br>
Yo me amittaṃ hatthagataṃ,<br>
vedehaṃ parimocayi.</p>
<p><a class="sc" id="144"></a><a class="ms" id="p_23J_2057"></a><a class="msdiv" id="msdiv733"></a>Imaṃ <span class="var" title="maṃsaṃva pātabbaṃ (bj, pts1) | maṃsañca pātabyaṃ (s2, mr)" id="note1370">maṃsaṃva pātabyaṃ</span>,<br>
sūle katvā pacantu naṃ;<br>
Yo me amittaṃ hatthagataṃ,<br>
vedehaṃ parimocayi.</p>
<p><a class="sc" id="145"></a><a class="ms" id="p_23J_2058"></a><a class="msdiv" id="msdiv734"></a>Yathāpi āsabhaṃ cammaṃ,<br>
pathabyā vitaniyyati;<br>
Sīhassa atho byagghassa,<br>
hoti saṅkusamāhataṃ.</p>
<p><a class="sc" id="146"></a><a class="ms" id="p_23J_2059"></a><a class="msdiv" id="msdiv735"></a>Evaṃ taṃ vitanitvāna,<br>
vedhayissāmi sattiyā;<br>
Yo me amittaṃ hatthagataṃ,<br>
vedehaṃ parimocayi”.</p>
<p><a class="sc" id="147"></a><a class="ms" id="p_23J_2060"></a><a class="msdiv" id="msdiv736"></a>“Sace me hatthe pāde ca,<br>
kaṇṇanāsañca checchasi;<br>
Evaṃ pañcā­la­candassa,<br>
vedeho chedayissati.</p>
<p><a class="sc" id="148"></a><a class="ms" id="p_23J_2061"></a><a class="msdiv" id="msdiv737"></a>Sace me hatthe pāde ca,<br>
kaṇṇanāsañca checchasi;<br>
Evaṃ pañcālacandiyā,<br>
vedeho chedayissati.</p>
<p><a class="sc" id="149"></a><a class="ms" id="p_23J_2062"></a><a class="msdiv" id="msdiv738"></a>Sace me hatthe pāde ca,<br>
kaṇṇanāsañca checchasi;<br>
Evaṃ nandāya deviyā,<br>
vedeho chedayissati.</p>
<p><a class="sc" id="150"></a><a class="ms" id="p_23J_2063"></a><a class="msdiv" id="msdiv739"></a>Sace me hatthe pāde ca,<br>
kaṇṇanāsañca checchasi;<br>
Evaṃ te puttadārassa,<br>
vedeho chedayissati.</p>
<p><a class="sc" id="151"></a><a class="pts" id="pts6.454"></a><a class="ms" id="p_23J_2064"></a><a class="msdiv" id="msdiv740"></a>Sace maṃsaṃva pātabyaṃ,<br>
sūle katvā pacissasi;<br>
Evaṃ pañcā­la­candassa,<br>
vedeho pācayissati.</p>
<p><a class="sc" id="152"></a><a class="ms" id="p_23J_2065"></a><a class="msdiv" id="msdiv741"></a>Sace maṃsaṃva pātabyaṃ,<br>
sūle katvā pacissasi;<br>
Evaṃ pañcālacandiyā,<br>
vedeho pācayissati.</p>
<p><a class="sc" id="153"></a><a class="ms" id="p_23J_2066"></a><a class="msdiv" id="msdiv742"></a>Sace maṃsaṃva pātabyaṃ,<br>
sūle katvā pacissasi;<br>
Evaṃ nandāya deviyā,<br>
vedeho pācayissati.</p>
<p><a class="sc" id="154"></a><a class="ms" id="p_23J_2067"></a><a class="msdiv" id="msdiv743"></a>Sace maṃsaṃva pātabyaṃ,<br>
sūle katvā pacissasi;<br>
Evaṃ te puttadārassa,<br>
vedeho pācayissati.</p>
<p><a class="sc" id="155"></a><a class="ms" id="p_23J_2068"></a><a class="msdiv" id="msdiv744"></a>Sace maṃ vitanitvāna,<br>
vedhayissasi sattiyā;<br>
Evaṃ pañcā­la­candassa,<br>
vedeho vedhayissati.</p>
<p><a class="sc" id="156"></a><a class="ms" id="p_23J_2069"></a><a class="msdiv" id="msdiv745"></a>Sace maṃ vitanitvāna,<br>
vedhayissasi sattiyā;<br>
Evaṃ pañcālacandiyā,<br>
vedeho vedhayissati.</p>
<p><a class="sc" id="157"></a><a class="ms" id="p_23J_2070"></a><a class="msdiv" id="msdiv746"></a>Sace maṃ vitanitvāna,<br>
vedhayissasi sattiyā;<br>
Evaṃ nandāya deviyā,<br>
vedeho vedhayissati.</p>
<p><a class="sc" id="158"></a><a class="ms" id="p_23J_2071"></a><a class="msdiv" id="msdiv747"></a>Sace maṃ vitanitvāna,<br>
vedhayissasi sattiyā;<br>
Evaṃ te puttadārassa,<br>
vedeho vedhayissati;<br>
Evaṃ no mantitaṃ raho,<br>
vedehena mayā saha.</p>
<p><a class="sc" id="159"></a><a class="ms" id="p_23J_2072"></a><a class="msdiv" id="msdiv748"></a>Yathāpi palasataṃ cammaṃ,<br>
<span class="var" title="konti­mantī­su­niṭṭhi­taṃ (bj) | kontī­mantī­su­niṭṭhi­taṃ (pts1)" id="note1371">konti­mantā­su­niṭṭhi­taṃ</span>;<br>
Upeti tanutāṇāya,<br>
sarānaṃ paṭihantave.</p>
<p><a class="sc" id="160"></a><a class="ms" id="p_23J_2073"></a><a class="msdiv" id="msdiv749"></a>Sukhāvaho dukkhanudo,<br>
vedehassa yasassino;<br>
Matiṃ te paṭihaññāmi,<br>
usuṃ palasatena vā.</p>
<p><a class="sc" id="161"></a><a class="pts" id="pts6.455"></a><a class="ms" id="p_23J_2074"></a><a class="msdiv" id="msdiv750"></a>Iṅgha passa mahārāja,<br>
suññaṃ antepuraṃ tava;<br>
Orodhā ca kumārā ca,<br>
tava mātā ca khattiya;<br>
Umaṅgā nīharitvāna,<br>
vedehas­su­panā­mitā”.</p>
<p><a class="sc" id="162"></a><a class="ms" id="p_23J_2075"></a><a class="msdiv" id="msdiv751"></a>“Iṅgha antepuraṃ mayhaṃ,<br>
gantvāna vicinātha naṃ;<br>
Yathā imassa vacanaṃ,<br>
saccaṃ vā yadi vā musā”.</p>
<p><a class="sc" id="163"></a><a class="ms" id="p_23J_2076"></a><a class="msdiv" id="msdiv752"></a>“Evametaṃ mahārāja,<br>
yathā āha mahosadho;<br>
Suññaṃ antepuraṃ sabbaṃ,<br>
kākapaṭṭanakaṃ yathā”.</p>
<p><a class="sc" id="164"></a><a class="ms" id="p_23J_2077"></a><a class="msdiv" id="msdiv753"></a>“Ito gatā mahārāja,<br>
nārī sabbaṅ­ga­sobhanā;<br>
<span class="var" title="kosumbha­phala­ka­sus­soṇī (bj, s2, s3, pts1)" id="note1372">Kosam­ba­phala­ka­sus­soṇī</span>,<br>
haṃsa­gagga­ra­bhāṇinī.</p>
<p><a class="sc" id="165"></a><a class="ms" id="p_23J_2078"></a><a class="msdiv" id="msdiv754"></a>Ito nītā mahārāja,<br>
nārī sabbaṅ­ga­sobhanā;<br>
Koseyyavasanā sāmā,<br>
jāta­rūpa­sume­khalā.</p>
<p><a class="sc" id="166"></a><a class="ms" id="p_23J_2079"></a><a class="msdiv" id="msdiv755"></a>Surattapādā kalyāṇī,<br>
suvaṇ­ṇa­maṇime­khalā;<br>
Pārevatakkhī sutanū,<br>
bimboṭṭhā tanumajjhimā.</p>
<p><a class="sc" id="167"></a><a class="ms" id="p_23J_2080"></a><a class="msdiv" id="msdiv756"></a>Sujātā bhujalaṭṭhīva,<br>
<span class="var" title="vellīva (bj, pts1)" id="note1373">vedīva</span> tanumajjhimā;<br>
Dīghassā kesā asitā,<br>
īsakag­gapa­vel­litā.</p>
<p><a class="sc" id="168"></a><a class="ms" id="p_23J_2081"></a><a class="msdiv" id="msdiv757"></a>Sujātā migachāpāva,<br>
heman­taggi­sikhā­riva;<br>
Nadīva giriduggesu,<br>
sañchannā khuddaveḷubhi.</p>
<p><a class="sc" id="169"></a><a class="pts" id="pts6.457"></a><a class="ms" id="p_23J_2082"></a><a class="msdiv" id="msdiv758"></a>Nāganāsūru kalyāṇī,<br>
<span class="var" title="paṭhamā (bj, s2, s3, pts1)" id="note1374">paramā</span> timbarutthanī;<br>
Nātidīghā nātirassā,<br>
nālomā nātilomasā”.</p>
<p><a class="sc" id="170"></a><a class="ms" id="p_23J_2083"></a><a class="msdiv" id="msdiv759"></a>“Nandāya nūna maraṇena,<br>
nandasi sirivāhana;<br>
Ahañca nūna nandā ca,<br>
gacchāma yamasādhanaṃ”.</p>
<p><a class="sc" id="171"></a><a class="pts" id="pts6.458"></a><a class="ms" id="p_23J_2084"></a><a class="msdiv" id="msdiv760"></a>“Dibbaṃ adhīyase māyaṃ,<br>
akāsi cakkhumohanaṃ;<br>
Yo me amittaṃ hatthagataṃ,<br>
vedehaṃ parimocayi”.</p>
<p><a class="sc" id="172"></a><a class="ms" id="p_23J_2085"></a><a class="msdiv" id="msdiv761"></a>“<span class="var" title="adhiyanti ve mahārāja (s2, s3, mr)" id="note1375">Adhīyanti mahārāja</span>,<br>
dibbamāyidha paṇḍitā;<br>
Te mocayanti attānaṃ,<br>
paṇḍitā mantino janā.</p>
<p><a class="sc" id="173"></a><a class="ms" id="p_23J_2086"></a><a class="msdiv" id="msdiv762"></a>Santi māṇavaputtā me,<br>
kusalā sandhichedakā;<br>
Yesaṃ katena maggena,<br>
vedeho mithilaṃ gato”.</p>
<p><a class="sc" id="174"></a><a class="pts" id="pts6.459"></a><a class="ms" id="p_23J_2087"></a><a class="msdiv" id="msdiv763"></a>“Iṅgha passa mahārāja,<br>
Umaṅgaṃ sādhu māpitaṃ;<br>
Hatthīnaṃ atha assānaṃ,<br>
Rathānaṃ atha pattinaṃ;<br>
Ālokabhūtaṃ tiṭṭhantaṃ,<br>
<span class="var" title="ummaggaṃ (bj, pts1) | ummaṅgaṃ (s2, s3)" id="note1376">Umaṅgaṃ</span> sādhu <span class="var" title="niṭṭhitaṃ (bj, s2, s3, pts1)" id="note1377">māpitaṃ</span>”.</p>
<p><a class="sc" id="175"></a><a class="ms" id="p_23J_2088"></a><a class="msdiv" id="msdiv764"></a>“Lābhā vata videhānaṃ,<br>
yassimedisā paṇḍitā;<br>
Ghare vasanti vijite,<br>
yathā tvaṃsi mahosadha”.</p>
<p><a class="sc" id="176"></a><a class="ms" id="p_23J_2089"></a><a class="msdiv" id="msdiv765"></a>“Vuttiñca parihārañca,<br>
diguṇaṃ bhattavetanaṃ;<br>
Dadāmi vipule bhoge,<br>
bhuñja kāme ramassu ca;<br>
Mā videhaṃ paccagamā,<br>
kiṃ videho karissati”.</p>
<p><a class="sc" id="177"></a><a class="pts" id="pts6.462"></a><a class="ms" id="p_23J_2090"></a><a class="msdiv" id="msdiv766"></a>“Yo cajetha mahārāja,<br>
bhattāraṃ dhanakāraṇā;<br>
Ubhinnaṃ hoti gārayho,<br>
attano ca parassa ca;<br>
Yāva jīveyya vedeho,<br>
nāññassa puriso siyā.</p>
<p><a class="sc" id="178"></a><a class="ms" id="p_23J_2091"></a><a class="msdiv" id="msdiv767"></a>Yo cajetha mahārāja,<br>
bhattāraṃ dhanakāraṇā;<br>
Ubhinnaṃ hoti gārayho,<br>
attano ca parassa ca;<br>
Yāva tiṭṭheyya vedeho,<br>
nāññassa vijite vase”.</p>
<p><a class="sc" id="179"></a><a class="ms" id="p_23J_2092"></a><a class="msdiv" id="msdiv768"></a>“Dammi nikkhasahassaṃ te,<br>
gāmāsītiñca kāsisu;<br>
Dāsisatāni cattāri,<br>
dammi bhariyāsatañca te;<br>
Sabbaṃ senaṅgamādāya,<br>
sotthiṃ gaccha mahosadha.</p>
<p><a class="sc" id="180"></a><a class="pts" id="pts6.463"></a><a class="ms" id="p_23J_2093"></a><a class="msdiv" id="msdiv769"></a>Yāva dadantu hatthīnaṃ,<br>
assānaṃ diguṇaṃ vidhaṃ;<br>
Tappentu annapānena,<br>
rathike pattikārake.</p>
<p><a class="sc" id="181"></a><a class="ms" id="p_23J_2094"></a><a class="msdiv" id="msdiv770"></a>Hatthī asse rathe pattī,<br>
gacchevādāya paṇḍita;<br>
Passatu taṃ mahārājā,<br>
vedeho <span class="var" title="mithilaggahaṃ (mr)" id="note1378">mithilaṃ gataṃ</span>”.</p>
<p><a class="sc" id="182"></a><a class="ms" id="p_23J_2095"></a><a class="msdiv" id="msdiv771"></a>“Hatthī assā rathā pattī,<br>
senā padissate mahā;<br>
Caturaṅginī bhīsarūpā,<br>
kiṃ nu <span class="var" title="maññanti paṇḍitā (bj, s2, s3, pts1)" id="note1379">maññasi paṇḍita</span>”.</p>
<p><a class="sc" id="183"></a><a class="ms" id="p_23J_2096"></a><a class="msdiv" id="msdiv772"></a>“Ānando te mahārāja,<br>
uttamo paṭidissati;<br>
Sabbaṃ senaṅgamādāya,<br>
sotthiṃ patto mahosadho”.</p>
<p><a class="sc" id="184"></a><a class="pts" id="pts6.464"></a><a class="ms" id="p_23J_2097"></a><a class="msdiv" id="msdiv773"></a>“Yathā petaṃ susānasmiṃ,<br>
chaḍḍetvā caturo janā;<br>
Evaṃ <span class="var" title="kampilliye tyamhā (bj) | kappiliye tyamhā (s2, s3) | kampil­li­yaraṭ­ṭhe (pts1)" id="note1380">kapilaye tyamha</span>,<br>
chaḍḍayitvā idhāgatā.</p>
<p><a class="sc" id="185"></a><a class="ms" id="p_23J_2098"></a><a class="msdiv" id="msdiv774"></a>Atha tvaṃ kena vaṇṇena,<br>
kena vā pana hetunā;<br>
Kena vā atthajātena,<br>
attānaṃ parimocayi”.</p>
<p><a class="sc" id="186"></a><a class="ms" id="p_23J_2099"></a><a class="msdiv" id="msdiv775"></a>“Atthaṃ atthena vedeha,<br>
mantaṃ mantena khattiya;<br>
<span class="var" title="parivārayissaṃ (bj, s2, s3) | parivarayissam (pts1)" id="note1381">Parivārayiṃ</span> rājānaṃ,<br>
jambudīpaṃva sāgaro”.</p>
<p><a class="sc" id="187"></a><a class="ms" id="p_23J_2100"></a><a class="msdiv" id="msdiv776"></a>“Dinnaṃ nikkhasahassaṃ me,<br>
gāmāsīti ca kāsisu;<br>
Dāsīsatāni cattāri,<br>
dinnaṃ bhariyāsatañca me;<br>
Sabbaṃ senaṅgamādāya,<br>
sotthināmhi idhāgato”.</p>
<p><a class="sc" id="188"></a><a class="pts" id="pts6.465"></a><a class="ms" id="p_23J_2101"></a><a class="msdiv" id="msdiv777"></a>“Susukhaṃ vata saṃvāso,<br>
paṇḍitehīti senaka;<br>
Pakkhīva pañjare baddhe,<br>
macche jālagateriva;<br>
<span class="var" title="amitta­hatthat­thagate (bj, s2, s3, pts1) | amittassa hatthagate (mr)" id="note1382">Amitta­hatthat­tagate</span>,<br>
mocayī no mahosadho”.</p>
<p><a class="sc" id="189"></a><a class="ms" id="p_23J_2102"></a><a class="msdiv" id="msdiv778"></a>“Evametaṃ mahārāja,<br>
paṇḍitā hi sukhāvahā;<br>
Pakkhīva pañjare baddhe,<br>
macche jālagateriva;<br>
Amitta­hatthat­tagate,<br>
mocayī no mahosadho”.</p>
<p><a class="sc" id="190"></a><a class="ms" id="p_23J_2103"></a><a class="msdiv" id="msdiv779"></a>“Āhaññantu sabbavīṇā,<br>
bheriyo dindimāni ca;<br>
Dhamentu māgadhā saṅkhā,<br>
vaggū nadantu dundubhī”.</p>
<p><a class="sc" id="191"></a><a class="ms" id="p_23J_2104"></a><a class="msdiv" id="msdiv780"></a>Orodhā ca kumārā ca,<br>
vesiyānā ca brāhmaṇā;<br>
Bahuṃ annañca pānañca,<br>
­paṇ­ḍitas­sā­bhihā­ra­yuṃ.</p>
<p><a class="sc" id="192"></a><a class="ms" id="p_23J_2105"></a><a class="msdiv" id="msdiv781"></a>Hatthārohā anīkaṭṭhā,<br>
rathikā pattikārakā;<br>
Bahuṃ annañca pānañca,<br>
­paṇ­ḍitas­sā­bhihā­ra­yuṃ.</p>
<p><a class="sc" id="193"></a><a class="ms" id="p_23J_2106"></a><a class="msdiv" id="msdiv782"></a>Samāgatā jānapadā,<br>
negamā ca samāgatā;<br>
Bahuṃ annañca pānañca,<br>
­paṇ­ḍitas­sā­bhihā­ra­yuṃ.</p>
<p><a class="sc" id="194"></a><a class="ms" id="p_23J_2107"></a><a class="msdiv" id="msdiv783"></a><span class="var" title="bahujjano (bj, s2, s3, pts1)" id="note1383">Bahujano</span> pasannosi,<br>
disvā paṇḍitamāgataṃ;<br>
Paṇḍitamhi anuppatte,<br>
celukkhepo avattathāti.</p>
</blockquote>
<p class="endsutta"><a class="sc" id="195"></a><a class="ms" id="p_23J_2108"></a><span class="var" title="mahā­ummag­ga­jātakaṃ (bj, pts1) | ­maho­sadha­jātakaṃ (s2, s3, mr)" id="note1384">Umaṅgajātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>