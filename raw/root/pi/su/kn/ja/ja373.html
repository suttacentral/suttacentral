<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja373">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Aḍḍhavagga</p>
<h1>3. Mūsikajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.217"></a><a class="ms" id="p_22J_1292"></a><a class="msdiv" id="msdiv123"></a>“Kuhiṃ gatā kattha gatā,<br>
iti lālappatī jano;<br>
Ahameveko jānāmi,<br>
udapāne mūsikā hatā.</p>
<p><a class="sc" id="2"></a><a class="ms" id="p_22J_1293"></a><a class="msdiv" id="msdiv124"></a><span class="var" title="yathetaṃ (bj, pts1) | yavetaṃ (mr) | yametaṃ (katthaci)" id="note738">Yañcetaṃ</span> iti cīti ca,<br>
gadrabhova nivattasi;<br>
Udapāne mūsikaṃ hantvā,<br>
yavaṃ bhak­khetu­micchasi.</p>
<p><a class="sc" id="3"></a><a class="ms" id="p_22J_1294"></a><a class="msdiv" id="msdiv125"></a>Daharo cāsi dummedha,<br>
<span class="var" title="paṭha­mup­pat­tito (si, pts1)" id="note739">paṭha­mup­pat­tiko</span> susu;<br>
<span class="var" title="dīghametaṃ (bj, pts1)" id="note740">Dīghañcetaṃ</span> <span class="var" title="samāpajja (s2, s3, mr)" id="note741">samāsajja</span>,<br>
na te dassāmi jīvitaṃ.</p>
<p><a class="sc" id="4"></a><a class="ms" id="p_22J_1295"></a><a class="msdiv" id="msdiv126"></a>­Nānta­likkha­bhava­nena,<br>
<span class="var" title="nāṅga­puttasi­rena (bj, s2, s3) | naṅga­puttasi­rena (pts1)" id="note742">nāṅga­putta­pinena</span> vā;<br>
Puttena hi patthayito,<br>
silokehi pamocito.</p>
<p><a class="sc" id="5"></a><a class="ms" id="p_22J_1296"></a><a class="msdiv" id="msdiv127"></a>Sabbaṃ sutamadhīyetha,<br>
hīna­mukkaṭ­ṭha­maj­jhimaṃ;<br>
Sabbassa atthaṃ jāneyya,<br>
na ca sabbaṃ payojaye;<br>
Hoti tādisako kālo,<br>
yattha atthāvahaṃ sutan”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1297"></a>Mūsikajātakaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
