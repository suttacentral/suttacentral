<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja342">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Cūḷa­kuṇāla­vagga</p>
<h1>2. Vānarajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.133"></a><a class="ms" id="p_22J_1096"></a><a class="msdiv" id="msdiv165"></a>“Asakkhiṃ vata attānaṃ,<br>
uddhātuṃ udakā thalaṃ;<br>
Na dānāhaṃ puna tuyhaṃ,<br>
vasaṃ gacchāmi vārija.</p>
<p><a class="sc" id="2"></a><a class="ms" id="p_22J_1097"></a><a class="msdiv" id="msdiv166"></a>Alametehi ambehi,<br>
jambūhi panasehi ca;<br>
Yāni pāraṃ samuddassa,<br>
varaṃ mayhaṃ udumbaro.</p>
<p><a class="sc" id="3"></a><a class="ms" id="p_22J_1098"></a><a class="msdiv" id="msdiv167"></a>Yo ca uppatitaṃ atthaṃ,<br>
na khippa­manu­buj­jhati;<br>
Amitta­vasaman­veti,<br>
pacchā ca anutappati.</p>
<p><a class="sc" id="4"></a><a class="pts" id="pts3.134"></a><a class="ms" id="p_22J_1099"></a><a class="msdiv" id="msdiv168"></a>Yo ca uppatitaṃ atthaṃ,<br>
khippameva nibodhati;<br>
Muccate sattusambādhā,<br>
na ca pacchā­nu­tappatī”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1100"></a>Vānarajātakaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
