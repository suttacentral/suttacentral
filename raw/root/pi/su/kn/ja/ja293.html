<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja293">
<article>
<div class="hgroup">
<p class="division">Jātaka</p>
<p>Tikanipāta</p>
<p>Kumbhavagga</p>
<h1>3. Kāyanib­binda­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.437"></a><a class="ms" id="p_22J_846"></a><a class="msdiv" id="msdiv127"></a>“Phuṭṭhassa me aññatarena byādhinā,<br>
Rogena bāḷhaṃ dukhitassa ruppato;<br>
Parisussati khippamidaṃ kaḷevaraṃ,<br>
Pupphaṃ yathā paṃsuni ātape kataṃ.</p>
<p><a class="sc" id="2"></a><a class="ms" id="p_22J_847"></a><a class="msdiv" id="msdiv128"></a>Ajaññaṃ jaññasaṅkhātaṃ,<br>
asuciṃ sucisammataṃ;<br>
Nānā­kuṇapa­pari­pūraṃ,<br>
jaññarūpaṃ apassato.</p>
<p><a class="sc" id="3"></a><a class="ms" id="p_22J_848"></a><a class="msdiv" id="msdiv129"></a>Dhiratthumaṃ āturaṃ pūtikāyaṃ,<br>
Jegucchiyaṃ assuciṃ byādhidhammaṃ;<br>
Yatthappamattā adhimucchitā pajā,<br>
Hāpenti maggaṃ suga­tū­papat­tiyā”ti.</p>
</blockquote>
<p class="endsutta"><a class="sc" id="4"></a><a class="ms" id="p_22J_849"></a><span class="var" title="kāya­vic­chandajā­takaṃ (bj) | kāya­vicchin­da­jātakaṃ (pts1)" id="note460">Kāyanib­binda­jātakaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
