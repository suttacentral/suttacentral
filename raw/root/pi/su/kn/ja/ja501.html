<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja501">
<article>
<div class="hgroup">
<p class="division">Jātaka</p>
<p>Vīsatinipāta</p>
<p>Mātaṅgavagga</p>
<h1>5. Rohaṇa­mi­gajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.415"></a><a class="ms" id="p_22J_2960"></a><a class="msdiv" id="msdiv104"></a>“Ete yūthā patiyanti,<br>
bhītā <span class="var" title="maraṇā (s2, s3, pts1) | maraṇa (mr)" id="note1864">maraṇassa</span> cittaka;<br>
Gaccha tuvampi mākaṅkhi,<br>
jīvissanti tayā saha”.</p>
<p><a class="sc" id="2"></a><a class="ms" id="p_22J_2961"></a><a class="msdiv" id="msdiv105"></a>“Nāhaṃ <span class="var" title="rohanta (bj, pts1) | rohana (s2, s3)" id="note1865">rohaṇa</span> gacchāmi,<br>
hadayaṃ me avakassati;<br>
Na taṃ ahaṃ jahissāmi,<br>
idha hissāmi jīvitaṃ”.</p>
<p><a class="sc" id="3"></a><a class="ms" id="p_22J_2962"></a><a class="msdiv" id="msdiv106"></a>“Te hi nūna marissanti,<br>
andhā apariṇāyakā;<br>
Gaccha tuvampi mākaṅkhi,<br>
jīvissanti tayā saha”.</p>
<p><a class="sc" id="4"></a><a class="ms" id="p_22J_2963"></a><a class="msdiv" id="msdiv107"></a>“Nāhaṃ rohaṇa gacchāmi,<br>
hadayaṃ me avakassati;<br>
Na taṃ <span class="var" title="bandhaṃ (s2, s3, mr)" id="note1866">baddhaṃ</span> jahissāmi,<br>
idha hissāmi jīvitaṃ”.</p>
<p><a class="sc" id="5"></a><a class="pts" id="pts4.416"></a><a class="ms" id="p_22J_2964"></a><a class="msdiv" id="msdiv108"></a>“Gaccha bhīru palāyassu,<br>
kūṭe baddhosmi āyase;<br>
Gaccha tuvampi mākaṅkhi,<br>
jīvissanti tayā saha”.</p>
<p><a class="sc" id="6"></a><a class="ms" id="p_22J_2965"></a><a class="msdiv" id="msdiv109"></a>“Nāhaṃ rohaṇa gacchāmi,<br>
hadayaṃ me avakassati;<br>
Na taṃ ahaṃ jahissāmi,<br>
idha hissāmi jīvitaṃ”.</p>
<p><a class="sc" id="7"></a><a class="ms" id="p_22J_2966"></a><a class="msdiv" id="msdiv110"></a>“Te hi nūna marissanti,<br>
andhā apariṇāyakā;<br>
Gaccha tuvampi mākaṅkhi,<br>
jīvissanti tayā saha”.</p>
<p><a class="sc" id="8"></a><a class="ms" id="p_22J_2967"></a><a class="msdiv" id="msdiv111"></a>“Nāhaṃ rohaṇa gacchāmi,<br>
hadayaṃ me avakassati;<br>
Na taṃ baddhaṃ jahissāmi,<br>
idha hissāmi jīvitaṃ”.</p>
<p><a class="sc" id="9"></a><a class="ms" id="p_22J_2968"></a><a class="msdiv" id="msdiv112"></a>“Ayaṃ so luddako eti,<br>
<span class="var" title="ruddarūpo (bj, pts1)" id="note1867">luddarūpo</span> sahāvudho;<br>
Yo no vadhissati ajja,<br>
usunā sattiyā <span class="var" title="mapi (bj, s2, s3, pts1)" id="note1868">api</span>”.</p>
<p><a class="sc" id="10"></a><a class="pts" id="pts4.417"></a><a class="ms" id="p_22J_2969"></a><a class="msdiv" id="msdiv113"></a>“Sā muhuttaṃ palāyitvā,<br>
<span class="var" title="bhayaṭṭhā (pts1)" id="note1869">bhayaṭṭā</span> bhayatajjitā;<br>
Sudukkaraṃ akarā bhīru,<br>
maraṇā­yūpa­nivat­ta­tha”.</p>
<p><a class="sc" id="11"></a><a class="ms" id="p_22J_2970"></a><a class="msdiv" id="msdiv114"></a>“Kiṃ nu teme migā honti,<br>
muttā baddhaṃ upāsare;<br>
Na taṃ cajitu­micchanti,<br>
jīvitassapi kāraṇā”.</p>
<p><a class="sc" id="12"></a><a class="ms" id="p_22J_2971"></a><a class="msdiv" id="msdiv115"></a>“Bhātaro honti me ludda,<br>
sodariyā ekamātukā;<br>
Na maṃ cajitu­micchanti,<br>
jīvitassapi kāraṇā”.</p>
<p><a class="sc" id="13"></a><a class="ms" id="p_22J_2972"></a><a class="msdiv" id="msdiv116"></a>“Te hi nūna marissanti,<br>
andhā apariṇāyakā;<br>
Pañcannaṃ jīvitaṃ dehi,<br>
bhātaraṃ muñca luddaka”.</p>
<p><a class="sc" id="14"></a><a class="pts" id="pts4.418"></a><a class="ms" id="p_22J_2973"></a><a class="msdiv" id="msdiv117"></a>“So vo ahaṃ pamokkhāmi,<br>
mātā­pet­tibha­raṃ migaṃ;<br>
Nandantu mātāpitaro,<br>
muttaṃ disvā mahāmigaṃ”.</p>
<p><a class="sc" id="15"></a><a class="ms" id="p_22J_2974"></a><a class="msdiv" id="msdiv118"></a>“Evaṃ luddaka nandassu,<br>
saha sabbehi ñātibhi;<br>
Yathāhamajja nandāmi,<br>
muttaṃ disvā mahāmigaṃ”.</p>
<p><a class="sc" id="16"></a><a class="pts" id="pts4.419"></a><a class="ms" id="p_22J_2975"></a><a class="msdiv" id="msdiv119"></a>“<span class="var" title="kathaṃ pamokkho (bj, pts1) | kathaṃ te pamokkho (?)" id="note1870">Kathaṃ tvaṃ pamokkho</span> āsi,<br>
Upanītasmi jīvite;<br>
Kathaṃ putta amocesi,<br>
Kūṭapāsamha luddako”.</p>
<p><a class="sc" id="17"></a><a class="ms" id="p_22J_2976"></a><a class="msdiv" id="msdiv120"></a>“Bhaṇaṃ kaṇṇasukhaṃ vācaṃ,<br>
hadayaṅgaṃ hadayassitaṃ;<br>
Subhāsitāhi vācāhi,<br>
cittako maṃ amocayi.</p>
<p><a class="sc" id="18"></a><a class="ms" id="p_22J_2977"></a><a class="msdiv" id="msdiv121"></a>Bhaṇaṃ kaṇṇasukhaṃ vācaṃ,<br>
hadayaṅgaṃ hadayassitaṃ;<br>
Subhāsitāhi vācāhi,<br>
sutanā maṃ amocayi.</p>
<p><a class="sc" id="19"></a><a class="pts" id="pts4.420"></a><a class="ms" id="p_22J_2978"></a><a class="msdiv" id="msdiv122"></a>Sutvā kaṇṇasukhaṃ vācaṃ,<br>
hadayaṅgaṃ hadayassitaṃ;<br>
Subhāsitāni sutvāna,<br>
luddako maṃ amocayi”.</p>
<p><a class="sc" id="20"></a><a class="ms" id="p_22J_2979"></a><a class="msdiv" id="msdiv123"></a>“Evaṃ ānandito hotu,<br>
saha dārehi luddako;<br>
Yathā mayajja nandāma,<br>
disvā rohaṇamāgataṃ”.</p>
<p><a class="sc" id="21"></a><a class="ms" id="p_22J_2980"></a><a class="msdiv" id="msdiv124"></a>“Nanu tvaṃ <span class="var" title="avacā (bj, pts1)" id="note1871">avaca</span> ludda,<br>
‘migacammāni āhariṃ’;<br>
Atha kena nu vaṇṇena,<br>
migacammāni nāhari”.</p>
<p><a class="sc" id="22"></a><a class="ms" id="p_22J_2981"></a><a class="msdiv" id="msdiv125"></a>“Āgamā ceva hatthatthaṃ,<br>
kūṭapāsañca so migo;<br>
<span class="var" title="abajjhi tañca (bj, pts1) | abajjhi ta (s3)" id="note1872">Abajjhi taṃ</span> migarājaṃ,<br>
tañca muttā upāsare.</p>
<p><a class="sc" id="23"></a><a class="ms" id="p_22J_2982"></a><a class="msdiv" id="msdiv126"></a>Tassa me ahu saṃvego,<br>
abbhuto lomahaṃsano;<br>
Imañcāhaṃ migaṃ haññe,<br>
ajja hissāmi jīvitaṃ”.</p>
<p><a class="sc" id="24"></a><a class="ms" id="p_22J_2983"></a><a class="msdiv" id="msdiv127"></a>“Kīdisā te migā ludda,<br>
kīdisā dhammikā migā;<br>
Kathaṃvaṇṇā kathaṃsīlā,<br>
bāḷhaṃ kho ne pasaṃsasi”.</p>
<p><a class="sc" id="25"></a><a class="pts" id="pts4.421"></a><a class="ms" id="p_22J_2984"></a><a class="msdiv" id="msdiv128"></a>“Odātasiṅgā sucivālā,<br>
jāta­rūpa­ta­cūpamā;<br>
Pādā lohitakā tesaṃ,<br>
añjitakkhā manoramā”.</p>
<p><a class="sc" id="26"></a><a class="ms" id="p_22J_2985"></a><a class="msdiv" id="msdiv129"></a>“Edisā te migā deva,<br>
edisā dhammikā migā;<br>
Mātāpettibharā deva,<br>
na te so <span class="var" title="abhihārayuṃ (si) | abhihārayiṃ (s2, s3) | abhihārayaṃ (pts1)" id="note1873">abhihārituṃ</span>”.</p>
<p><a class="sc" id="27"></a><a class="pts" id="pts4.422"></a><a class="ms" id="p_22J_2986"></a><a class="msdiv" id="msdiv130"></a>“Dammi nikkhasataṃ ludda,<br>
thūlañca maṇikuṇḍalaṃ;<br>
<span class="var" title="catuddasañca (bj) | caturassañca (s2, s3, mr)" id="note1874">Catussadañca</span> pallaṅkaṃ,<br>
<span class="var" title="ummā­puppha­siri­nibhaṃ (bj) | ummā­puppha­sirin­nibhaṃ (s2, s3, pts1, mr)" id="note1875">umā­puppha­sarin­nibhaṃ</span>.</p>
<p><a class="sc" id="28"></a><a class="ms" id="p_22J_2987"></a><a class="msdiv" id="msdiv131"></a>Dve ca sādisiyo bhariyā,<br>
usabhañca gavaṃ sataṃ;<br>
Dhammena rajjaṃ kāressaṃ,<br>
bahukāro mesi luddaka.</p>
<p><a class="sc" id="29"></a><a class="ms" id="p_22J_2988"></a><a class="msdiv" id="msdiv132"></a><span class="var" title="kasī vaṇijjā (bj, pts1) | kasivaṇijjā (s2, s3)" id="note1876">Kasivāṇijjā</span> iṇadānaṃ,<br>
uñchācariyā ca luddaka;<br>
Etena dāraṃ posehi,<br>
mā pāpaṃ <span class="var" title="akarā punanti (bj, pts1)" id="note1877">akarī punāti</span>”.</p>
</blockquote>
<p class="endsutta"><a class="sc" id="30"></a><a class="ms" id="p_22J_2989"></a><span class="var" title="rohanta­miga­jātakaṃ (bj, pts1) | rohana­miga­jātakaṃ (s2, s3)" id="note1878">Rohaṇa­miga­jātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
