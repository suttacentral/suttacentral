<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja378">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>3. Darī­mukha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.241"></a><a class="ms" id="p_22J_1333"></a><a class="msdiv" id="msdiv14"></a>“Paṅko ca kāmā palipo ca kāmā,<br>
Bhayañca metaṃ timūlaṃ pavuttaṃ;<br>
Rajo ca dhūmo ca mayā pakāsitā,<br>
Hitvā tuvaṃ pabbaja brahmadatta”.</p>
<p><a class="sc" id="2"></a><a class="pts" id="pts3.242"></a><a class="ms" id="p_22J_1334"></a><a class="msdiv" id="msdiv15"></a>“<span class="var" title="gathito (bj) | gatito (pts1)" id="note768">Gadhito</span> ca ratto ca adhimucchito ca,<br>
Kāmesvahaṃ brāhmaṇa bhiṃsarūpaṃ;<br>
Taṃ nussahe jīvikattho pahātuṃ,<br>
Kāhāmi puññāni anappakāni”.</p>
<p><a class="sc" id="3"></a><a class="ms" id="p_22J_1335"></a><a class="msdiv" id="msdiv16"></a>“Yo atthakāmassa hitānukampino,<br>
Ovajjamāno na karoti sāsanaṃ;<br>
Idameva seyyo iti maññamāno,<br>
Punappunaṃ gabbhamupeti mando.</p>
<p><a class="sc" id="4"></a><a class="ms" id="p_22J_1336"></a><a class="msdiv" id="msdiv17"></a>So ghorarūpaṃ nirayaṃ upeti,<br>
Subhāsubhaṃ mutta­karīsa­pūraṃ;<br>
Sattā sakāye na jahanti giddhā,<br>
Ye honti kāmesu avītarāgā”.</p>
<p><a class="sc" id="5"></a><a class="pts" id="pts3.244"></a><a class="ms" id="p_22J_1337"></a><a class="msdiv" id="msdiv18"></a>“Mīḷhena littā ruhirena makkhitā,<br>
Semhena littā upanikkhamanti;<br>
Yaṃ yañhi kāyena phusanti tāvade,<br>
Sabbaṃ asātaṃ dukhameva kevalaṃ.</p>
<p><a class="sc" id="6"></a><a class="pts" id="pts3.245"></a><a class="ms" id="p_22J_1338"></a><a class="msdiv" id="msdiv19"></a>Disvā vadāmi na hi aññato savaṃ,<br>
Pubbenivāsaṃ bahukaṃ sarāmi;<br>
Citrāhi gāthāhi subhāsitāhi,<br>
Darīmukho nijjhāpayi sumedhan”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1339"></a>Darī­mukha­jātakaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
