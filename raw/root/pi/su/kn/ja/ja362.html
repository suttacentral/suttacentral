<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja362">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>2. Sīla­vī­maṃ­sa­jātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1223"></a><a class="msdiv" id="msdiv65"></a>“Sīlaṃ seyyo sutaṃ seyyo,<br>
iti me saṃsayo ahu;<br>
Sīlameva sutā seyyo,<br>
iti me natthi saṃsayo.</p>
<p><a class="sc" id="2"></a><a class="ms" id="p_22J_1224"></a><a class="msdiv" id="msdiv66"></a>Moghā jāti ca vaṇṇo ca,<br>
sīlameva kiruttamaṃ;<br>
Sīlena anupetassa,<br>
sutenattho na vijjati.</p>
<p><a class="sc" id="3"></a><a class="ms" id="p_22J_1225"></a><a class="msdiv" id="msdiv67"></a>Khattiyo ca adhammaṭṭho,<br>
vesso cādhamma­nis­sito;<br>
Te pariccajjubho loke,<br>
upapajjanti duggatiṃ.</p>
<p><a class="sc" id="4"></a><a class="ms" id="p_22J_1226"></a><a class="msdiv" id="msdiv68"></a>Khattiyā brāhmaṇā vessā,<br>
suddā caṇḍālapukkusā;<br>
Idha dhammaṃ caritvāna,<br>
bhavanti tidive samā.</p>
<p><a class="sc" id="5"></a><a class="pts" id="pts3.195"></a><a class="ms" id="p_22J_1227"></a><a class="msdiv" id="msdiv69"></a>Na vedā samparāyāya,<br>
Na jāti <span class="var" title="nopi (bj, pts1) | napi (s2, s3)" id="note699">nāpi</span> bandhavā;<br>
Sakañca sīlaṃ saṃsuddhaṃ,<br>
Samparāyāya <span class="var" title="sukhāvahanti (bj, s2, s3)" id="note700">sukhāya cā”ti</span>.</p>
</blockquote>
<p class="endsutta"><a class="sc" id="6"></a><a class="ms" id="p_22J_1228"></a>Sīla­vī­maṃ­sa­jātakaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
