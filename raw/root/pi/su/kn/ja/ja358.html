<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja358">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Maṇi­kuṇḍa­la­vagga</p>
<h1>8. Cūḷa­dham­ma­pāla­jātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1196"></a><a class="msdiv" id="msdiv44"></a>“Ahameva dūsiyā bhūnahatā,<br>
Rañño mahāpatāpassa;<br>
Etaṃ muñcatu dhammapālaṃ,<br>
Hatthe me deva chedehi.</p>
<p><a class="sc" id="2"></a><a class="pts" id="pts3.180"></a><a class="ms" id="p_22J_1197"></a><a class="msdiv" id="msdiv45"></a>Ahameva dūsiyā bhūnahatā,<br>
Rañño mahāpatāpassa;<br>
Etaṃ muñcatu dhammapālaṃ,<br>
Pāde me deva chedehi.</p>
<p><a class="sc" id="3"></a><a class="ms" id="p_22J_1198"></a><a class="msdiv" id="msdiv46"></a>Ahameva dūsiyā bhūnahatā,<br>
Rañño mahāpatāpassa;<br>
Etaṃ muñcatu dhammapālaṃ,<br>
Sīsaṃ me deva chedehi.</p>
<p><a class="sc" id="4"></a><a class="pts" id="pts3.181"></a><a class="ms" id="p_22J_1199"></a><a class="msdiv" id="msdiv47"></a><span class="var" title="naha (bj, s2, s3, pts1)" id="note684">Na hi</span> nūnimassa rañño,<br>
Mittāmaccā ca vijjare suhadā;<br>
Ye na vadanti rājānaṃ,<br>
Mā ghātayi orasaṃ puttaṃ.</p>
<p><a class="sc" id="5"></a><a class="ms" id="p_22J_1200"></a><a class="msdiv" id="msdiv48"></a><span class="var" title="naha (bj, s2, s3, pts1)" id="note685">Na hi</span> nūnimassa rañño,<br>
Ñātī mittā ca vijjare suhadā;<br>
Ye na vadanti rājānaṃ,<br>
Mā ghātayi atrajaṃ puttaṃ.</p>
<p><a class="sc" id="6"></a><a class="ms" id="p_22J_1201"></a><a class="msdiv" id="msdiv49"></a>Canda­na­sārā­nu­littā,<br>
Bāhā chijjanti dhammapālassa;<br>
Dāyādassa pathabyā,<br>
Pāṇā me deva rujjhantī”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1202"></a><span class="var" title="cul­la­dham­ma­pāla­jātakaṃ (bj, s2, s3)" id="note686">Cūḷa­dham­ma­pāla­jātakaṃ</span> aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
