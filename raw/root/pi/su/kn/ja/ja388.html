<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja388">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>3. Tuṇḍilajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.288"></a><a class="ms" id="p_22J_1420"></a><a class="msdiv" id="msdiv89"></a>“<span class="var" title="navachandake (bj, pts1) | navacchaddake (s2, s3)" id="note827">Navachannake</span> <span class="var" title="doṇi (mr) | dāne (katthaci)" id="note828">dāni</span> diyyati,<br>
Puṇṇāyaṃ doṇi suvāminī ṭhitā;<br>
Bahuke jane pāsapāṇike,<br>
No ca kho me paṭibhāti bhuñjituṃ”.</p>
<p><a class="sc" id="2"></a><a class="pts" id="pts3.289"></a><a class="ms" id="p_22J_1421"></a><a class="msdiv" id="msdiv90"></a>“Tasasi bhamasi leṇamicchasi,<br>
Attāṇosi kuhiṃ gamissasi;<br>
Appossukko bhuñja tuṇḍila,<br>
Maṃsatthāya hi <span class="var" title="posiyāmase (bj, s2, s3, pts1)" id="note829">positāmhase</span>.</p>
<p><a class="sc" id="3"></a><a class="ms" id="p_22J_1422"></a><a class="msdiv" id="msdiv91"></a>Ogaha rahadaṃ akaddamaṃ,<br>
Sabbaṃ sedamalaṃ pavāhaya;<br>
Gaṇhāhi navaṃ vilepanaṃ,<br>
Yassa gandho na kadāci chijjati”.</p>
<p><a class="sc" id="4"></a><a class="pts" id="pts3.290"></a><a class="ms" id="p_22J_1423"></a><a class="msdiv" id="msdiv92"></a>“Katamo rahado akaddamo,<br>
Kiṃsu sedamalanti vuccati;<br>
Katamañca navaṃ vilepanaṃ,<br>
Yassa gandho na kadāci chijjati”.</p>
<p><a class="sc" id="5"></a><a class="ms" id="p_22J_1424"></a><a class="msdiv" id="msdiv93"></a>“Dhammo rahado akaddamo,<br>
Pāpaṃ sedamalanti vuccati;<br>
Sīlañca navaṃ vilepanaṃ,<br>
Tassa gandho na kadāci chijjati.</p>
<p><a class="sc" id="6"></a><a class="ms" id="p_22J_1425"></a><a class="msdiv" id="msdiv94"></a>Nandanti sarīraghātino,<br>
Na ca nandanti sarīradhārino;<br>
Puṇṇāya ca puṇṇamāsiyā,<br>
Ramamānāva jahanti jīvitan”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1426"></a>Tuṇḍilajātakaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
