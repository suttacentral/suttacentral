<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja335">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>5. Jambukajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.113"></a><a class="ms" id="p_22J_1059"></a><a class="msdiv" id="msdiv137"></a>“Brahā pavaḍḍhakāyo so,<br>
dīghadāṭho ca jambuka;<br>
Na tvaṃ tattha kule jāto,<br>
yattha gaṇhanti kuñjaraṃ”.</p>
<p><a class="sc" id="2"></a><a class="ms" id="p_22J_1060"></a><a class="msdiv" id="msdiv138"></a>“Asīho sīhamānena,<br>
yo attānaṃ vikubbati;<br>
<span class="var" title="kuṭṭhūva (si) | kutthuva (s2, s3) | kutthuṃ va (pts1)" id="note599">Kotthūva</span> gajamāsajja,<br>
seti bhūmyā anutthunaṃ.</p>
<p><a class="sc" id="3"></a><a class="ms" id="p_22J_1061"></a><a class="msdiv" id="msdiv139"></a>Yasassino uttama­pugga­lassa,<br>
Sañ­jāta­khan­dhassa mahabbalassa;<br>
Asamekkhiya thāma­ba­lū­papat­tiṃ,<br>
Sa seti nāgena hatoyaṃ jambuko.</p>
<p><a class="sc" id="4"></a><a class="ms" id="p_22J_1062"></a><a class="msdiv" id="msdiv140"></a>Yo cīdha kammaṃ kurute pamāya,<br>
Thāmabbalaṃ attani saṃviditvā;<br>
Jappena mantena subhāsitena,<br>
Parikkhavā so vipulaṃ jinātī”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1063"></a>Jambukajātakaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
