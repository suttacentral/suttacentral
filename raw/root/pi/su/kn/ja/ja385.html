<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja385">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>10. Nandi­yami­garāja­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.272"></a><a class="ms" id="p_22J_1397"></a><a class="msdiv" id="msdiv71"></a>“Sace brāhmaṇa gacchesi,<br>
<span class="var" title="sāketaṃ (bj, s2, s3)" id="note804">sākete</span> <span class="var" title="añjanaṃ (s2, s3) | añjhanaṃ (pts1)" id="note805">ajjunaṃ</span> vanaṃ;<br>
Vajjāsi nandiyaṃ nāma,<br>
puttaṃ asmākamorasaṃ;<br>
Mātā pitā ca te vuddhā,<br>
te taṃ icchanti passituṃ”.</p>
<p><a class="sc" id="2"></a><a class="ms" id="p_22J_1398"></a><a class="msdiv" id="msdiv72"></a>“Bhuttā mayā nivāpāni,<br>
Rājino pānabhojanaṃ;<br>
Taṃ rājapiṇḍaṃ <span class="var" title="avabhottaṃ (mr)" id="note806">avabhottuṃ</span>,<br>
Nāhaṃ brāhmaṇa mussahe”.</p>
<p><a class="sc" id="3"></a><a class="ms" id="p_22J_1399"></a><a class="msdiv" id="msdiv73"></a>“Odahissāmahaṃ passaṃ,<br>
<span class="var" title="khurappāṇissa (bj) | khurapāṇissa (pts1) | khurap­pa­pāṇissa (?)" id="note807">khurappānissa</span> rājino;<br>
Tadāhaṃ sukhito mutto,<br>
api passeyya mātaraṃ.</p>
<p><a class="sc" id="4"></a><a class="ms" id="p_22J_1400"></a><a class="msdiv" id="msdiv74"></a>Migarājā pure āsiṃ,<br>
kosalassa <span class="var" title="niketave (bj, s2, s3, pts1)" id="note808">niketane</span>;<br>
Nandiyo nāma nāmena,<br>
abhirūpo catuppado.</p>
<p><a class="sc" id="5"></a><a class="ms" id="p_22J_1401"></a><a class="msdiv" id="msdiv75"></a>Taṃ maṃ ­vadhi­tu­māgac­chi,<br>
dāyasmiṃ ajjune vane;<br>
Dhanuṃ <span class="var" title="ārajjuṃ (nissya) | adejjhaṃ (bj, pts1) | ārajjaṃ (s2, s3)" id="note809">advejjhaṃ</span> katvāna,<br>
usuṃ <span class="var" title="sandhāya (bj, s2, s3, pts1)" id="note810">sannayha</span> kosalo.</p>
<p><a class="sc" id="6"></a><a class="ms" id="p_22J_1402"></a><a class="msdiv" id="msdiv76"></a>Tassāhaṃ odahiṃ passaṃ,<br>
khurappānissa rājino;<br>
Tadāhaṃ sukhito mutto,<br>
mātaraṃ daṭṭhumāgato”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1403"></a><span class="var" title="nandi­yamiga­jātakaṃ (bj, pts1)" id="note811">Nandi­ya­miga­rāja­jātakaṃ</span> dasamaṃ.<br>
<span class="var" title="āvāriyavaggo (s2, s3)" id="note812">Avāriyavaggo</span> paṭhamo.</p>
<p class="endsection summary"><a class="sc" id="8"></a><a class="ms" id="p_22J_1404"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_22J_1405"></a>Atha kuj­jhara­thesa­bha ketuvaro,<br>
Sadarīmukha neru latā ca puna;<br>
Apananda sirī ca sucittavaro,<br>
Atha dhammika nandimigena dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
