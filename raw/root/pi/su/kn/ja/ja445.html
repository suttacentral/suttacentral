<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja445">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>7. Nigrodhajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.41"></a><a class="ms" id="p_22J_1986"></a><a class="msdiv" id="msdiv72"></a>“<span class="var" title="na cāhametaṃ (bj)" id="note1166">Na vāhametaṃ</span> jānāmi,<br>
ko vāyaṃ <span class="var" title="cāti vā (bj) | cāri vā (s2, s3)" id="note1167">kassa vāti vā</span>;<br>
Yathā sākho <span class="var" title="vadī (bj, pts1) | vadi (s2, s3)" id="note1168">cari</span> evaṃ,<br>
nigrodha kinti maññasi.</p>
<p><a class="sc" id="2"></a><a class="ms" id="p_22J_1987"></a><a class="msdiv" id="msdiv73"></a>Tato galavinītena,<br>
purisā nīhariṃsu maṃ;<br>
Datvā mukhapahārāni,<br>
sākhassa vacanaṅkarā.</p>
<p><a class="sc" id="3"></a><a class="ms" id="p_22J_1988"></a><a class="msdiv" id="msdiv74"></a>Etādisaṃ dummatinā,<br>
akataññuna dubbhinā;<br>
Kataṃ anariyaṃ sākhena,<br>
sakhinā te janādhipa”.</p>
<p><a class="sc" id="4"></a><a class="pts" id="pts4.42"></a><a class="ms" id="p_22J_1989"></a><a class="msdiv" id="msdiv75"></a>“Na vāhametaṃ jānāmi,<br>
napi me koci saṃsati;<br>
Yaṃ me tvaṃ samma akkhāsi,<br>
sākhena <span class="var" title="kaḍḍhanaṃ (bj, s2, s3) | katanaṃ (pts1)" id="note1169">kāraṇaṃ</span> kataṃ.</p>
<p><a class="sc" id="5"></a><a class="ms" id="p_22J_1990"></a><a class="msdiv" id="msdiv76"></a>Sakhīnaṃ sājīvakaro,<br>
mama sākhassa cūbhayaṃ;<br>
Tvaṃ nosissariyaṃ dātā,<br>
manussesu mahantataṃ;<br>
Tayāmā labbhitā iddhī,<br>
ettha me natthi saṃsayo.</p>
<p><a class="sc" id="6"></a><a class="ms" id="p_22J_1991"></a><a class="msdiv" id="msdiv77"></a>Yathāpi bījamaggimhi,<br>
ḍayhati na virūhati;<br>
Evaṃ kataṃ asappurise,<br>
nassati na virūhati.</p>
<p><a class="sc" id="7"></a><a class="ms" id="p_22J_1992"></a><a class="msdiv" id="msdiv78"></a>Kataññumhi ca posamhi,<br>
Sīlavante ariyavuttine;<br>
Sukhette viya bījāni,<br>
Kataṃ tamhi na nassati”.</p>
<p><a class="sc" id="8"></a><a class="ms" id="p_22J_1993"></a><a class="msdiv" id="msdiv79"></a>“Imaṃ jammaṃ nekatikaṃ,<br>
asap­purisa­cinta­kaṃ;<br>
Hanantu sākhaṃ sattīhi,<br>
nāssa icchāmi jīvitaṃ”.</p>
<p><a class="sc" id="9"></a><a class="pts" id="pts4.43"></a><a class="ms" id="p_22J_1994"></a><a class="msdiv" id="msdiv80"></a>“Khamatassa mahārāja,<br>
Pāṇā <span class="var" title="duppaṭiānayā (bj, s2, s3, pts1)" id="note1170">na paṭiānayā</span>;<br>
Khama deva asappurisassa,<br>
Nāssa icchāmahaṃ vadhaṃ”.</p>
<p><a class="sc" id="10"></a><a class="ms" id="p_22J_1995"></a><a class="msdiv" id="msdiv81"></a>“Nigrodhameva seveyya,<br>
na sākha­mu­pasaṃ­vase;<br>
Nigrodhasmiṃ mataṃ seyyo,<br>
yañce sākhasmi jīvitan”ti.</p>
</blockquote>
<p class="endsutta"><a class="sc" id="11"></a><a class="ms" id="p_22J_1996"></a>Nigrodha­jātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
