<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja383">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>8. Kukkuṭajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.265"></a><a class="ms" id="p_22J_1382"></a><a class="msdiv" id="msdiv58"></a>“Sucit­ta­patta­chadana,<br>
tambacūḷa vihaṅgama;<br>
Oroha dumasākhāya,<br>
mudhā bhariyā bhavāmi te”.</p>
<p><a class="sc" id="2"></a><a class="ms" id="p_22J_1383"></a><a class="msdiv" id="msdiv59"></a>“Catuppadī tvaṃ kalyāṇi,<br>
dvipadāhaṃ manorame;<br>
Migī pakkhī asaññuttā,<br>
aññaṃ pariyesa sāmikaṃ”.</p>
<p><a class="sc" id="3"></a><a class="ms" id="p_22J_1384"></a><a class="msdiv" id="msdiv60"></a>“Komārikā te hessāmi,<br>
Mañjukā piyabhāṇinī;<br>
Vinda maṃ ariyena vedena,<br>
Sāvaya maṃ yadicchasi”.</p>
<p><a class="sc" id="4"></a><a class="ms" id="p_22J_1385"></a><a class="msdiv" id="msdiv61"></a>“Kuṇapādini lohitape,<br>
cori kukkuṭapothini;<br>
Na tvaṃ ariyena vedena,<br>
mamaṃ bhattā­ra­micchasi”.</p>
<p><a class="sc" id="5"></a><a class="ms" id="p_22J_1386"></a><a class="msdiv" id="msdiv62"></a>“Evampi <span class="var" title="cāturā (s2, s3, mr)" id="note795">caturā</span> nārī,<br>
disvāna <span class="var" title="pavaraṃ (bj, s2, s3, pts1)" id="note796">sadhanaṃ</span> naraṃ;<br>
Nenti saṇhāhi vācāhi,<br>
biḷārī viya kukkuṭaṃ.</p>
<p><a class="sc" id="6"></a><a class="ms" id="p_22J_1387"></a><a class="msdiv" id="msdiv63"></a>Yo ca uppatitaṃ atthaṃ,<br>
na khippa­manu­buj­jhati;<br>
Amitta­vasaman­veti,<br>
pacchā ca anutappati.</p>
<p><a class="sc" id="7"></a><a class="ms" id="p_22J_1388"></a><a class="msdiv" id="msdiv64"></a>Yo ca uppatitaṃ atthaṃ,<br>
khippameva nibodhati;<br>
Muccate sattusambādhā,<br>
kukkuṭova biḷāriyā”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1389"></a>Kukkuṭajātakaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
