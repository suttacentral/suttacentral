<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja404">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>9. Kapijātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1553"></a><a class="msdiv" id="msdiv61"></a>“Yattha verī nivasati,<br>
na vase tattha paṇḍito;<br>
Ekarattaṃ dirattaṃ vā,<br>
dukkhaṃ vasati verisu.</p>
<p><a class="sc" id="2"></a><a class="ms" id="p_22J_1554"></a><a class="msdiv" id="msdiv62"></a>Diso ve lahucittassa,<br>
posassā­nu­vidhī­yato;<br>
Ekassa kapino hetu,<br>
yūthassa anayo kato.</p>
<p><a class="sc" id="3"></a><a class="ms" id="p_22J_1555"></a><a class="msdiv" id="msdiv63"></a><span class="var" title="bālo ca (bj, s2, s3, pts1)" id="note909">Bālova</span> paṇḍitamānī,<br>
yūthassa parihārako;<br>
Sacittassa vasaṃ gantvā,<br>
<span class="var" title="passethāyaṃ (mr)" id="note910">sayethāyaṃ</span> yathā kapi.</p>
<p><a class="sc" id="4"></a><a class="ms" id="p_22J_1556"></a><a class="msdiv" id="msdiv64"></a>Na sādhu balavā bālo,<br>
yūthassa parihārako;<br>
Ahito bhavati ñātīnaṃ,<br>
sakuṇānaṃva <span class="var" title="ceṭako (mr)" id="note911">cetako</span>.</p>
<p><a class="sc" id="5"></a><a class="ms" id="p_22J_1557"></a><a class="msdiv" id="msdiv65"></a>Dhīrova balavā sādhu,<br>
yūthassa parihārako;<br>
Hito bhavati ñātīnaṃ,<br>
tidasānaṃva vāsavo.</p>
<p><a class="sc" id="6"></a><a class="ms" id="p_22J_1558"></a><a class="msdiv" id="msdiv66"></a>Yo ca sīlañca paññañca,<br>
sutañcattani passati;<br>
Ubhinnamatthaṃ carati,<br>
attano ca parassa ca.</p>
<p><a class="sc" id="7"></a><a class="ms" id="p_22J_1559"></a><a class="msdiv" id="msdiv67"></a>Tasmā tuleyya mattānaṃ,<br>
<span class="var" title="sīlaṃ paññaṃ sutaṃpiva (s2, s3)" id="note912">sīlapaññā­sutā­miva</span>;<br>
Gaṇaṃ vā parihare dhīro,<br>
eko vāpi paribbaje”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1560"></a>Kapijātakaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
