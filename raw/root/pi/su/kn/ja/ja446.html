<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja446">
<article>
<div class="hgroup">
<p class="division">Jātaka</p>
<p>Dasakanipāta</p>
<p>Catudvāravagga</p>
<h1>8. Takkalajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.46"></a><a class="ms" id="p_22J_1997"></a><a class="msdiv" id="msdiv82"></a>“Na <span class="var" title="takkaḷā (pts1)" id="note1171">takkalā</span> santi na <span class="var" title="ālupāni (bj, s2, s3, pts1)" id="note1172">āluvāni</span>,<br>
Na biḷāliyo na kaḷambāni tāta;<br>
Eko araññamhi susānamajjhe,<br>
Kimatthiko tāta khaṇāsi kāsuṃ”.</p>
<p><a class="sc" id="2"></a><a class="ms" id="p_22J_1998"></a><a class="msdiv" id="msdiv83"></a>“Pitāmaho tāta sudubbalo te,<br>
Anekabyādhīhi dukhena phuṭṭho;<br>
Tamajjahaṃ nikhaṇissāmi sobbhe,<br>
Na hissa taṃ jīvitaṃ rocayāmi”.</p>
<p><a class="sc" id="3"></a><a class="pts" id="pts4.47"></a><a class="ms" id="p_22J_1999"></a><a class="msdiv" id="msdiv84"></a>“Saṅkappametaṃ paṭiladdha pāpakaṃ,<br>
Accāhitaṃ kamma karosi luddaṃ;<br>
Mayāpi tāta paṭilacchase tuvaṃ,<br>
Etādisaṃ kamma jarūpanīto;<br>
Taṃ kullavattaṃ anuvattamāno,<br>
Ahampi taṃ nikhaṇissāmi sobbhe”.</p>
<p><a class="sc" id="4"></a><a class="ms" id="p_22J_2000"></a><a class="msdiv" id="msdiv85"></a>“Pharusāhi vācāhi pakubbamāno,<br>
Āsajja maṃ tvaṃ vadase kumāra;<br>
Putto mamaṃ orasako samāno,<br>
Ahitānukampī mama tvaṃsi putta”.</p>
<p><a class="sc" id="5"></a><a class="ms" id="p_22J_2001"></a><a class="msdiv" id="msdiv86"></a>“Na <span class="var" title="tyāhaṃ (s2, s3)" id="note1173">tāhaṃ</span> tāta ahitānukampī,<br>
Hitānukampī te <span class="var" title="ahañhi (s2, s3)" id="note1174">ahampi</span> tāta;<br>
Pāpañca taṃ kamma pakubbamānaṃ,<br>
Arahāmi no vārayituṃ tato”.</p>
<p><a class="sc" id="6"></a><a class="ms" id="p_22J_2002"></a><a class="msdiv" id="msdiv87"></a>“Yo <span class="var" title="mātaraṃ pitaraṃ vā vasiṭṭha (bj, pts1)" id="note1175">mātaraṃ vā pitaraṃ saviṭṭha</span>,<br>
Adūsake hiṃsati pāpadhammo;<br>
Kāyassa bhedā abhisamparāyaṃ,<br>
Asaṃsayaṃ so nirayaṃ <span class="var" title="pareti (bj, pts1)" id="note1176">upeti</span>.</p>
<p><a class="sc" id="7"></a><a class="pts" id="pts4.48"></a><a class="ms" id="p_22J_2003"></a><a class="msdiv" id="msdiv88"></a>Yo mātaraṃ vā pitaraṃ saviṭṭha,<br>
Annena pānena upaṭṭhahāti;<br>
Kāyassa bhedā abhisamparāyaṃ,<br>
Asaṃsayaṃ so sugatiṃ upeti.</p>
<p><a class="sc" id="8"></a><a class="ms" id="p_22J_2004"></a><a class="msdiv" id="msdiv89"></a>Na me tvaṃ putta ahitānukampī,<br>
Hitānukampī <span class="var" title="mama (?)" id="note1177">me</span> tvaṃsi putta;<br>
Ahañca taṃ mātarā vuccamāno,<br>
Etādisaṃ kamma karomi luddaṃ”.</p>
<p><a class="sc" id="9"></a><a class="ms" id="p_22J_2005"></a><a class="msdiv" id="msdiv90"></a>“Yā te sā bhariyā anariyarūpā,<br>
Mātā mamesā sakiyā janetti;<br>
<span class="var" title="niddhāmase (pts1)" id="note1178">Niddhāpaye</span> tañca sakā agārā,<br>
Aññampi te sā dukhamāvaheyya.</p>
<p><a class="sc" id="10"></a><a class="pts" id="pts4.49"></a><a class="ms" id="p_22J_2006"></a><a class="msdiv" id="msdiv91"></a>Yā te sā bhariyā anariyarūpā,<br>
Mātā mamesā sakiyā janetti;<br>
Dantā kareṇūva vasūpanītā,<br>
Sā pāpadhammā punarāvajātū”ti.</p>
</blockquote>
<p class="endsutta"><a class="sc" id="11"></a><a class="ms" id="p_22J_2007"></a><span class="var" title="takkaḷajātakaṃ (pts1)" id="note1179">Takkalajātakaṃ</span> aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
