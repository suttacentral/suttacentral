<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja483">
<article>
<div class="hgroup">
<p class="division">Jātaka</p>
<p>Terasakanipāta</p>
<p>Ambavagga</p>
<h1>10. Sara­bha­mi­gajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.269"></a><a class="ms" id="p_22J_2526"></a><a class="msdiv" id="msdiv134"></a>“<span class="var" title="āsiṃsetheva (bj, s2, s3, pts1)" id="note1550">Āsīsetheva</span> puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
<p><a class="sc" id="2"></a><a class="ms" id="p_22J_2527"></a><a class="msdiv" id="msdiv135"></a>Āsīsetheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p><a class="sc" id="3"></a><a class="ms" id="p_22J_2528"></a><a class="msdiv" id="msdiv136"></a>Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
<p><a class="sc" id="4"></a><a class="ms" id="p_22J_2529"></a><a class="msdiv" id="msdiv137"></a>Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p><a class="sc" id="5"></a><a class="pts" id="pts4.270"></a><a class="ms" id="p_22J_2530"></a><a class="msdiv" id="msdiv138"></a>Dukkhūpanītopi naro sapañño,<br>
Āsaṃ na chindeyya sukhāgamāya;<br>
Bahū hi phassā ahitā hitā ca,<br>
Avitakkitā <span class="var" title="maccu­mu­pabba­janti (bj, pts1) | maccu­mupa­pajjanti (s2, s3, mr)" id="note1551">macca­mu­pabba­janti</span>.</p>
<p><a class="sc" id="6"></a><a class="ms" id="p_22J_2531"></a><a class="msdiv" id="msdiv139"></a>Acintitampi bhavati,<br>
cintitampi vinassati;<br>
Na hi cintāmayā bhogā,<br>
itthiyā purisassa vā”.</p>
<p><a class="sc" id="7"></a><a class="pts" id="pts4.271"></a><a class="ms" id="p_22J_2532"></a><a class="msdiv" id="msdiv140"></a>“Sarabhaṃ giriduggasmiṃ,<br>
yaṃ tvaṃ anusarī pure;<br>
Alīnacittassa tuvaṃ,<br>
<span class="var" title="vikkantaṃ jīvitaṃ labhi (mr)" id="note1552">vik­kan­ta­manu­jīvasi</span>.</p>
<p><a class="sc" id="8"></a><a class="ms" id="p_22J_2533"></a><a class="msdiv" id="msdiv141"></a>Yo taṃ viduggā narakā samuddhari,<br>
Silāya yoggaṃ sarabho karitvā;<br>
Dukkhūpanītaṃ maccumukhā pamocayi,<br>
Alīnacittaṃ <span class="var" title="tameva (s2, s3, mr)" id="note1553">ta migaṃ</span> vadesi”.</p>
<p><a class="sc" id="9"></a><a class="ms" id="p_22J_2534"></a><a class="msdiv" id="msdiv142"></a>“Kiṃ tvaṃ nu tattheva tadā ahosi,<br>
Udāhu te koci <span class="var" title="taṃ (s2, s3, mr)" id="note1554">naṃ</span> etadakkhā;<br>
Vivaṭṭacchaddo nusi sabbadassī,<br>
Ñāṇaṃ nu te brāhmaṇa bhiṃsarūpaṃ”.</p>
<p><a class="sc" id="10"></a><a class="pts" id="pts4.272"></a><a class="ms" id="p_22J_2535"></a><a class="msdiv" id="msdiv143"></a>“Na cevahaṃ tattha tadā ahosiṃ,<br>
Na cāpi me koci <span class="var" title="taṃ (mr)" id="note1555">naṃ</span> etadakkhā;<br>
Gāthāpadānañca subhāsitānaṃ,<br>
Atthaṃ tadānenti janinda dhīrā”.</p>
<p><a class="sc" id="11"></a><a class="ms" id="p_22J_2536"></a><a class="msdiv" id="msdiv144"></a>“Ādāya <span class="var" title="pattaṃ (s2, s3) | paṭṭiṃ (mr)" id="note1556">pattiṃ</span> para­viriya­ghātiṃ,<br>
Cāpe saraṃ kiṃ vicikicchase tuvaṃ;<br>
<span class="var" title="nuṇṇo (bj, s2, s3) | tuṇṇo (mr)" id="note1557">Nunno</span> saro sarabhaṃ hantu khippaṃ,<br>
Annañhi etaṃ varapañña rañño”.</p>
<p><a class="sc" id="12"></a><a class="pts" id="pts4.273"></a><a class="ms" id="p_22J_2537"></a><a class="msdiv" id="msdiv145"></a>“Addhā pajānāmi ahampi etaṃ,<br>
Annaṃ migo brāhmaṇa khattiyassa;<br>
Pubbe <span class="var" title="pubbe ca kataṃ (mr)" id="note1558">katañca</span> apacāyamāno,<br>
Tasmā migaṃ sarabhaṃ no hanāmi”.</p>
<p><a class="sc" id="13"></a><a class="ms" id="p_22J_2538"></a><a class="msdiv" id="msdiv146"></a>“Neso migo mahārāja,<br>
asureso disampati;<br>
Etaṃ hantvā manussinda,<br>
bhavassu amarādhipo.</p>
<p><a class="sc" id="14"></a><a class="ms" id="p_22J_2539"></a><a class="msdiv" id="msdiv147"></a>Sace ca <span class="var" title="rāja (bj, s2, s3, pts1)" id="note1559">rājā</span> vicikicchase tuvaṃ,<br>
Hantuṃ migaṃ sarabhaṃ <span class="var" title="sahāyakaṃ me (bj, pts1)" id="note1560">sahāyakaṃ</span>;<br>
Saputtadāro <span class="var" title="nara­viriya­seṭṭha (bj, pts1)" id="note1561">naravīraseṭṭha</span>,<br>
<span class="var" title="gantvā (s2, s3, mr)" id="note1562">Gantā</span> tuvaṃ vetaraṇiṃ yamassa”.</p>
<p><a class="sc" id="15"></a><a class="ms" id="p_22J_2540"></a><a class="msdiv" id="msdiv148"></a>“Kāmaṃ ahaṃ jānapadā ca sabbe,<br>
Puttā ca dārā ca sahāyasaṅghā;<br>
Gacchemu taṃ vetaraṇiṃ yamassa,<br>
Na tveva <span class="var" title="hañño yo mamapāṇadassa (bj, pts1) | haññe mama pāṇadassa (s2, s3)" id="note1563">hañño mama pāṇado yo</span>.</p>
<p><a class="sc" id="16"></a><a class="pts" id="pts4.274"></a><a class="ms" id="p_22J_2541"></a><a class="msdiv" id="msdiv149"></a>Ayaṃ migo kicchagatassa mayhaṃ,<br>
Ekassa kattā vivanasmi ghore;<br>
Taṃ tādisaṃ pubbakiccaṃ saranto,<br>
Jānaṃ mahābrahme kathaṃ haneyyaṃ”.</p>
<p><a class="sc" id="17"></a><a class="ms" id="p_22J_2542"></a><a class="msdiv" id="msdiv150"></a>“Mittābhirādhī cirameva jīva,<br>
<span class="var" title="rajjampimaṃ cassa gaṇe (mr)" id="note1564">Rajjaṃ imaṃ dhammaguṇe</span> pasāsa;<br>
Nārīgaṇehi paricāriyanto,<br>
Modassu raṭṭhe tidiveva vāsavo.</p>
<p><a class="sc" id="18"></a><a class="ms" id="p_22J_2543"></a><a class="msdiv" id="msdiv151"></a>Akkodhano nicca­pasan­na­citto,<br>
Sabbātithī <span class="var" title="pāhunake karitvā (s2, s3) | yācayogo viditvā (mr)" id="note1565">yācayogo bhavitvā</span>;<br>
Datvā ca bhutvā ca yathānubhāvaṃ,<br>
Anindito saggamupehi ṭhānan”ti. (1930)</p>
</blockquote>
<p class="endsutta"><a class="sc" id="19"></a><a class="ms" id="p_22J_2544"></a><span class="var" title="sarabhajātakaṃ (s2, s3)" id="note1566">Sara­bha­miga­jātakaṃ</span> dasamaṃ.</p>
<p class="endsection"><a class="sc" id="20"></a><a class="ms" id="p_22J_2545"></a>Terasaka­nipātaṃ niṭṭhitaṃ.</p>
<p class="endsection summary"><a class="sc" id="21"></a><a class="ms" id="p_22J_2546"></a>Tassuddānaṃ</p>
<blockquote class="uddanagatha">
<p><a class="sc" id="22"></a><a class="ms" id="p_22J_2547"></a>Varaamba kuṭhāri sahaṃsavaro,<br>
Atharaññasmiṃ dūtaka­pañca­mako;<br>
Atha bodhi akitti sutakkarinā,<br>
Atha rurumigenaparo sarabhoti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
