<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja527">
<article>
<div class="hgroup">
<p class="division">Jātaka</p>
<p>Paṇṇāsanipāta</p>
<p>Niḷinikāvagga</p>
<h1><span class="var" title="ummadan­tī­jātaka (pts1)" id="note250">2 Ummādan­tī­jātaka</span></h1>
</div>
<blockquote class="gatha">
<p><a class="sc" id="1"></a><a class="pts" id="pts5.213"></a><a class="ms" id="p_23J_312"></a><a class="msdiv" id="msdiv57"></a>“Nivesanaṃ kassa nudaṃ sunanda,<br>
Pākārena paṇḍumayena guttaṃ;<br>
Kā dissati aggisikhāva dūre,<br>
<span class="var" title="vehāsayaṃ (bj, pts1)" id="note251">Vehāyasaṃ</span> pabbataggeva acci.</p>
<p><a class="sc" id="2"></a><a class="ms" id="p_23J_313"></a><a class="msdiv" id="msdiv58"></a>Dhītā <span class="var" title="nayaṃ (bj, pts1) | nvāyaṃ (s2, s3)" id="note252">nvayaṃ</span> kassa sunanda hoti,<br>
Suṇisā <span class="var" title="nayaṃ (bj, pts1) | nvāyaṃ (s2, s3)" id="note253">nvayaṃ</span> kassa athopi bhariyā;<br>
Akkhāhi me khippamidheva puṭṭho,<br>
Avāvaṭā yadi vā atthi bhattā”.</p>
<p><a class="sc" id="3"></a><a class="pts" id="pts5.214"></a><a class="ms" id="p_23J_314"></a><a class="msdiv" id="msdiv59"></a>“Ahañhi jānāmi janinda etaṃ,<br>
Matyā ca petyā ca athopi assā;<br>
Taveva so puriso bhūmipāla,<br>
Rattindivaṃ appamatto tavatthe.</p>
<p><a class="sc" id="4"></a><a class="ms" id="p_23J_315"></a><a class="msdiv" id="msdiv60"></a>Iddho ca phīto ca <span class="var" title="subāḷhiko (pts1)" id="note254">suvaḍḍhito</span> ca,<br>
Amacco ca te aññataro janinda;<br>
Tassesā <span class="var" title="bhariyā ahipārakassa (bj, pts1) | bhariyā abhipārakassa (s2, s3) | bhariyā abhipādakassa (mr)" id="note255">bhari­yā­bhi­pārakassa</span>,<br>
<span class="var" title="ummādanti (bj) | ummādantīti (s2, s3, mr) | ummadantī (pts1)" id="note256">Ummādantī</span> nāmadheyyena rāja”.</p>
<p><a class="sc" id="5"></a><a class="ms" id="p_23J_316"></a><a class="msdiv" id="msdiv61"></a>“Ambho ambho nāmamidaṃ imissā,<br>
Matyā ca petyā ca kataṃ susādhu;<br>
<span class="var" title="tathā (bj, s2, s3, pts1)" id="note257">Tadā</span> hi mayhaṃ avalokayantī,<br>
Ummattakaṃ ummadantī akāsi.</p>
<p><a class="sc" id="6"></a><a class="pts" id="pts5.215"></a><a class="ms" id="p_23J_317"></a><a class="msdiv" id="msdiv62"></a>Yā <span class="var" title="puṇṇamāye (mr)" id="note258">puṇṇamāse</span> miga­manda­locanā,<br>
Upāvisi puṇ­ḍarī­kat­tacaṅgī;<br>
Dve puṇṇamāyo tadahū amaññahaṃ,<br>
Disvāna ­pārāva­ta­ratta­vāsiniṃ.</p>
<p><a class="sc" id="7"></a><a class="ms" id="p_23J_318"></a><a class="msdiv" id="msdiv63"></a>Aḷārapamhehi subhehi vaggubhi,<br>
Palobhayantī maṃ yadā udikkhati;<br>
Vijambhamānā harateva me mano,<br>
Jātā vane kimpurisīva pabbate.</p>
<p><a class="sc" id="8"></a><a class="ms" id="p_23J_319"></a><a class="msdiv" id="msdiv64"></a>Tadā hi brahatī sāmā,<br>
āmutta­maṇi­kuṇḍalā;<br>
Ekaccavasanā nārī,<br>
migī bhantā­vudik­khati.</p>
<p><a class="sc" id="9"></a><a class="ms" id="p_23J_320"></a><a class="msdiv" id="msdiv65"></a>Kadāssu maṃ tambanakhā sulomā,<br>
Bāhāmudū canda­na­sāra­littā;<br>
Vaṭṭaṅgulī ­sannata­dhīra­kut­tiyā,<br>
Nārī upaññissati sīsato subhā.</p>
<p><a class="sc" id="10"></a><a class="ms" id="p_23J_321"></a><a class="msdiv" id="msdiv66"></a>Kadāssu maṃ kañ­cana­jālu­racchadā,<br>
Dhītā tirīṭissa vilaggamajjhā;<br>
Mudūhi bāhāhi palissajissati,<br>
Brahāvane jātadumaṃva māluvā.</p>
<p><a class="sc" id="11"></a><a class="ms" id="p_23J_322"></a><a class="msdiv" id="msdiv67"></a><span class="var" title="kadāssu maṃ (bj, s2, s3, mr)" id="note259">Kadāssu</span> lākhā­ra­sa­ratta­suc­chavī,<br>
Bindutthanī puṇ­ḍarī­kat­tacaṅgī;<br>
Mukhaṃ mukhena upanāmayissati,<br>
Soṇḍova soṇḍassa surāya thālaṃ.</p>
<p><a class="sc" id="12"></a><a class="ms" id="p_23J_323"></a><a class="msdiv" id="msdiv68"></a><span class="var" title="yathāddasaṃ (pts1)" id="note260">Yadāddasaṃ</span> taṃ tiṭṭhantiṃ,<br>
<span class="var" title="sabbagattaṃ (bj, s2, s3, pts1)" id="note261">Sabbabhaddaṃ</span> manoramaṃ;<br>
Tato sakassa cittassa,<br>
Nāvabodhāmi <span class="var" title="kiñcanaṃ (pts1) | kiñcinaṃ (mr)" id="note262">kañcinaṃ</span>.</p>
<p><a class="sc" id="13"></a><a class="ms" id="p_23J_324"></a><a class="msdiv" id="msdiv69"></a>Ummādantimahaṃ <span class="var" title="diṭṭho (bj) | diṭṭhā (s2, s3, pts1, mr)" id="note263">daṭṭhā</span>,<br>
āmutta­maṇi­kuṇḍa­laṃ;<br>
Na supāmi divārattiṃ,<br>
sahassaṃva parājito.</p>
<p><a class="sc" id="14"></a><a class="pts" id="pts5.216"></a><a class="ms" id="p_23J_325"></a><a class="msdiv" id="msdiv70"></a>Sakko <span class="var" title="ca (bj, pts1)" id="note264">ce</span> me varaṃ dajjā,<br>
so ca labbhetha me varo;<br>
Ekarattaṃ <span class="var" title="dirattaṃ (bj, pts1)" id="note265">dvirattaṃ</span> vā,<br>
bhaveyyaṃ abhipārako;<br>
Ummādantyā ramitvāna,<br>
sivirājā tato <span class="var" title="siyā (s2, s3) | siyāti (pts1)" id="note266">siyaṃ</span>”.</p>
<p><a class="sc" id="15"></a><a class="ms" id="p_23J_326"></a><a class="msdiv" id="msdiv71"></a>“Bhūtāni me bhūtapatī namassato,<br>
Āgamma yakkho idametadabravi;<br>
Rañño mano ummadantyā niviṭṭho,<br>
Dadāmi te taṃ paricārayassu”.</p>
<p><a class="sc" id="16"></a><a class="ms" id="p_23J_327"></a><a class="msdiv" id="msdiv72"></a>“Puññā ca dhaṃse amaro na camhi,<br>
Jano ca me <span class="var" title="pāpamidanti (bj, pts1)" id="note267">pāpamidañca</span> jaññā;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class="sc" id="17"></a><a class="ms" id="p_23J_328"></a><a class="msdiv" id="msdiv73"></a>“Janinda nāññatra tayā mayā vā,<br>
Sabbāpi kammassa katassa jaññā;<br>
Yaṃ te mayā ummadantī padinnā,<br>
Bhusehi rājā vanathaṃ sajāhi”.</p>
<p><a class="sc" id="18"></a><a class="ms" id="p_23J_329"></a><a class="msdiv" id="msdiv74"></a>“Yo pāpakaṃ kamma karaṃ manusso,<br>
So maññati <span class="var" title="māyidaṃ (bj, s2, s3) | māyidha (pts1, mr)" id="note268">māyida</span> maññiṃsu aññe;<br>
Passanti bhūtāni karontametaṃ,<br>
Yuttā ca ye honti narā pathabyā.</p>
<p><a class="sc" id="19"></a><a class="ms" id="p_23J_330"></a><a class="msdiv" id="msdiv75"></a>Añño nu te <span class="var" title="kodha (pts1)" id="note269">koci</span> naro pathabyā,<br>
<span class="var" title="saddaheyya (bj)" id="note270">Saddheyya</span> lokasmi na me piyāti;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class="sc" id="20"></a><a class="ms" id="p_23J_331"></a><a class="msdiv" id="msdiv76"></a>“Addhā piyā mayha janinda esā,<br>
Na sā mamaṃ appiyā bhūmipāla;<br>
Gaccheva tvaṃ ummadantiṃ bhadante,<br>
Sīhova selassa guhaṃ upeti”.</p>
<p><a class="sc" id="21"></a><a class="ms" id="p_23J_332"></a><a class="msdiv" id="msdiv77"></a>“Na pīḷitā attadukhena dhīrā,<br>
Sukhapphalaṃ kamma pariccajanti;<br>
Sammohitā vāpi sukhena mattā,<br>
Na <span class="var" title="pāpakaṃ kamma (pts1)" id="note271">pāpakammañca</span> samācaranti”.</p>
<p><a class="sc" id="22"></a><a class="ms" id="p_23J_333"></a><a class="msdiv" id="msdiv78"></a>“Tuvañhi mātā ca pitā ca mayhaṃ,<br>
Bhattā patī posako devatā ca;<br>
Dāso ahaṃ tuyha saputtadāro,<br>
Yathāsukhaṃ <span class="var" title="sibba (bj, pts1) | sīvi (s2, s3)" id="note272">sāmi</span> karohi kāmaṃ”.</p>
<p><a class="sc" id="23"></a><a class="ms" id="p_23J_334"></a><a class="msdiv" id="msdiv79"></a>“Yo issaromhīti karoti pāpaṃ,<br>
Katvā ca so <span class="var" title="nuttapate (bj, s2, s3, pts1)" id="note273">nuttasate</span> paresaṃ;<br>
Na tena so jīvati <span class="var" title="dīghamāyuṃ (bj, s2, s3)" id="note274">dīghamāyu</span>,<br>
Devāpi pāpena samekkhare naṃ.</p>
<p><a class="sc" id="24"></a><a class="ms" id="p_23J_335"></a><a class="msdiv" id="msdiv80"></a>Aññātakaṃ sāmikehī padinnaṃ,<br>
Dhamme ṭhitā ye paṭicchanti dānaṃ;<br>
Paṭicchakā dāyakā cāpi tattha,<br>
Sukhap­phalañ­ñeva karonti kammaṃ.</p>
<p><a class="sc" id="25"></a><a class="pts" id="pts5.220"></a><a class="ms" id="p_23J_336"></a><a class="msdiv" id="msdiv81"></a>Añño nu te koci naro pathabyā,<br>
Saddheyya lokasmi na me piyāti;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class="sc" id="26"></a><a class="ms" id="p_23J_337"></a><a class="msdiv" id="msdiv82"></a>“Addhā piyā mayha janinda esā,<br>
Na sā mamaṃ appiyā bhūmipāla;<br>
Yaṃ te mayā ummadantī padinnā,<br>
Bhusehi rājā vanathaṃ sajāhi”.</p>
<p><a class="sc" id="27"></a><a class="ms" id="p_23J_338"></a><a class="msdiv" id="msdiv83"></a>“Yo attadukkhena parassa dukkhaṃ,<br>
Sukhena vā attasukhaṃ dahāti;<br>
Yathevidaṃ mayha tathā paresaṃ,<br>
<span class="var" title="so (pts1)" id="note275">Yo</span> evaṃ <span class="var" title="pajānāti (s2, s3, mr)" id="note276">jānāti</span> sa vedi dhammaṃ.</p>
<p><a class="sc" id="28"></a><a class="ms" id="p_23J_339"></a><a class="msdiv" id="msdiv84"></a>Añño nu te koci naro pathabyā,<br>
Saddheyya lokasmi na me piyāti;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class="sc" id="29"></a><a class="ms" id="p_23J_340"></a><a class="msdiv" id="msdiv85"></a>“Janinda jānāsi piyā mamesā,<br>
Na sā mamaṃ appiyā bhūmipāla;<br>
Piyena te dammi piyaṃ janinda,<br>
Piyadāyino deva piyaṃ labhanti”.</p>
<p><a class="sc" id="30"></a><a class="ms" id="p_23J_341"></a><a class="msdiv" id="msdiv86"></a>“So nūnāhaṃ vadhissāmi,<br>
attānaṃ kāmahetukaṃ;<br>
Na hi dhammaṃ adhammena,<br>
ahaṃ vadhitumussahe”.</p>
<p><a class="sc" id="31"></a><a class="ms" id="p_23J_342"></a><a class="msdiv" id="msdiv87"></a>“Sace tuvaṃ mayha <span class="var" title="santi (mr)" id="note277">satiṃ</span> janinda,<br>
Na kāmayāsi naravīra seṭṭha;<br>
Cajāmi naṃ sabbajanassa <span class="var" title="sibba (bj, pts1) | majjhe (s2, s3)" id="note278">sibyā</span>,<br>
Mayā pamuttaṃ tato <span class="var" title="avhayāsi (mr)" id="note279">avhayesi</span> naṃ”.</p>
<p><a class="sc" id="32"></a><a class="ms" id="p_23J_343"></a><a class="msdiv" id="msdiv88"></a>“Adūsiyañce abhipāraka tvaṃ,<br>
Cajāsi katte ahitāya tyassa;<br>
Mahā ca te upavādopi assa,<br>
Na cāpi tyassa nagaramhi pakkho”.</p>
<p><a class="sc" id="33"></a><a class="ms" id="p_23J_344"></a><a class="msdiv" id="msdiv89"></a>“Ahaṃ sahissaṃ upavādametaṃ,<br>
Nindaṃ pasaṃsaṃ garahañca sabbaṃ;<br>
Mameta­mā­gacchatu bhūmipāla,<br>
Yathāsukhaṃ <span class="var" title="sibba (bj, pts1) | sīvi (s2, s3)" id="note280">sivi</span> karohi kāmaṃ”.</p>
<p><a class="sc" id="34"></a><a class="pts" id="pts5.221"></a><a class="ms" id="p_23J_345"></a><a class="msdiv" id="msdiv90"></a>“Yo neva nindaṃ na panappasaṃsaṃ,<br>
Ādiyati garahaṃ nopi pūjaṃ;<br>
Sirī ca lakkhī ca apeti tamhā,<br>
Āpo suvuṭṭhīva yathā thalamhā”.</p>
<p><a class="sc" id="35"></a><a class="ms" id="p_23J_346"></a><a class="msdiv" id="msdiv91"></a>“Yaṃ kiñci dukkhañca sukhañca etto,<br>
Dham­māti­sārañca manovighātaṃ;<br>
Urasā ahaṃ <span class="var" title="paṭicchissāmi (bj, s2, s3) | paccupadissāmi (pts1)" id="note281">pac­cuttaris­sāmi</span> sabbaṃ,<br>
Pathavī yathā thāvarānaṃ tasānaṃ”.</p>
<p><a class="sc" id="36"></a><a class="ms" id="p_23J_347"></a><a class="msdiv" id="msdiv92"></a>“Dham­māti­sārañca manovighātaṃ,<br>
Dukkhañca nicchāmi ahaṃ paresaṃ;<br>
Ekovimaṃ hārayissāmi bhāraṃ,<br>
Dhamme ṭhito kiñci ahāpayanto”.</p>
<p><a class="sc" id="37"></a><a class="ms" id="p_23J_348"></a><a class="msdiv" id="msdiv93"></a>“Saggūpagaṃ puññakammaṃ janinda,<br>
Mā me tuvaṃ antarāyaṃ akāsi;<br>
Dadāmi te ummadantiṃ pasanno,<br>
Rājāva yaññe dhanaṃ brāhmaṇānaṃ”.</p>
<p><a class="sc" id="38"></a><a class="ms" id="p_23J_349"></a><a class="msdiv" id="msdiv94"></a>“Addhā tuvaṃ katte hitesi mayhaṃ,<br>
Sakhā mamaṃ ummadantī tuvañca;<br>
Nindeyyu devā pitaro ca sabbe,<br>
Pāpañca passaṃ abhisamparāyaṃ”.</p>
<p><a class="sc" id="39"></a><a class="ms" id="p_23J_350"></a><a class="msdiv" id="msdiv95"></a>“Na hetadhammaṃ sivirāja vajjuṃ,<br>
Sanegamā jānapadā ca sabbe;<br>
Yaṃ te mayā ummadantī padinnā,<br>
Bhusehi rājā vanathaṃ sajāhi”.</p>
<p><a class="sc" id="40"></a><a class="ms" id="p_23J_351"></a><a class="msdiv" id="msdiv96"></a>“Addhā tuvaṃ katte hitesi mayhaṃ,<br>
Sakhā mamaṃ ummadantī tuvañca;<br>
Satañca dhammāni sukittitāni,<br>
Samuddavelāva duraccayāni”.</p>
<p><a class="sc" id="41"></a><a class="pts" id="pts5.222"></a><a class="ms" id="p_23J_352"></a><a class="msdiv" id="msdiv97"></a>“Āhuneyyo mesi hitānukampī,<br>
Dhātā vidhātā casi kāmapālo;<br>
<span class="var" title="tayi hutā deva (bj) | tayī hutā deva (pts1)" id="note282">Tayī hutā rāja</span> <span class="var" title="mahapphalā hi me (pts1)" id="note283">mahapphalā hi</span>,<br>
Kāmena me ummadantiṃ paṭiccha”.</p>
<p><a class="sc" id="42"></a><a class="ms" id="p_23J_353"></a><a class="msdiv" id="msdiv98"></a>“Addhā hi sabbaṃ abhipāraka tvaṃ,<br>
Dhammaṃ acārī mama kattuputta;<br>
Añño nu te ko idha sotthikattā,<br>
Dvipado naro aruṇe jīvaloke”.</p>
<p><a class="sc" id="43"></a><a class="ms" id="p_23J_354"></a><a class="msdiv" id="msdiv99"></a>“Tuvaṃ nu seṭṭho tvamanuttarosi,<br>
Tvaṃ <span class="var" title="dhammagū (s2, s3, pts1, c1)" id="note284">dhammagutto</span> dhammavidū sumedho;<br>
So dhammagutto cirameva jīva,<br>
Dhammañca me desaya dhammapāla”.</p>
<p><a class="sc" id="44"></a><a class="ms" id="p_23J_355"></a><a class="msdiv" id="msdiv100"></a>“Tadiṅgha abhipāraka,<br>
suṇohi vacanaṃ mama;<br>
Dhammaṃ te desayissāmi,<br>
sataṃ āsevitaṃ ahaṃ.</p>
<p><a class="sc" id="45"></a><a class="ms" id="p_23J_356"></a><a class="msdiv" id="msdiv101"></a>Sādhu dhammaruci rājā,<br>
sādhu paññāṇavā naro;<br>
Sādhu mittā­namad­dub­bho,<br>
pāpassākaraṇaṃ sukhaṃ.</p>
<p><a class="sc" id="46"></a><a class="ms" id="p_23J_357"></a><a class="msdiv" id="msdiv102"></a>Akkodhanassa vijite,<br>
ṭhitadhammassa rājino;<br>
Sukhaṃ manussā āsetha,<br>
sītacchāyāya saṅghare.</p>
<p><a class="sc" id="47"></a><a class="ms" id="p_23J_358"></a><a class="msdiv" id="msdiv103"></a>Na cāhametaṃ abhirocayāmi,<br>
Kammaṃ asamekkhakataṃ asādhu;<br>
Ye vāpi ñatvāna sayaṃ karonti,<br>
Upamā imā mayhaṃ tuvaṃ suṇohi.</p>
<p><a class="sc" id="48"></a><a class="ms" id="p_23J_359"></a><a class="msdiv" id="msdiv104"></a>Gavañce taramānānaṃ,<br>
jimhaṃ gacchati puṅgavo;<br>
Sabbā tā jimhaṃ gacchanti,<br>
nette jimhaṃ gate sati.</p>
<p><a class="sc" id="49"></a><a class="ms" id="p_23J_360"></a><a class="msdiv" id="msdiv105"></a><span class="var" title="evamevaṃ (pts1)" id="note285">Evameva</span> manussesu,<br>
yo hoti seṭṭhasammato;<br>
So ce adhammaṃ carati,<br>
pageva itarā pajā;<br>
Sabbaṃ raṭṭhaṃ dukhaṃ seti,<br>
rājā ce hoti adhammiko.</p>
<p><a class="sc" id="50"></a><a class="ms" id="p_23J_361"></a><a class="msdiv" id="msdiv106"></a>Gavañce taramānānaṃ,<br>
ujuṃ gacchati puṅgavo;<br>
Sabbā gāvī ujuṃ yanti,<br>
nette ujuṃ gate sati.</p>
<p><a class="sc" id="51"></a><a class="ms" id="p_23J_362"></a><a class="msdiv" id="msdiv107"></a>Evameva manussesu,<br>
yo hoti seṭṭhasammato;<br>
So sace dhammaṃ carati,<br>
pageva itarā pajā;<br>
Sabbaṃ raṭṭhaṃ sukhaṃ seti,<br>
rājā ce hoti dhammiko.</p>
<p><a class="sc" id="52"></a><a class="pts" id="pts5.223"></a><a class="ms" id="p_23J_363"></a><a class="msdiv" id="msdiv108"></a>Na cāpāhaṃ adhammena,<br>
ama­ratta­mabhi­patthaye;<br>
Imaṃ vā pathaviṃ sabbaṃ,<br>
vijetuṃ abhipāraka.</p>
<p><a class="sc" id="53"></a><a class="ms" id="p_23J_364"></a><a class="msdiv" id="msdiv109"></a>Yañhi kiñci manussesu,<br>
ratanaṃ idha vijjati;<br>
Gāvo dāso hiraññañca,<br>
vatthiyaṃ haricandanaṃ.</p>
<p><a class="sc" id="54"></a><a class="ms" id="p_23J_365"></a><a class="msdiv" id="msdiv110"></a><span class="var" title="assitthiyo ca (bj, s2, s3)" id="note286">Assitthiyo</span> ratanaṃ maṇikañca,<br>
Yañcāpi me candasūriyā abhipālayanti;<br>
Na tassa hetu visamaṃ careyyaṃ,<br>
Majjhe sivīnaṃ usabhomhi jāto.</p>
<p><a class="sc" id="55"></a><a class="ms" id="p_23J_366"></a><a class="msdiv" id="msdiv111"></a>Netā <span class="var" title="netā pitā (bj, pts1)" id="note287">hitā</span> uggato raṭṭhapālo,<br>
Dhammaṃ sivīnaṃ apacāyamāno;<br>
So dhamma­mevā­nuvi­cinta­yanto,<br>
Tasmā sake cittavase na vatto”.</p>
<p><a class="sc" id="56"></a><a class="ms" id="p_23J_367"></a><a class="msdiv" id="msdiv112"></a>“Addhā tuvaṃ mahārāja,<br>
niccaṃ abyasanaṃ sivaṃ;<br>
Karissasi ciraṃ rajjaṃ,<br>
paññā hi tava tādisī.</p>
<p><a class="sc" id="57"></a><a class="ms" id="p_23J_368"></a><a class="msdiv" id="msdiv113"></a>Etaṃ te anumodāma,<br>
yaṃ dhammaṃ nappamajjasi;<br>
Dhammaṃ pamajja khattiyo,<br>
<span class="var" title="ṭhānā (bj)" id="note288">raṭṭhā</span> cavati issaro.</p>
<p><a class="sc" id="58"></a><a class="ms" id="p_23J_369"></a><a class="msdiv" id="msdiv114"></a>Dhammaṃ cara mahārāja,<br>
mātāpitūsu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class="sc" id="59"></a><a class="ms" id="p_23J_370"></a><a class="msdiv" id="msdiv115"></a>Dhammaṃ cara mahārāja,<br>
puttadāresu khattiya;<br>
… pe …</p>
<p><a class="sc" id="60"></a><a class="ms" id="p_23J_371"></a><a class="msdiv" id="msdiv116"></a>Dhammaṃ cara mahārāja,<br>
mittāmaccesu khattiya;<br>
… pe …</p>
<p><a class="sc" id="61"></a><a class="ms" id="p_23J_372"></a><a class="msdiv" id="msdiv117"></a>Dhammaṃ cara mahārāja,<br>
vāhanesu balesu ca;<br>
… pe …</p>
<p><a class="sc" id="62"></a><a class="ms" id="p_23J_373"></a><a class="msdiv" id="msdiv118"></a>Dhammaṃ cara mahārāja,<br>
gāmesu nigamesu ca;<br>
… pe …</p>
<p><a class="sc" id="63"></a><a class="ms" id="p_23J_374"></a><a class="msdiv" id="msdiv119"></a>Dhammaṃ cara mahārāja,<br>
raṭṭhesu janapadesu ca;<br>
… pe …</p>
<p><a class="sc" id="64"></a><a class="ms" id="p_23J_375"></a><a class="msdiv" id="msdiv120"></a>Dhammaṃ cara mahārāja,<br>
samaṇab­rāhma­ṇesu ca;<br>
… pe …</p>
<p><a class="sc" id="65"></a><a class="ms" id="p_23J_376"></a><a class="msdiv" id="msdiv121"></a>Dhammaṃ cara mahārāja,<br>
migapakkhīsu khattiya;<br>
… pe …</p>
<p><a class="sc" id="66"></a><a class="ms" id="p_23J_377"></a><a class="msdiv" id="msdiv122"></a>Dhammaṃ cara mahārāja,<br>
dhammo ciṇṇo sukhāvaho;<br>
Idha dhammaṃ caritvāna,<br>
rāja saggaṃ gamissasi.</p>
<p><a class="sc" id="67"></a><a class="ms" id="p_23J_378"></a><a class="msdiv" id="msdiv123"></a>Dhammaṃ cara mahārāja,<br>
saindā devā sabrahmakā;<br>
Suciṇṇena divaṃ pattā,<br>
mā dhammaṃ rāja pāmado”ti.</p>
</blockquote>
<p class="endsutta"><a class="sc" id="68"></a><a class="ms" id="p_23J_379"></a><span class="var" title="ummadan­tī­jātaka (pts1)" id="note289">Ummādan­tī­jātakaṃ</span> dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
