<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja339">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>9. Bāverujātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.128"></a><a class="ms" id="p_22J_1079"></a><a class="msdiv" id="msdiv153"></a>“Adassanena morassa,<br>
sikhino mañjubhāṇino;<br>
Kākaṃ tattha apūjesuṃ,<br>
maṃsena ca phalena ca.</p>
<p><a class="sc" id="2"></a><a class="ms" id="p_22J_1080"></a><a class="msdiv" id="msdiv154"></a>Yadā ca sarasampanno,<br>
moro bāverumāgamā;<br>
Atha lābho ca sakkāro,<br>
vāyasassa ahāyatha.</p>
<p><a class="sc" id="3"></a><a class="ms" id="p_22J_1081"></a><a class="msdiv" id="msdiv155"></a>Yāva nuppajjatī buddho,<br>
dhammarājā pabhaṅkaro;<br>
Tāva aññe apūjesuṃ,<br>
puthū samaṇabrāhmaṇe.</p>
<p><a class="sc" id="4"></a><a class="ms" id="p_22J_1082"></a><a class="msdiv" id="msdiv156"></a>Yadā ca sarasampanno,<br>
buddho dhammaṃ adesayi;<br>
Atha lābho ca sakkāro,<br>
titthiyānaṃ ahāyathā”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1083"></a>Bāverujātakaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
