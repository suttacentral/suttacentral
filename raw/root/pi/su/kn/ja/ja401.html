<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja401">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Kukkuvagga</p>
<h1>6. Paṇṇakajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.338"></a><a class="ms" id="p_22J_1528"></a><a class="msdiv" id="msdiv39"></a>“<span class="var" title="dasaṇṇakaṃ (bj, s2, s3, pts1)" id="note890">Paṇṇakaṃ</span> tikhiṇadhāraṃ,<br>
Asiṃ sam­panna­pāyi­naṃ;<br>
Parisāyaṃ puriso gilati,<br>
Kiṃ dukkarataraṃ tato;<br>
Yadaññaṃ dukkaraṃ ṭhānaṃ,<br>
Taṃ me akkhāhi pucchito”.</p>
<p><a class="sc" id="2"></a><a class="pts" id="pts3.339"></a><a class="ms" id="p_22J_1529"></a><a class="msdiv" id="msdiv40"></a>“Gileyya puriso lobhā,<br>
asiṃ sam­panna­pāyi­naṃ;<br>
Yo ca vajjā dadāmīti,<br>
taṃ dukkarataraṃ tato;<br>
Sabbaññaṃ sukaraṃ ṭhānaṃ,<br>
evaṃ jānāhi <span class="var" title="māgadha (bj, s2, s3, pts1)" id="note891">maddava</span>”.</p>
<p><a class="sc" id="3"></a><a class="ms" id="p_22J_1530"></a><a class="msdiv" id="msdiv41"></a>“Byākāsi āyuro pañhaṃ,<br>
<span class="var" title="attha (bj, pts1)" id="note892">atthaṃ</span> dhammassa kovido;<br>
Pukkusaṃ dāni pucchāmi,<br>
kiṃ dukkarataraṃ tato;<br>
Yadaññaṃ dukkaraṃ ṭhānaṃ,<br>
taṃ me akkhāhi pucchito”.</p>
<p><a class="sc" id="4"></a><a class="ms" id="p_22J_1531"></a><a class="msdiv" id="msdiv42"></a>“Na vāca­mu­pajīvanti,<br>
aphalaṃ giramudīritaṃ;<br>
Yo ca datvā avākayirā,<br>
taṃ dukkarataraṃ tato;<br>
Sabbaññaṃ sukaraṃ ṭhānaṃ,<br>
evaṃ jānāhi maddava”.</p>
<p><a class="sc" id="5"></a><a class="pts" id="pts3.340"></a><a class="ms" id="p_22J_1532"></a><a class="msdiv" id="msdiv43"></a>“Byākāsi pukkuso pañhaṃ,<br>
atthaṃ dhammassa kovido;<br>
Senakaṃ dāni pucchāmi,<br>
kiṃ dukkarataraṃ tato;<br>
Yadaññaṃ dukkaraṃ ṭhānaṃ,<br>
taṃ me akkhāhi pucchito”.</p>
<p><a class="sc" id="6"></a><a class="ms" id="p_22J_1533"></a><a class="msdiv" id="msdiv44"></a>“Dadeyya puriso dānaṃ,<br>
appaṃ vā yadi vā bahuṃ;<br>
Yo ca datvā <span class="var" title="nānutape (bj, pts1)" id="note893">nānutappe</span>,<br>
taṃ dukkarataraṃ tato;<br>
Sabbaññaṃ sukaraṃ ṭhānaṃ,<br>
evaṃ jānāhi maddava”.</p>
<p><a class="sc" id="7"></a><a class="pts" id="pts3.341"></a><a class="ms" id="p_22J_1534"></a><a class="msdiv" id="msdiv45"></a>“Byākāsi āyuro pañhaṃ,<br>
atho pukkusaporiso;<br>
Sabbe pañhe atibhoti,<br>
yathā bhāsati senako”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1535"></a><span class="var" title="­dasaṇṇa­ka­jātakaṃ (bj, s2, s3, pts1)" id="note894">Paṇṇakajātakaṃ</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
