<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja471">
<article>
<div class="hgroup">
<p class="division">Jātaka</p>
<p>Dvāda­sa­ka­nipāta</p>
<p>Cūḷa­kuṇāla­vagga</p>
<h1>8. Meṇḍa­ka­pañha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.186"></a><a class="ms" id="p_22J_2339"></a><a class="msdiv" id="msdiv94"></a>“Yesaṃ na kadāci bhūtapubbaṃ,<br>
<span class="var" title="sakkhiṃ (bj, pts1) | sakhi (s2, s3)" id="note1392">Sakhyaṃ</span> satta­padam­pi­masmi loke;<br>
Jātā amittā duve sahāyā,<br>
Paṭisandhāya caranti kissa hetu”.</p>
<p><a class="sc" id="2"></a><a class="ms" id="p_22J_2340"></a><a class="msdiv" id="msdiv95"></a>“Yadi me ajja pātarāsakāle,<br>
Pañhaṃ na sakkuṇeyyātha vattumetaṃ;<br>
Raṭṭhā pabbājayissāmi vo sabbe,<br>
Na hi mattho dup­pañña­jāti­kehi”.</p>
<p><a class="sc" id="3"></a><a class="ms" id="p_22J_2341"></a><a class="msdiv" id="msdiv96"></a>“Mahā­jana­sa­māga­mamhi ghore,<br>
Jana­kolā­hala­saṅga­mamhi jāte;<br>
Vikkhittamanā anekacittā,<br>
Pañhaṃ na sakkuṇoma vattumetaṃ.</p>
<p><a class="sc" id="4"></a><a class="ms" id="p_22J_2342"></a><a class="msdiv" id="msdiv97"></a>Ekaggacittāva ekamekā,<br>
Rahasi gatā <span class="var" title="atthāni cintayitvā (s2, s3, mr)" id="note1393">atthaṃ nicintayitvā</span>;<br>
Paviveke sammasitvāna dhīrā,<br>
Atha vakkhanti janinda etamatthaṃ”.</p>
<p><a class="sc" id="5"></a><a class="ms" id="p_22J_2343"></a><a class="msdiv" id="msdiv98"></a>“Ugga­putta­rāja­putti­yānaṃ,<br>
Urabbhassa maṃsaṃ piyaṃ manāpaṃ;<br>
Na sunakhassa te adenti maṃsaṃ,<br>
Atha meṇḍassa suṇena sakhyamassa”.</p>
<p><a class="sc" id="6"></a><a class="ms" id="p_22J_2344"></a><a class="msdiv" id="msdiv99"></a>“Cammaṃ vihananti eḷakassa,<br>
<span class="var" title="assa­piṭ­ṭhattha­ra­ṇa­su­khassa (bj) | assa­piṭ­ṭhattha­ra­ṇaṃ sukhassa (s2, s3)" id="note1394">Assa­piṭ­ṭhattha­ras­su­khassa</span> hetu;<br>
Na ca te sunakhassa attharanti,<br>
Atha meṇḍassa suṇena sakhyamassa”.</p>
<p><a class="sc" id="7"></a><a class="ms" id="p_22J_2345"></a><a class="msdiv" id="msdiv100"></a>“Āvel­lita­siṅgiko hi meṇḍo,<br>
Na ca sunakhassa visāṇakāni atthi;<br>
Tiṇabhakkho maṃsabhojano ca,<br>
Atha meṇḍassa suṇena sakhyamassa”.</p>
<p><a class="sc" id="8"></a><a class="ms" id="p_22J_2346"></a><a class="msdiv" id="msdiv101"></a>“Tiṇamāsi palāsamāsi meṇḍo,<br>
Na ca sunakho tiṇamāsi no palāsaṃ;<br>
Gaṇheyya suṇo sasaṃ biḷāraṃ,<br>
Atha meṇḍassa suṇena sakhyamassa”.</p>
<p><a class="sc" id="9"></a><a class="ms" id="p_22J_2347"></a><a class="msdiv" id="msdiv102"></a>“Aṭṭhaḍḍhapado catuppadassa,<br>
Meṇḍo aṭṭhanakho adissamāno;<br>
Chā­diya­māharatī ayaṃ imassa,<br>
Maṃsaṃ āharatī ayaṃ amussa.</p>
<p><a class="sc" id="10"></a><a class="ms" id="p_22J_2348"></a><a class="msdiv" id="msdiv103"></a>Pāsādavaragato videhaseṭṭho,<br>
Vitihāraṃ añña­mañña­bhoja­nā­naṃ;<br>
<span class="var" title="addasa (s2, s3, mr)" id="note1395">Addakkhi</span> kira sakkhikaṃ janindo,<br>
<span class="var" title="bhobhukkhassa ca puṇṇamukhassa (bj) | bubhukkassa puṇṇamukhassa (s2, s3)" id="note1396">Bubhukkassa puṇṇaṃmukhassa</span> cetaṃ”.</p>
<p><a class="sc" id="11"></a><a class="ms" id="p_22J_2349"></a><a class="msdiv" id="msdiv104"></a>“Lābhā vata me anapparūpā,<br>
Yassa medisā paṇḍitā kulamhi;<br>
Pañhassa gambhīragataṃ nipuṇamatthaṃ,<br>
Paṭivijjhanti subhāsitena dhīrā.</p>
<p><a class="sc" id="12"></a><a class="ms" id="p_22J_2350"></a><a class="msdiv" id="msdiv105"></a>Assata­ri­rathañca ekamekaṃ,<br>
Phītaṃ gāmavarañca ekamekaṃ;<br>
Sabbesaṃ vo dammi paṇḍitānaṃ,<br>
Para­map­patī­ta­mano subhāsitenā”ti.</p>
</blockquote>
<p class="endsutta"><a class="sc" id="13"></a><a class="ms" id="p_22J_2351"></a><span class="var" title="meṇḍa­ka­pañhā­jātakaṃ (s2, s3) | meṇḍakajātakaṃ (pts1)" id="note1397">Meṇḍa­ka­pañha­jātakaṃ</span> aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
