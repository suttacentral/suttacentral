<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja333">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>3. Pakka­godha­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.108"></a><a class="ms" id="p_22J_1049"></a><a class="msdiv" id="msdiv129"></a>“Tadeva me tvaṃ vidito,<br>
vanamajjhe rathesabha;<br>
Yassa te khag­ga­baddhassa,<br>
sannaddhassa tirīṭino;<br>
Assat­tha­duma­sā­khāya,<br>
pakkā godhā palāyatha”.</p>
<p><a class="sc" id="2"></a><a class="ms" id="p_22J_1050"></a><a class="msdiv" id="msdiv130"></a>“Name namantassa bhaje bhajantaṃ,<br>
Kiccā­nu­kub­bassa kareyya kiccaṃ;<br>
Nānattha­kā­massa kareyya atthaṃ,<br>
Asam­bha­jantampi na sambhajeyya.</p>
<p><a class="sc" id="3"></a><a class="ms" id="p_22J_1051"></a><a class="msdiv" id="msdiv131"></a>Caje cajantaṃ vanathaṃ na kayirā,<br>
Apetacittena na sambhajeyya;<br>
Dijo dumaṃ <span class="var" title="phalaṃva (si, s2, s3, mr)" id="note593">khīṇaphalanti</span> ñatvā,<br>
Aññaṃ samekkheyya mahā hi loko”.</p>
<p><a class="sc" id="4"></a><a class="pts" id="pts3.109"></a><a class="ms" id="p_22J_1052"></a><a class="msdiv" id="msdiv132"></a>“So te karissāmi yathānubhāvaṃ,<br>
Kataññutaṃ <span class="var" title="khattiyo (s2, s3, mr)" id="note594">khattiye</span> pekkhamāno;<br>
Sabbañca te issariyaṃ dadāmi,<br>
Yassicchasī tassa tuvaṃ dadāmī”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1053"></a><span class="var" title="godhajātakaṃ (s2, s3, pts1)" id="note595">Pakka­godha­jātakaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
