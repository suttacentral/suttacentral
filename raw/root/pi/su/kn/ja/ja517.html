<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja517">
<article>
<div class="hgroup">
<p class="division">Jātaka</p>
<p>Tiṃsanipāta</p>
<p>Kiṃchandavagga</p>
<h1>7. Dakarak­kha­sa­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts5.75"></a><a class="ms" id="p_22J_3485"></a><a class="msdiv" id="msdiv224"></a>“Sace vo vuyhamānānaṃ,<br>
sattannaṃ udakaṇṇave;<br>
­Manus­sa­bali­mesāno,<br>
nāvaṃ gaṇheyya rakkhaso;<br>
Anupubbaṃ kathaṃ datvā,<br>
muñcesi <span class="var" title="dakarakkhino (bj) | dakarakkhato (pts1)" id="note2200">dakarakkhasā</span>”.</p>
<p><a class="sc" id="2"></a><a class="ms" id="p_22J_3486"></a><a class="msdiv" id="msdiv225"></a>“Mātaraṃ paṭhamaṃ dajjaṃ,<br>
Bhariyaṃ datvāna bhātaraṃ;<br>
Tato sahāyaṃ datvāna,<br>
Pañcamaṃ <span class="var" title="dajja (s2, s3)" id="note2201">dajjaṃ</span> brāhmaṇaṃ;<br>
Chaṭṭhāhaṃ dajjamattānaṃ,<br>
Neva dajjaṃ mahosadhaṃ”.</p>
<p><a class="sc" id="3"></a><a class="ms" id="p_22J_3487"></a><a class="msdiv" id="msdiv226"></a>“Posetā te janettī ca,<br>
dīgha­rat­tā­nukam­pikā;<br>
Chabbhī tayi <span class="var" title="paduṭṭhasmiṃ (bj, s2, s3, pts1)" id="note2202">padussati</span>,<br>
paṇḍitā atthadassinī;<br>
Aññaṃ upanisaṃ katvā,<br>
vadhā taṃ parimocayi.</p>
<p><a class="sc" id="4"></a><a class="ms" id="p_22J_3488"></a><a class="msdiv" id="msdiv227"></a>Taṃ <span class="var" title="tādisaṃ (bj, mr)" id="note2203">tādisiṃ</span> pāṇadadiṃ,<br>
orasaṃ <span class="var" title="gabbhadhāriṇiṃ (bj) | gabbhadhārinaṃ (pts1)" id="note2204">gabbhadhāriniṃ</span>;<br>
Mātaraṃ kena dosena,<br>
dajjāsi <span class="var" title="dakarakkhato (pts1)" id="note2205">dakarakkhino</span>”.</p>
<p><a class="sc" id="5"></a><a class="pts" id="pts6.472"></a><a class="ms" id="p_22J_3489"></a><a class="msdiv" id="msdiv228"></a>“Daharā viyalaṅkāraṃ,<br>
dhāreti apiḷandhanaṃ;<br>
Dovārike anīkaṭṭhe,<br>
ativelaṃ <span class="var" title="sañjagghati (mr)" id="note2206">pajagghati</span>.</p>
<p><a class="sc" id="6"></a><a class="ms" id="p_22J_3490"></a><a class="msdiv" id="msdiv229"></a>Athopi paṭirājūnaṃ,<br>
sayaṃ dūtāni sāsati;<br>
Mātaraṃ tena dosena,<br>
dajjāhaṃ dakarakkhino”.</p>
<p><a class="sc" id="7"></a><a class="pts" id="pts6.473"></a><a class="ms" id="p_22J_3491"></a><a class="msdiv" id="msdiv230"></a>“Itthigumbassa pavarā,<br>
<span class="var" title="accan­ta­pi­yavā­dinī (bj, pts1)" id="note2207">accantaṃ piyabhāṇinī</span>;<br>
<span class="var" title="anubbatā (s2, s3) | anupubbatā (mr)" id="note2208">Anuggatā</span> sīlavatī,<br>
chāyāva anapāyinī.</p>
<p><a class="sc" id="8"></a><a class="ms" id="p_22J_3492"></a><a class="msdiv" id="msdiv231"></a>Akkodhanā <span class="var" title="paññavatī (bj, pts1)" id="note2209">puññavatī</span>,<br>
paṇḍitā atthadassinī;<br>
Ubbariṃ kena dosena,<br>
dajjāsi dakarakkhino”.</p>
<p><a class="sc" id="9"></a><a class="ms" id="p_22J_3493"></a><a class="msdiv" id="msdiv232"></a>“Khiḍḍā­rati­samā­pannaṃ,<br>
anat­thava­sa­māgataṃ;<br>
Sā maṃ sakāna puttānaṃ,<br>
ayācaṃ yācate dhanaṃ.</p>
<p><a class="sc" id="10"></a><a class="ms" id="p_22J_3494"></a><a class="msdiv" id="msdiv233"></a>Sohaṃ dadāmi <span class="var" title="sārato (s2, s3)" id="note2210">sāratto</span>,<br>
bahuṃ uccāvacaṃ dhanaṃ;<br>
Suduccajaṃ cajitvāna,<br>
pacchā socāmi dummano;<br>
Ubbariṃ tena dosena,<br>
dajjāhaṃ dakarakkhino”.</p>
<p><a class="sc" id="11"></a><a class="pts" id="pts6.474"></a><a class="ms" id="p_22J_3495"></a><a class="msdiv" id="msdiv234"></a>“Yenocitā <span class="var" title="jānapadā (bj, s2, s3, pts1)" id="note2211">janapadā</span>,<br>
ānītā ca paṭiggahaṃ;<br>
Ābhataṃ pararajjebhi,<br>
abhiṭṭhāya bahuṃ dhanaṃ.</p>
<p><a class="sc" id="12"></a><a class="ms" id="p_22J_3496"></a><a class="msdiv" id="msdiv235"></a>Dhanuggahānaṃ pavaraṃ,<br>
sūraṃ tikhiṇa­manti­naṃ;<br>
Bhātaraṃ kena dosena,<br>
dajjāsi dakarakkhino”.</p>
<p><a class="sc" id="13"></a><a class="ms" id="p_22J_3497"></a><a class="msdiv" id="msdiv236"></a>“<span class="var" title="mayocitā (bj) | mayācitā (pts1)" id="note2212">Yenocitā</span> janapadā,<br>
ānītā ca paṭiggahaṃ;<br>
Ābhataṃ pararajjebhi,<br>
abhiṭṭhāya bahuṃ dhanaṃ.</p>
<p><a class="sc" id="14"></a><a class="ms" id="p_22J_3498"></a><a class="msdiv" id="msdiv237"></a>Dhanuggahānaṃ pavaro,<br>
sūro <span class="var" title="tikhiṇamantino (mr)" id="note2213">tikhiṇamanti ca</span>;<br>
<span class="var" title="mayā so (pts1)" id="note2214">Mayāyaṃ</span> sukhito rājā,<br>
atimaññati dārako.</p>
<p><a class="sc" id="15"></a><a class="ms" id="p_22J_3499"></a><a class="msdiv" id="msdiv238"></a>Upaṭṭhānampi me ayye,<br>
na so eti yathā pure;<br>
Bhātaraṃ tena dosena,<br>
dajjāhaṃ dakarakkhino”.</p>
<p><a class="sc" id="16"></a><a class="pts" id="pts6.475"></a><a class="ms" id="p_22J_3500"></a><a class="msdiv" id="msdiv239"></a>“Ekarattena ubhayo,<br>
tvañceva <span class="var" title="dhanusekhavā (bj, s2, s3, pts1)" id="note2215">dhanusekha ca</span>;<br>
Ubho jātettha pañcālā,<br>
sahāyā susamāvayā.</p>
<p><a class="sc" id="17"></a><a class="ms" id="p_22J_3501"></a><a class="msdiv" id="msdiv240"></a>Cariyā taṃ <span class="var" title="anubandho (mr)" id="note2216">anubandhittho</span>,<br>
ekadukkhasukho tava;<br>
Ussukko te divārattiṃ,<br>
sabbakiccesu byāvaṭo;<br>
Sahāyaṃ kena dosena,<br>
dajjāsi dakarakkhino”.</p>
<p><a class="sc" id="18"></a><a class="ms" id="p_22J_3502"></a><a class="msdiv" id="msdiv241"></a>“<span class="var" title="cariyāya ayaṃ (bj, pts1)" id="note2217">Cariyā maṃ ayaṃ</span> ayye,<br>
<span class="var" title="sañjagghittho (s2, s3)" id="note2218">pajagghittho</span> mayā saha;<br>
Ajjāpi tena vaṇṇena,<br>
ativelaṃ pajagghati.</p>
<p><a class="sc" id="19"></a><a class="ms" id="p_22J_3503"></a><a class="msdiv" id="msdiv242"></a>Ubbariyāpihaṃ ayye,<br>
mantayāmi rahogato;<br>
<span class="var" title="anāmantā (bj, pts1)" id="note2219">Anāmanto</span> pavisati,<br>
pubbe appaṭivedito.</p>
<p><a class="sc" id="20"></a><a class="ms" id="p_22J_3504"></a><a class="msdiv" id="msdiv243"></a><span class="var" title="laddhavāro (bj, pts1)" id="note2220">Laddhadvāro</span> katokāso,<br>
ahirikaṃ anādaraṃ;<br>
Sahāyaṃ tena dosena,<br>
dajjāhaṃ dakarakkhino”.</p>
<p><a class="sc" id="21"></a><a class="ms" id="p_22J_3505"></a><a class="msdiv" id="msdiv244"></a>“Kusalo sabba­nimittā­naṃ,<br>
<span class="var" title="rudaññū (bj, s2, s3, pts1)" id="note2221">rutaññū</span> āgatāgamo;<br>
Uppāte supine yutto,<br>
niyyāne ca pavesane.</p>
<p><a class="sc" id="22"></a><a class="pts" id="pts6.476"></a><a class="ms" id="p_22J_3506"></a><a class="msdiv" id="msdiv245"></a><span class="var" title="paddho (bj, pts1)" id="note2222">Paṭṭho</span> bhū­manta­likkhas­miṃ,<br>
­Nak­khat­ta­pada­kovido;<br>
Brāhmaṇaṃ kena dosena,<br>
Dajjāsi dakarakkhino”.</p>
<p><a class="sc" id="23"></a><a class="ms" id="p_22J_3507"></a><a class="msdiv" id="msdiv246"></a>“Parisāyampi me ayye,<br>
ummīlitvā udikkhati;<br>
Tasmā accabhamuṃ luddaṃ,<br>
dajjāhaṃ dakarakkhino”.</p>
<p><a class="sc" id="24"></a><a class="ms" id="p_22J_3508"></a><a class="msdiv" id="msdiv247"></a>“Sasa­mudda­pariyā­yaṃ,<br>
mahiṃ sāgarakuṇḍalaṃ;<br>
Vasundharaṃ āvasasi,<br>
amacca­pari­vārito.</p>
<p><a class="sc" id="25"></a><a class="ms" id="p_22J_3509"></a><a class="msdiv" id="msdiv248"></a>Cāturanto mahāraṭṭho,<br>
vijitāvī mahabbalo;<br>
Pathabyā ekarājāsi,<br>
yaso te vipulaṃ gato.</p>
<p><a class="sc" id="26"></a><a class="ms" id="p_22J_3510"></a><a class="msdiv" id="msdiv249"></a>Soḷasit­thi­sahas­sāni,<br>
āmutta­maṇi­kuṇḍalā;<br>
Nānājanapadā nārī,<br>
devakaññūpamā subhā.</p>
<p><a class="sc" id="27"></a><a class="ms" id="p_22J_3511"></a><a class="msdiv" id="msdiv250"></a>Evaṃ sabbaṅ­ga­sam­pannaṃ,<br>
sabba­kāma­samid­dhi­naṃ;<br>
Sukhitānaṃ piyaṃ dīghaṃ,<br>
jīvitaṃ āhu khattiya.</p>
<p><a class="sc" id="28"></a><a class="ms" id="p_22J_3512"></a><a class="msdiv" id="msdiv251"></a>Atha tvaṃ kena vaṇṇena,<br>
kena vā pana hetunā;<br>
Paṇḍitaṃ anurakkhanto,<br>
pāṇaṃ cajasi duccajaṃ”.</p>
<p><a class="sc" id="29"></a><a class="pts" id="pts6.477"></a><a class="ms" id="p_22J_3513"></a><a class="msdiv" id="msdiv252"></a>“Yatopi āgato ayye,<br>
mama hatthaṃ mahosadho;<br>
Nābhijānāmi dhīrassa,<br>
anumattampi dukkaṭaṃ.</p>
<p><a class="sc" id="30"></a><a class="ms" id="p_22J_3514"></a><a class="msdiv" id="msdiv253"></a>Sace ca kismici kāle,<br>
maraṇaṃ me pure siyā;<br>
So me <span class="var" title="putte ca me (bj, s2, s3, pts1)" id="note2223">putte</span> paputte ca,<br>
sukhāpeyya mahosadho.</p>
<p><a class="sc" id="31"></a><a class="ms" id="p_22J_3515"></a><a class="msdiv" id="msdiv254"></a>Anāgataṃ paccuppannaṃ,<br>
<span class="var" title="sabbamatthaṃ vipassati (bj, s2, s3, pts1)" id="note2224">sabbamatthampi passati</span>;<br>
Anāparā­dha­kamman­taṃ,<br>
na dajjaṃ dakarakkhino”.</p>
<p><a class="sc" id="32"></a><a class="ms" id="p_22J_3516"></a><a class="msdiv" id="msdiv255"></a>“Idaṃ suṇātha pañcālā,<br>
<span class="var" title="cūlanīyassa (bj) | cūḷaniyassa (pts1)" id="note2225">cūḷaneyyassa</span> bhāsitaṃ;<br>
Paṇḍitaṃ anurakkhanto,<br>
pāṇaṃ cajati duccajaṃ.</p>
<p><a class="sc" id="33"></a><a class="pts" id="pts6.478"></a><a class="ms" id="p_22J_3517"></a><a class="msdiv" id="msdiv256"></a>Mātu bhariyāya bhātucca,<br>
sakhino brāhmaṇassa ca;<br>
Attano cāpi pañcālo,<br>
channaṃ cajati jīvitaṃ.</p>
<p><a class="sc" id="34"></a><a class="ms" id="p_22J_3518"></a><a class="msdiv" id="msdiv257"></a>Evaṃ <span class="var" title="mahiddhiyā (s2, s3) | mahiddhikā (pts1, mr)" id="note2226">mahatthikā</span> paññā,<br>
nipuṇā sādhucintinī;<br>
Diṭṭha­dhamma­hi­tatthāya,<br>
sam­parā­ya­su­khāya cā”ti.</p>
</blockquote>
<p class="endsutta"><a class="sc" id="35"></a><a class="ms" id="p_22J_3519"></a>Dakarak­kha­sa­jātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
