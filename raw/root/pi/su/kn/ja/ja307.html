<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja307">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kāliṅgavagga</p>
<h1>7. Palāsajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.24"></a><a class="ms" id="p_22J_913"></a><a class="msdiv" id="msdiv25"></a>“Acetanaṃ brāhmaṇa assuṇantaṃ,<br>
Jāno ajānantamimaṃ palāsaṃ;<br>
Āraddhaviriyo dhuvaṃ appamatto,<br>
Sukhaseyyaṃ pucchasi kissa hetu”.</p>
<p><a class="sc" id="2"></a><a class="ms" id="p_22J_914"></a><a class="msdiv" id="msdiv26"></a>“Dūre suto ceva brahā ca rukkho,<br>
Dese ṭhito bhūta­nivāsa­rūpo;<br>
Tasmā namassāmi imaṃ palāsaṃ,<br>
Ye cettha bhūtā <span class="var" title="te ca (bj, pts1)" id="note502">te</span> dhanassa hetu”.</p>
<p><a class="sc" id="3"></a><a class="ms" id="p_22J_915"></a><a class="msdiv" id="msdiv27"></a>“So te karissāmi yathānubhāvaṃ,<br>
Kataññutaṃ brāhmaṇa pekkhamāno;<br>
Kathañhi āgamma sataṃ sakāse,<br>
Moghāni te assu pariphanditāni.</p>
<p><a class="sc" id="4"></a><a class="ms" id="p_22J_916"></a><a class="msdiv" id="msdiv28"></a>Yo tin­du­ka­rukkhassa <span class="var" title="puro (mr)" id="note503">paro</span> <span class="var" title="pilakkhu (bj, pts1) | milakkhu (mr)" id="note504">pilakkho</span>,<br>
Parivārito pubbayañño uḷāro;<br>
Tassesa mūlasmiṃ nidhi nikhāto,<br>
Adāyādo gaccha taṃ uddharāhī”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_917"></a>Palāsajātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
