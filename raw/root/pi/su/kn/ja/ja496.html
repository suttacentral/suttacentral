<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja496">
<article>
<div class="hgroup">
<p class="division">Jātaka</p>
<p>­Pa­kiṇṇa­ka­nipāta</p>
<p>Sāli­kedāra­vagga</p>
<h1>13. Bhik­khā­param­para­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.371"></a><a class="ms" id="p_22J_2829"></a><a class="msdiv" id="msdiv270"></a>“Sukhumālarūpaṃ <span class="var" title="disvāna (bj, pts1)" id="note1767">disvā</span>,<br>
raṭṭhā vivanamāgataṃ;<br>
Kūṭā­gāra­va­rūpetaṃ,<br>
<span class="var" title="... mupocitaṃ (s2, s3, pts1, mr)" id="note1768">mahā­sayana­mu­pāsi­taṃ</span>.</p>
<p><a class="sc" id="2"></a><a class="ms" id="p_22J_2830"></a><a class="msdiv" id="msdiv271"></a>Tassa te pemakenāhaṃ,<br>
adāsiṃ <span class="var" title="baddhamodanaṃ (bj, pts1)" id="note1769">vaḍḍhamodanaṃ</span>;<br>
Sālīnaṃ vicitaṃ bhattaṃ,<br>
suciṃ maṃsūpasecanaṃ.</p>
<p><a class="sc" id="3"></a><a class="ms" id="p_22J_2831"></a><a class="msdiv" id="msdiv272"></a>Taṃ tvaṃ bhattaṃ paṭiggayha,<br>
brāhmaṇassa <span class="var" title="apāpayi (bj) | adāpayi (s2, s3, pts1)" id="note1770">adāsayi</span>;<br>
<span class="var" title="attanā (pts1 aṭṭhakathāyaṃ. pāṭhantaraṃ)" id="note1771">Attānaṃ</span> anasitvāna,<br>
koyaṃ dhammo namatthu te”.</p>
<p><a class="sc" id="4"></a><a class="ms" id="p_22J_2832"></a><a class="msdiv" id="msdiv273"></a>“Ācariyo brāhmaṇo mayhaṃ,<br>
kiccākiccesu <span class="var" title="vāvaṭo (mr)" id="note1772">byāvaṭo</span>;<br>
Garu ca <span class="var" title="āmantaṇīyo (pts1)" id="note1773">āmantanīyo</span> ca,<br>
dātumarahāmi bhojanaṃ”.</p>
<p><a class="sc" id="5"></a><a class="ms" id="p_22J_2833"></a><a class="msdiv" id="msdiv274"></a>“Brāhmaṇaṃ dāni pucchāmi,<br>
gotamaṃ rājapūjitaṃ;<br>
Rājā te bhattaṃ pādāsi,<br>
suciṃ maṃsūpasecanaṃ.</p>
<p><a class="sc" id="6"></a><a class="ms" id="p_22J_2834"></a><a class="msdiv" id="msdiv275"></a>Taṃ tvaṃ bhattaṃ paṭiggayha,<br>
isissa bhojanaṃ adā;<br>
Akhettaññūsi dānassa,<br>
koyaṃ dhammo namatthu te”.</p>
<p><a class="sc" id="7"></a><a class="ms" id="p_22J_2835"></a><a class="msdiv" id="msdiv276"></a>“Bharāmi <span class="var" title="putte dāre (bj, pts1)" id="note1774">puttadāre</span> ca,<br>
gharesu <span class="var" title="gathito (bj, pts1)" id="note1775">gadhito</span> ahaṃ;<br>
Bhuñje mānusake kāme,<br>
anusāsāmi rājino.</p>
<p><a class="sc" id="8"></a><a class="ms" id="p_22J_2836"></a><a class="msdiv" id="msdiv277"></a><span class="var" title="āraññakassa (bj, pts1)" id="note1776">Āraññikassa</span> isino,<br>
cirarattaṃ tapassino;<br>
Vuḍḍhassa bhāvitattassa,<br>
dātumarahāmi bhojanaṃ”.</p>
<p><a class="sc" id="9"></a><a class="ms" id="p_22J_2837"></a><a class="msdiv" id="msdiv278"></a>“Isiñca dāni pucchāmi,<br>
kisaṃ dhama­ni­san­tha­taṃ;<br>
­Parūḷ­ha­kaccha­na­kha­lomaṃ,<br>
paṅkadantaṃ rajassiraṃ.</p>
<p><a class="sc" id="10"></a><a class="ms" id="p_22J_2838"></a><a class="msdiv" id="msdiv279"></a>Eko araññe <span class="var" title="vihāsi (mr)" id="note1777">viharasi</span>,<br>
nāvakaṅkhasi jīvitaṃ;<br>
Bhikkhu kena tayā seyyo,<br>
yassa tvaṃ bhojanaṃ adā”.</p>
<p><a class="sc" id="11"></a><a class="ms" id="p_22J_2839"></a><a class="msdiv" id="msdiv280"></a>“<span class="var" title="kha­ṇa­mālu­kalambāni (s2, s3, mr)" id="note1778">Kha­ṇan­tā­lu­kalambāni</span>,<br>
<span class="var" title="biḷālitak­kaḷāni ca (bj, pts1)" id="note1779">bilālitak­kalāni ca</span>;<br>
Dhunaṃ sāmākanīvāraṃ,<br>
<span class="var" title="saṃhāriyaṃ pahāriyaṃ (s2, s3) | saṃsāriyaṃ pasāriyaṃ (mr)" id="note1780">saṃghāriyaṃ pasāriyaṃ</span>.</p>
<p><a class="sc" id="12"></a><a class="ms" id="p_22J_2840"></a><a class="msdiv" id="msdiv281"></a>Sākaṃ bhisaṃ madhuṃ maṃsaṃ,<br>
Badarāmalakāni ca;<br>
Tāni <span class="var" title="āhatva (bj, s2, s3) | ābhatva (pts1)" id="note1781">āharitvā</span> bhuñjāmi,<br>
Atthi me so pariggaho.</p>
<p><a class="sc" id="13"></a><a class="pts" id="pts4.372"></a><a class="ms" id="p_22J_2841"></a><a class="msdiv" id="msdiv282"></a>Pacanto apacantassa,<br>
amamassa <span class="var" title="akiñcano (bj, mr)" id="note1782">sakiñcano</span>;<br>
Anādānassa sādāno,<br>
dātumarahāmi bhojanaṃ”.</p>
<p><a class="sc" id="14"></a><a class="ms" id="p_22J_2842"></a><a class="msdiv" id="msdiv283"></a>“Bhikkhuñca dāni pucchāmi,<br>
tuṇhīmāsīna subbataṃ;<br>
Isi te bhattaṃ pādāsi,<br>
suciṃ maṃsūpasecanaṃ.</p>
<p><a class="sc" id="15"></a><a class="ms" id="p_22J_2843"></a><a class="msdiv" id="msdiv284"></a>Taṃ tvaṃ bhattaṃ paṭiggayha,<br>
tuṇhī bhuñjasi ekako;<br>
Nāññaṃ <span class="var" title="kiñci (mr)" id="note1783">kañci</span> nimantesi,<br>
koyaṃ dhammo namatthu te”.</p>
<p><a class="sc" id="16"></a><a class="ms" id="p_22J_2844"></a><a class="msdiv" id="msdiv285"></a>“Na pacāmi na pācemi,<br>
na chindāmi na chedaye;<br>
Taṃ maṃ akiñcanaṃ ñatvā,<br>
sabbapāpehi ārataṃ.</p>
<p><a class="sc" id="17"></a><a class="ms" id="p_22J_2845"></a><a class="msdiv" id="msdiv286"></a>Vāmena bhikkhamādāya,<br>
dakkhiṇena kamaṇḍaluṃ;<br>
Isi me bhattaṃ pādāsi,<br>
suciṃ maṃsūpasecanaṃ.</p>
<p><a class="sc" id="18"></a><a class="ms" id="p_22J_2846"></a><a class="msdiv" id="msdiv287"></a>Ete hi dātumarahanti,<br>
samamā sapariggahā;<br>
Paccanīkamahaṃ maññe,<br>
yo dātāraṃ nimantaye”.</p>
<p><a class="sc" id="19"></a><a class="pts" id="pts4.373"></a><a class="ms" id="p_22J_2847"></a><a class="msdiv" id="msdiv288"></a>“Atthāya vata me ajja,<br>
idhāgacchi rathesabho;<br>
<span class="var" title="ito pubbe na pajānāmi (bj) | ito pubbe na jānāmi (pts1)" id="note1784">Sohaṃ ajja pajānāmi</span>,<br>
yattha dinnaṃ mahapphalaṃ.</p>
<p><a class="sc" id="20"></a><a class="ms" id="p_22J_2848"></a><a class="msdiv" id="msdiv289"></a>Raṭṭhesu giddhā rājāno,<br>
Kiccākiccesu brāhmaṇā;<br>
Isī mūlaphale giddhā,<br>
Vippamuttā ca bhikkhavo”ti. (2219)</p>
</blockquote>
<p class="endsutta"><a class="sc" id="21"></a><a class="ms" id="p_22J_2849"></a>Bhik­khā­param­para­jātakaṃ terasamaṃ.</p>
<p class="endsection"><a class="sc" id="22"></a><a class="ms" id="p_22J_2850"></a>­Pa­kiṇṇa­ka­nipātaṃ niṭṭhitaṃ.</p>
<p class="endsection summary"><a class="sc" id="23"></a><a class="ms" id="p_22J_2851"></a>Tassuddānaṃ</p>
<blockquote class="uddanagatha">
<p><a class="sc" id="24"></a><a class="ms" id="p_22J_2852"></a>Suva kinnara mukka kharājinaso,<br>
Bhisajāta mahesi kapotavaro;<br>
Atha mora satacchaka vāṇijako,<br>
Atha rāja sabrāhmaṇa bhikkhaparanti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
