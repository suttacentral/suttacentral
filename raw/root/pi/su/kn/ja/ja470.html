<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja470">
<article>
<div class="hgroup">
<p class="division">Jātaka</p>
<p>Dvāda­sa­ka­nipāta</p>
<p>Cūḷa­kuṇāla­vagga</p>
<h1>7. Kosiyajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.186"></a><a class="ms" id="p_22J_2317"></a><a class="msdiv" id="msdiv73"></a>“Neva kiṇāmi napi vikkiṇāmi,<br>
Na cāpi me sannicayo <span class="var" title="idhatthi (s2, s3)" id="note1379">ca atthi</span>;<br>
Sukiccharūpaṃ vatidaṃ parittaṃ,<br>
Patthodano nālamayaṃ duvinnaṃ”.</p>
<p><a class="sc" id="2"></a><a class="ms" id="p_22J_2318"></a><a class="msdiv" id="msdiv74"></a>“Appamhā appakaṃ dajjā,<br>
anumajjhato majjhakaṃ;<br>
Bahumhā bahukaṃ dajjā,<br>
adānaṃ <span class="var" title="nūpapajjati (s2, s3) | na upapajjati (pts1)" id="note1380">nupapajjati</span>.</p>
<p><a class="sc" id="3"></a><a class="ms" id="p_22J_2319"></a><a class="msdiv" id="msdiv75"></a>Taṃ taṃ vadāmi kosiya,<br>
dehi dānāni bhuñja ca”.<br>
<span class="var" title="ariyaṃ maggaṃ samāruha (bj, pts1)" id="note1381">Ariyamaggaṃ samārūha</span>,<br>
nekāsī labhate sukhaṃ.</p>
<p><a class="sc" id="4"></a><a class="ms" id="p_22J_2320"></a><a class="msdiv" id="msdiv76"></a>“Moghañcassa hutaṃ hoti,<br>
moghañcāpi samīhitaṃ;<br>
Atithismiṃ yo nisinnasmiṃ,<br>
eko bhuñjati bhojanaṃ.</p>
<p><a class="sc" id="5"></a><a class="ms" id="p_22J_2321"></a><a class="msdiv" id="msdiv77"></a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class="sc" id="6"></a><a class="ms" id="p_22J_2322"></a><a class="msdiv" id="msdiv78"></a>“Saccañcassa hutaṃ hoti,<br>
saccañcāpi samīhitaṃ;<br>
Atithismiṃ yo nisinnasmiṃ,<br>
neko bhuñjati bhojanaṃ.</p>
<p><a class="sc" id="7"></a><a class="ms" id="p_22J_2323"></a><a class="msdiv" id="msdiv79"></a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class="sc" id="8"></a><a class="ms" id="p_22J_2324"></a><a class="msdiv" id="msdiv80"></a>“Sarañca juhati poso,<br>
bahukāya gayāya ca;<br>
Doṇe tim­baru­titthas­miṃ,<br>
sīghasote mahāvahe.</p>
<p><a class="sc" id="9"></a><a class="ms" id="p_22J_2325"></a><a class="msdiv" id="msdiv81"></a>Atra cassa hutaṃ hoti,<br>
atra cassa samīhitaṃ;<br>
Atithismiṃ yo nisinnasmiṃ,<br>
neko bhuñjati bhojanaṃ.</p>
<p><a class="sc" id="10"></a><a class="ms" id="p_22J_2326"></a><a class="msdiv" id="msdiv82"></a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class="sc" id="11"></a><a class="ms" id="p_22J_2327"></a><a class="msdiv" id="msdiv83"></a>“Baḷisañhi so <span class="var" title="niggilati (bj, pts1)" id="note1382">nigilati</span>,<br>
dīghasuttaṃ sabandhanaṃ;<br>
Atithismiṃ yo nisinnasmiṃ,<br>
eko bhuñjati bhojanaṃ.</p>
<p><a class="sc" id="12"></a><a class="ms" id="p_22J_2328"></a><a class="msdiv" id="msdiv84"></a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class="sc" id="13"></a><a class="ms" id="p_22J_2329"></a><a class="msdiv" id="msdiv85"></a>“Uḷāravaṇṇā vata brāhmaṇā ime,<br>
Ayañca vo sunakho kissa hetu;<br>
Uccāvacaṃ vaṇṇanibhaṃ vikubbati,<br>
Akkhātha no brāhmaṇā ke nu tumhe”.</p>
<p><a class="sc" id="14"></a><a class="ms" id="p_22J_2330"></a><a class="msdiv" id="msdiv86"></a>“<span class="var" title="sūriyo ca (mr)" id="note1383">Cando ca suriyo ca</span> ubho idhāgatā,<br>
Ayaṃ pana mātali devasārathi;<br>
Sakkohamasmi tidasānamindo,<br>
Eso ca kho pañcasikhoti vuccati”.</p>
<p><a class="sc" id="15"></a><a class="ms" id="p_22J_2331"></a><a class="msdiv" id="msdiv87"></a>“<span class="var" title="mutiṅgā ca (pts1)" id="note1384">Pāṇissarā mudiṅgā ca</span>,<br>
mura­jālamba­rāni ca;<br>
Suttamenaṃ pabodhenti,<br>
paṭibuddho ca nandati”.</p>
<p><a class="sc" id="16"></a><a class="ms" id="p_22J_2332"></a><a class="msdiv" id="msdiv88"></a>“Ye kecime maccharino kadariyā,<br>
Paribhāsakā samaṇab­rāhma­ṇā­naṃ;<br>
Idheva nikkhippa sarīradehaṃ,<br>
Kāyassa bhedā nirayaṃ vajanti”.</p>
<p><a class="sc" id="17"></a><a class="ms" id="p_22J_2333"></a><a class="msdiv" id="msdiv89"></a>“Ye kecime <span class="var" title="sug­gati­mā­sasānā (bj, pts1) | ­suggatā­sisa­mānā (mr)" id="note1385">sug­gati­māsamānā</span>,<br>
Dhamme ṭhitā saṃyame saṃvibhāge;<br>
Idheva nikkhippa sarīradehaṃ,<br>
Kāyassa bhedā sugatiṃ vajanti.</p>
<p><a class="sc" id="18"></a><a class="ms" id="p_22J_2334"></a><a class="msdiv" id="msdiv90"></a>Tvaṃ nosi ñāti purimāsu jātisu,<br>
So maccharī <span class="var" title="kosiyo (s2, s3, mr)" id="note1386">rosako</span> pāpadhammo;<br>
Taveva atthāya idhāgatamhā,<br>
Mā pāpadhammo nirayaṃ <span class="var" title="apattha (bj, s2, s3, pts1)" id="note1387">gamittha</span>”.</p>
<p><a class="sc" id="19"></a><a class="ms" id="p_22J_2335"></a><a class="msdiv" id="msdiv91"></a>“Addhā hi maṃ vo hitakāmā,<br>
yaṃ maṃ samanusāsatha;<br>
Sohaṃ tathā karissāmi,<br>
sabbaṃ vuttaṃ hitesibhi.</p>
<p><a class="sc" id="20"></a><a class="ms" id="p_22J_2336"></a><a class="msdiv" id="msdiv92"></a>Esāhamajjeva upāramāmi,<br>
<span class="var" title="nacāpahaṃ (bj, pts1)" id="note1388">Na cāpihaṃ</span> kiñci kareyya pāpaṃ;<br>
Na cāpi me kiñci adeyyamatthi,<br>
Na cāpidatvā <span class="var" title="udakampahaṃ pibe (bj)" id="note1389">udakaṃ pivāmi</span>.</p>
<p><a class="sc" id="21"></a><a class="ms" id="p_22J_2337"></a><a class="msdiv" id="msdiv93"></a>Evañca me dadato <span class="var" title="... kāle (mr)" id="note1390">sabbakālaṃ</span>,<br>
Bhogā ime vāsava khīyissanti;<br>
Tato ahaṃ pabbajissāmi sakka,<br>
Hitvāna kāmāni yathodhikānī”ti.</p>
</blockquote>
<p class="endsutta"><a class="sc" id="22"></a><a class="ms" id="p_22J_2338"></a>Kosiyajātakaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
