<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja340">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Kokilavagga</p>
<h1>10. Visayhajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.130"></a><a class="ms" id="p_22J_1084"></a><a class="msdiv" id="msdiv157"></a>“Adāsi dānāni pure visayha,<br>
Dadato ca te khayadhammo ahosi;<br>
Ito parañce na dadeyya dānaṃ,<br>
Tiṭṭheyyuṃ te saṃyamantassa bhogā”.</p>
<p><a class="sc" id="2"></a><a class="pts" id="pts3.131"></a><a class="ms" id="p_22J_1085"></a><a class="msdiv" id="msdiv158"></a>“Anari­ya­mari­yena sahassanetta,<br>
Suduggatenāpi akiccamāhu;<br>
Mā vo dhanaṃ taṃ <span class="var" title="janinda ahuvā (bj) | ahu vā janinda (s2, s3, pts1)" id="note608">ahu devarāja</span>,<br>
Yaṃ bhogahetu vijahemu saddhaṃ.</p>
<p><a class="sc" id="3"></a><a class="ms" id="p_22J_1086"></a><a class="msdiv" id="msdiv159"></a>Yena eko ratho yāti,<br>
yāti tenāparo ratho;<br>
Porāṇaṃ nihitaṃ vattaṃ,<br>
<span class="var" title="vaddhataññeva (si) | vaḍḍhaṃ vaḍḍhataṃ ñeva (pts1)" id="note609">vattataññeva</span> vāsava.</p>
<p><a class="sc" id="4"></a><a class="ms" id="p_22J_1087"></a><a class="msdiv" id="msdiv160"></a>Yadi hessati dassāma,<br>
asante kiṃ dadāmase;<br>
Evaṃbhūtāpi dassāma,<br>
mā dānaṃ pamadamhase”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_1088"></a>Visayhajātakaṃ dasamaṃ.<br>
<span class="var" title="kokālikavaggo (bj, mr)" id="note610">Kokilavaggo</span> catuttho.</p>
<p class="endsection summary"><a class="sc" id="6"></a><a class="ms" id="p_22J_1089"></a>Tassuddānaṃ</p>
<blockquote class="uddanagatha">
<p><a class="sc" id="7"></a><a class="ms" id="p_22J_1090"></a>Ati­vela­pabhā­sati jītavaro,<br>
Vanamajjha rathesabha jimhagamo;<br>
Atha jambu tiṇāsana­pī­ṭhava­raṃ,<br>
Atha taṇḍula mora visayha dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
