<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja379">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Avāriyavagga</p>
<h1>4. Nerujātaka</h1>
</div>
<blockquote class="gatha">
<p><a class="sc" id="1"></a><a class="ms" id="p_22J_1340"></a><a class="msdiv" id="msdiv20"></a>“Kākolā kākasaṅghā ca,<br>
mayañca patataṃ <span class="var" title="vara (mr)" id="note769">varā</span>;<br>
Sabbeva sadisā homa,<br>
imaṃ āgamma pabbataṃ.</p>
<p><a class="sc" id="2"></a><a class="ms" id="p_22J_1341"></a><a class="msdiv" id="msdiv21"></a>Idha sīhā ca byagghā ca,<br>
siṅgālā ca migādhamā;<br>
Sabbeva sadisā honti,<br>
ayaṃ ko nāma pabbato”.</p>
<p><a class="sc" id="3"></a><a class="ms" id="p_22J_1342"></a><a class="msdiv" id="msdiv22"></a>“Imaṃ <span class="var" title="nerunti (bj, s2, s3)" id="note770">nerūti</span> jānanti,<br>
manussā pabbatuttamaṃ;<br>
Idha vaṇṇena sampannā,<br>
vasanti sabbapāṇino”.</p>
<p><a class="sc" id="4"></a><a class="ms" id="p_22J_1343"></a><a class="msdiv" id="msdiv23"></a>“Amānanā yattha siyā,<br>
santānaṃ vā vimānanā;<br>
Hīnasammānanā vāpi,<br>
na tattha <span class="var" title="vasatī vase (s2, s3) | vasa divase (pts1)" id="note771">vasatiṃ vase</span>.</p>
<p><a class="sc" id="5"></a><a class="ms" id="p_22J_1344"></a><a class="msdiv" id="msdiv24"></a>Yatthālaso ca dakkho ca,<br>
sūro bhīru ca pūjiyā;<br>
Na tattha santo vasanti,<br>
avisesakare <span class="var" title="nage (bj, s2, s3, pts1)" id="note772">nare</span>.</p>
<p><a class="sc" id="6"></a><a class="pts" id="pts3.248"></a><a class="ms" id="p_22J_1345"></a><a class="msdiv" id="msdiv25"></a>Nāyaṃ neru vibhajati,<br>
hīna­ukkaṭ­ṭha­maj­jhime;<br>
Avisesakaro neru,<br>
handa neruṃ jahāmase”ti.</p>
</blockquote>
<p class="endsutta"><a class="sc" id="7"></a><a class="ms" id="p_22J_1346"></a>Nerujātakaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
