<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja370">
<article>
<div class="hgroup">
<p class="division">Jātaka</p>
<p>Pañcakanipāta</p>
<p>Vaṇṇārohavagga</p>
<h1>10. Palāsajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.209"></a><a class="ms" id="p_22J_1271"></a><a class="msdiv" id="msdiv105"></a>“Haṃso palāsamavaca,<br>
nigrodho samma jāyati;<br>
<span class="var" title="aṅgasmiṃ (mr)" id="note728">Aṅkasmiṃ</span> te nisinnova,<br>
so te mammāni <span class="var" title="chejjati (s2, s3) | chijjati (mr)" id="note729">checchati</span>”.</p>
<p><a class="sc" id="2"></a><a class="ms" id="p_22J_1272"></a><a class="msdiv" id="msdiv106"></a>“<span class="var" title="vaddhitameva (mr)" id="note730">Vaḍḍhatāmeva</span> nigrodho,<br>
patiṭṭhassa bhavāmahaṃ;<br>
<span class="var" title="pitā vā mātā vā (pts1) | mātā vā pitā vā (mr)" id="note731">Yathā pitā ca mātā ca</span>,<br>
evaṃ me so bhavissati”.</p>
<p><a class="sc" id="3"></a><a class="ms" id="p_22J_1273"></a><a class="msdiv" id="msdiv107"></a>“Yaṃ tvaṃ aṅkasmiṃ vaḍḍhesi,<br>
khīrarukkhaṃ bhayānakaṃ;<br>
Āmanta kho taṃ gacchāma,<br>
vuḍḍhi massa na ruccati”.</p>
<p><a class="sc" id="4"></a><a class="pts" id="pts3.210"></a><a class="ms" id="p_22J_1274"></a><a class="msdiv" id="msdiv108"></a>“Idāni kho maṃ bhāyeti,<br>
mahā­neru­ni­dassa­naṃ;<br>
Haṃsassa anabhiññāya,<br>
mahā me bhayamāgataṃ”.</p>
<p><a class="sc" id="5"></a><a class="ms" id="p_22J_1275"></a><a class="msdiv" id="msdiv109"></a>“Na tassa vuḍḍhi kusalap­pasat­thā,<br>
Yo vaḍḍhamāno ghasate patiṭṭhaṃ;<br>
Tassūparodhaṃ parisaṅkamāno,<br>
Patārayī mūlavadhāya dhīro”ti.</p>
</blockquote>
<p class="endsutta"><a class="sc" id="6"></a><a class="ms" id="p_22J_1276"></a>Palāsajātakaṃ dasamaṃ.<br>
Vaṇṇārohavaggo <span class="var" title="imassuddānaṃ tatiya­vagga­pari­yosāne" id="note732">dutiyo</span>.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
