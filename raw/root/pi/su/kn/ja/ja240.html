<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja240">
<article>
<div class="hgroup">
<p class="division">Jātaka</p>
<p>Dukanipāta</p>
<p>Upāhanavagga</p>
<h1>10. Mahā­piṅ­gala­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.241"></a><a class="ms" id="p_22J_629"></a><a class="msdiv" id="msdiv179"></a>“Sabbo jano hiṃsito piṅgalena,<br>
Tasmiṃ mate <span class="var" title="paccayaṃ (bj, s2, s3, pts1)" id="note332">paccayā</span> vedayanti;<br>
Piyo nu te āsi akaṇhanetto,<br>
Kasmā nu tvaṃ rodasi dvārapāla”.</p>
<p><a class="sc" id="2"></a><a class="pts" id="pts2.242"></a><a class="ms" id="p_22J_630"></a><a class="msdiv" id="msdiv180"></a>“Na me piyo āsi akaṇhanetto,<br>
Bhāyāmi paccāgamanāya tassa;<br>
Ito gato hiṃseyya maccurājaṃ,<br>
So hiṃsito āneyya puna idha”.</p>
<p><a class="sc" id="3"></a><a class="ms" id="p_22J_631"></a><a class="msdiv" id="msdiv181"></a>“Daḍḍho vāhasahassehi,<br>
sitto ghaṭasatehi so;<br>
Parikkhatā ca sā bhūmi,<br>
mā bhāyi nāgamissatī”ti.</p>
</blockquote>
<p class="endsutta"><a class="sc" id="4"></a><a class="ms" id="p_22J_632"></a>Mahā­piṅ­gala­jātakaṃ dasamaṃ.<br>
Upāhanavaggo navamo.</p>
<p class="endsection summary"><a class="sc" id="5"></a><a class="ms" id="p_22J_633"></a>Tassuddānaṃ</p>
<blockquote class="uddanagatha">
<p><a class="sc" id="6"></a><a class="ms" id="p_22J_634"></a>Varupāhana khujja vikaṇṇakako,<br>
Asitābhuya pañca­ma­vaccha­na­kho;<br>
Dija pema­va­ruttama­e­kapadaṃ,<br>
Kumināmukha piṅgalakena dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
