<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja546">
<article>
<div class="hgroup">
<p class="division">Jātaka</p>
<p>Mahānipāta</p>
<p>Mūga­pak­kha­vagga</p>
<h1>Vidhurajātaka</h1>
</div>
<h2><span class="var" title="vidhūra­paṇ­ḍita­jātakaṃ (pts1)" id="note1697">1 Dohaḷakaṇḍa</span></h2>
<blockquote class="gatha">
<p><a class="sc" id="1"></a><a class="pts" id="pts6.262"></a><a class="ms" id="p_23J_2680"></a><a class="msdiv" id="msdiv1346"></a>“Paṇḍu kisiyāsi dubbalā,<br>
<span class="var" title="vaṇṇarūpe (mr)" id="note1698">Vaṇṇarūpaṃ</span> natavedisaṃ pure;<br>
Vimale akkhāhi pucchitā,<br>
Kīdisī tuyhaṃ sarīravedanā”.</p>
<p><a class="sc" id="2"></a><a class="pts" id="pts6.263"></a><a class="ms" id="p_23J_2681"></a><a class="msdiv" id="msdiv1347"></a>“Dhammo manujesu <span class="var" title="māninaṃ (bj) | mātinaṃ (pts1)" id="note1699">mātīnaṃ</span>,<br>
Dohaḷo nāma janinda vuccati;<br>
Dhammāhataṃ nāgakuñjara,<br>
Vidhurassa hadayā­bhi­patthaye”.</p>
<p><a class="sc" id="3"></a><a class="ms" id="p_23J_2682"></a><a class="msdiv" id="msdiv1348"></a>“Candaṃ kho tvaṃ dohaḷāyasi,<br>
Sūriyaṃ vā atha vāpi mālutaṃ;<br>
<span class="var" title="dullabhe hi (bj, pts1)" id="note1700">Dullabhañhi</span> vidhurassa <span class="var" title="dassane (bj, pts1)" id="note1701">dassanaṃ</span>,<br>
Ko vidhuramidha mānayissati”.</p>
<p><a class="sc" id="4"></a><a class="pts" id="pts6.264"></a><a class="ms" id="p_23J_2683"></a><a class="msdiv" id="msdiv1349"></a>“Kiṃ nu tāta tuvaṃ pajjhāyasi,<br>
Padumaṃ hatthagataṃva te mukhaṃ;<br>
Kiṃ nu dummanarūposi issara,<br>
Mā tvaṃ soci amittatāpana”.</p>
<p><a class="sc" id="5"></a><a class="ms" id="p_23J_2684"></a><a class="msdiv" id="msdiv1350"></a>“Mātā hi tava <span class="var" title="irandati (bj, s2, s3, pts1)" id="note1702">irandhati</span>,<br>
Vidhurassa hadayaṃ dhaniyati;<br>
Dullabhañhi vidhurassa dassanaṃ,<br>
Ko vidhuramidha mānayissati.</p>
<p><a class="sc" id="6"></a><a class="ms" id="p_23J_2685"></a><a class="msdiv" id="msdiv1351"></a><span class="var" title="tassa bhattu­pari­yesanaṃ (bj) | taṃ bhattāraṃ pariyesanaṃ (s2, s3) | bhattu­pari­yesanañ (pts1)" id="note1703">Tassa bhattu­pari­yesanaṃ</span> cara,<br>
Yo vidhuramidha mānayissati”;<br>
Pituno ca sā sutvāna vākyaṃ,<br>
Rattiṃ nikkhamma avassutiṃ cari.</p>
<p><a class="sc" id="7"></a><a class="pts" id="pts6.265"></a><a class="ms" id="p_23J_2686"></a><a class="msdiv" id="msdiv1352"></a>“Ke gandhabbe rakkhase ca nāge,<br>
Ke kimpurise cāpi mānuse;<br>
Ke paṇḍite <span class="var" title="sabbakāmade (bj, pts1)" id="note1704">sabbakāmadade</span>,<br>
Dīgharattaṃ bhattā me bhavissati”.</p>
<p><a class="sc" id="8"></a><a class="ms" id="p_23J_2687"></a><a class="msdiv" id="msdiv1353"></a>“Assāsa hessāmi te pati,<br>
Bhattā te hessāmi anindalocane;<br>
Paññā hi mamaṃ tathāvidhā,<br>
Assāsa hessasi bhariyā mama”.</p>
<p><a class="sc" id="9"></a><a class="pts" id="pts6.266"></a><a class="ms" id="p_23J_2688"></a><a class="msdiv" id="msdiv1354"></a>Avacāsi puṇṇakaṃ <span class="var" title="irandatī (bj, s2, s3, pts1)" id="note1705">irandhatī</span>,<br>
Pub­bapathā­nu­gatena cetasā;<br>
“Ehi gacchāma <span class="var" title="pitu mama santikaṃ (mr)" id="note1706">pitu mamantike</span>,<br>
Esova te etamatthaṃ pavakkhati”.</p>
<p><a class="sc" id="10"></a><a class="ms" id="p_23J_2689"></a><a class="msdiv" id="msdiv1355"></a>Alaṅkatā suvasanā,<br>
mālinī candanussadā;<br>
Yakkhaṃ hatthe gahetvāna,<br>
pitu­santi­kupāgami.</p>
<p><a class="sc" id="11"></a><a class="ms" id="p_23J_2690"></a><a class="msdiv" id="msdiv1356"></a>“Nāgavara vaco suṇohi me,<br>
Patirūpaṃ paṭipajja suṅkiyaṃ;<br>
Patthemi ahaṃ irandhatiṃ,<br>
Tāya samaṅgiṃ karohi maṃ tuvaṃ.</p>
<p><a class="sc" id="12"></a><a class="ms" id="p_23J_2691"></a><a class="msdiv" id="msdiv1357"></a>Sataṃ hatthī sataṃ assā,<br>
sataṃ assatarīrathā;<br>
Sataṃ valabhiyo puṇṇā,<br>
nānāratnassa kevalā;<br>
Te nāga paṭipajjassu,<br>
dhītaraṃ dehirandhatiṃ”.</p>
<p><a class="sc" id="13"></a><a class="ms" id="p_23J_2692"></a><a class="msdiv" id="msdiv1358"></a>“Yāva āmantaye ñātī,<br>
mitte ca <span class="var" title="suhadaṃjanaṃ (bj, pts1)" id="note1707">suhadajjane</span>;<br>
Anāmanta kataṃ kammaṃ,<br>
taṃ pacchā anutappati”.</p>
<p><a class="sc" id="14"></a><a class="pts" id="pts6.267"></a><a class="ms" id="p_23J_2693"></a><a class="msdiv" id="msdiv1359"></a>Tato so varuṇo nāgo,<br>
pavisitvā nivesanaṃ;<br>
Bhariyaṃ āmantayitvāna,<br>
idaṃ vacanamabravi.</p>
<p><a class="sc" id="15"></a><a class="ms" id="p_23J_2694"></a><a class="msdiv" id="msdiv1360"></a>“Ayaṃ so puṇṇako yakkho,<br>
yācatī maṃ irandhatiṃ;<br>
Bahunā vittalābhena,<br>
tassa dema piyaṃ mamaṃ”.</p>
<p><a class="sc" id="16"></a><a class="ms" id="p_23J_2695"></a><a class="msdiv" id="msdiv1361"></a>“Na dhanena na vittena,<br>
Labbhā amhaṃ irandhatī;<br>
Sace ca kho hadayaṃ paṇḍitassa,<br>
Dhammena laddhā idha māhareyya;<br>
Etena vittena kumāri labbhā,<br>
Nāññaṃ dhanaṃ uttari patthayāma”.</p>
<p><a class="sc" id="17"></a><a class="ms" id="p_23J_2696"></a><a class="msdiv" id="msdiv1362"></a>Tato so varuṇo nāgo,<br>
nikkhamitvā nivesanā;<br>
Puṇṇa­kāman­tayit­vāna,<br>
idaṃ vacanamabravi.</p>
<p><a class="sc" id="18"></a><a class="ms" id="p_23J_2697"></a><a class="msdiv" id="msdiv1363"></a>“Na dhanena na vittena,<br>
Labbhā amhaṃ irandhatī;<br>
Sace tuvaṃ hadayaṃ paṇḍitassa,<br>
Dhammena laddhā idha māharesi;<br>
Etena vittena kumāri labbhā,<br>
Nāññaṃ dhanaṃ uttari patthayāma”.</p>
<p><a class="sc" id="19"></a><a class="ms" id="p_23J_2698"></a><a class="msdiv" id="msdiv1364"></a>“Yaṃ paṇḍitotyeke vadanti loke,<br>
Tameva bāloti punāhu aññe;<br>
Akkhāhi me vippavadanti ettha,<br>
Kaṃ paṇḍitaṃ nāga tuvaṃ vadesi”.</p>
<p><a class="sc" id="20"></a><a class="pts" id="pts6.268"></a><a class="ms" id="p_23J_2699"></a><a class="msdiv" id="msdiv1365"></a>“Korabyarājassa <span class="var" title="dhanañjayassa (bj, s2, s3, pts1)" id="note1708">dhanañcayassa</span>,<br>
Yadi te suto vidhuro nāma kattā;<br>
Ānehi taṃ paṇḍitaṃ dhammaladdhā,<br>
Irandhatī <span class="var" title="paddhacarā (bj, pts1) | paṭṭhacarāva (s2, s3, mr)" id="note1709">padacarā</span> te hotu”.</p>
<p><a class="sc" id="21"></a><a class="ms" id="p_23J_2700"></a><a class="msdiv" id="msdiv1366"></a>Idañca sutvā varuṇassa vākyaṃ,<br>
Uṭṭhāya yakkho paramappatīto;<br>
Tattheva santo purisaṃ asaṃsi,<br>
“Ānehi ājaññamidheva yuttaṃ.</p>
<p><a class="sc" id="22"></a><a class="ms" id="p_23J_2701"></a><a class="msdiv" id="msdiv1367"></a>Jātarūpamayā kaṇṇā,<br>
<span class="var" title="kācamhamayā (bj) | kācambhamayā (pts1)" id="note1710">kācamhicamayā</span> khurā;<br>
Jambonadassa pākassa,<br>
suvaṇṇassa uracchado”.</p>
<p><a class="sc" id="23"></a><a class="ms" id="p_23J_2702"></a><a class="msdiv" id="msdiv1368"></a>Devavāhavahaṃ yānaṃ,<br>
Assamāruyha puṇṇako;<br>
Alaṅkato kap­pi­ta­kesa­massu,<br>
Pakkāmi <span class="var" title="vehāsa­ya­manta­likkhe (pts1) | vehāyasa­manta­likkhaṃ (mr)" id="note1711">vehāya­saman­ta­likkhe</span>.</p>
<p><a class="sc" id="24"></a><a class="pts" id="pts6.269"></a><a class="ms" id="p_23J_2703"></a><a class="msdiv" id="msdiv1369"></a>So puṇṇako <span class="var" title="kāmavegena (bj, pts1)" id="note1712">kāmarāgena</span> giddho,<br>
Irandhatiṃ nāgakaññaṃ <span class="var" title="jigiṃsaṃ (bj, s2, s3, pts1)" id="note1713">jigīsaṃ</span>;<br>
Gantvāna taṃ bhūtapatiṃ yasassiṃ,<br>
Iccabravī vessavaṇaṃ kuveraṃ.</p>
<p><a class="sc" id="25"></a><a class="ms" id="p_23J_2704"></a><a class="msdiv" id="msdiv1370"></a>“Bhogavatī nāma mandire,<br>
Vāsā hiraññavatīti vuccati;<br>
Nagare nimmite kañcanamaye,<br>
Maṇḍalassa uragassa niṭṭhitaṃ.</p>
<p><a class="sc" id="26"></a><a class="ms" id="p_23J_2705"></a><a class="msdiv" id="msdiv1371"></a>Aṭṭālakā oṭṭhagīviyo,<br>
Lohitaṅkassa masāragallino;<br>
Pāsādettha silāmayā,<br>
Sovaṇ­ṇa­rata­nehi chāditā.</p>
<p><a class="sc" id="27"></a><a class="ms" id="p_23J_2706"></a><a class="msdiv" id="msdiv1372"></a>Ambā tilakā ca jambuyo,<br>
Sattapaṇṇā mucalin­da­ketakā;<br>
<span class="var" title="piyakā (bj, pts1) | piyaṅgukā (s2, s3)" id="note1714">Piyaṅgu</span> uddālakā sahā,<br>
Uparibhaddakā <span class="var" title="sinduvāritā (s2, s3, pts1) | sindhavāritā (mr)" id="note1715">sinduvārakā</span>.</p>
<p><a class="sc" id="28"></a><a class="ms" id="p_23J_2707"></a><a class="msdiv" id="msdiv1373"></a>Campeyyakā nāgamallikā,<br>
Bhaginīmālā atha mettha koliyā;<br>
Ete dumā pariṇāmitā,<br>
Sobhayanti uragassa <span class="var" title="mandire (s2, s3, mr)" id="note1716">mandiraṃ</span>.</p>
<p><a class="sc" id="29"></a><a class="ms" id="p_23J_2708"></a><a class="msdiv" id="msdiv1374"></a>Khajjurettha silāmayā,<br>
Sovaṇ­ṇa­dhuva­pupphitā bahū;<br>
Yattha vasato papātiko,<br>
Nāgarājā varuṇo mahiddhiko.</p>
<p><a class="sc" id="30"></a><a class="ms" id="p_23J_2709"></a><a class="msdiv" id="msdiv1375"></a>Tassa komārikā bhariyā,<br>
Vimalā kañ­cana­vel­livig­gahā;<br>
Kālā taruṇāva uggatā,<br>
Puci­man­dat­thanī cārudassanā.</p>
<p><a class="sc" id="31"></a><a class="ms" id="p_23J_2710"></a><a class="msdiv" id="msdiv1376"></a>Lākhā­ra­sa­ratta­suc­chavī,<br>
<span class="var" title="kaṇikārova nivātapupphito (bj, pts1)" id="note1717">Kaṇikārāva nivātapupphitā</span>;<br>
Tidivokacarāva accharā,<br>
Vijju­vabbha­ghanā vinissaṭā.</p>
<p><a class="sc" id="32"></a><a class="pts" id="pts6.270"></a><a class="ms" id="p_23J_2711"></a><a class="msdiv" id="msdiv1377"></a>Sā dohaḷinī suvimhitā,<br>
Vidhurassa hadayaṃ dhaniyati;<br>
Taṃ tesaṃ demi issara,<br>
Tena te denti irandhatiṃ mamaṃ”.</p>
<p><a class="sc" id="33"></a><a class="ms" id="p_23J_2712"></a><a class="msdiv" id="msdiv1378"></a>So puṇṇako bhūtapatiṃ yasassiṃ,<br>
Āmantaya vessavaṇaṃ kuveraṃ;<br>
“Tattheva <span class="var" title="santaṃ (pts1)" id="note1718">santo</span> purisaṃ asaṃsi,<br>
Ānehi ājaññamidheva yuttaṃ”.</p>
<p><a class="sc" id="34"></a><a class="ms" id="p_23J_2713"></a><a class="msdiv" id="msdiv1379"></a>Jātarūpamayā kaṇṇā,<br>
kācamhicamayā khurā;<br>
Jambonadassa pākassa,<br>
suvaṇṇassa uracchado.</p>
<p><a class="sc" id="35"></a><a class="ms" id="p_23J_2714"></a><a class="msdiv" id="msdiv1380"></a>Devavāhavahaṃ yānaṃ,<br>
Assamāruyha puṇṇako;<br>
Alaṅkato kap­pi­ta­kesa­massu,<br>
Pakkāmi vehāya­saman­ta­likkhe.</p>
<p><a class="sc" id="36"></a><a class="ms" id="p_23J_2715"></a><a class="msdiv" id="msdiv1381"></a>So aggamā rājagahaṃ surammaṃ,<br>
Aṅgassa rañño nagaraṃ <span class="var" title="durāsadaṃ (s2, s3)" id="note1719">durāyutaṃ</span>;<br>
Pahūtabhakkhaṃ bahuannapānaṃ,<br>
Masakkasāraṃ viya vāsavassa.</p>
<p><a class="sc" id="37"></a><a class="pts" id="pts6.272"></a><a class="ms" id="p_23J_2716"></a><a class="msdiv" id="msdiv1382"></a>Mayūra­koñcā­gaṇasam­pa­ghuṭṭhaṃ,<br>
Dijā­bhi­ghuṭṭhaṃ dija­saṅ­ghasevi­taṃ;<br>
Nānā­sa­kuntā­bhiru­daṃ <span class="var" title="subhaṅgaṇaṃ (bj, pts1)" id="note1720">suvaṅgaṇaṃ</span>,<br>
Pup­phā­bhi­kiṇṇaṃ himavaṃva pabbataṃ.</p>
<p><a class="sc" id="38"></a><a class="ms" id="p_23J_2717"></a><a class="msdiv" id="msdiv1383"></a>So puṇṇako <span class="var" title="vepulla­mābhiruc­chi (bj, pts1) | vepula­mābhiruyha (s2, s3)" id="note1721">vepula­mābhirūhi</span>,<br>
Siluccayaṃ kim­purisā­nu­ciṇṇaṃ;<br>
Anvesamāno maṇiratanaṃ uḷāraṃ,<br>
Tamaddasā pabba­ta­kūṭa­majjhe.</p>
<p><a class="sc" id="39"></a><a class="ms" id="p_23J_2718"></a><a class="msdiv" id="msdiv1384"></a>Disvā maṇiṃ pabhassaraṃ <span class="var" title="jātivantaṃ (bj, s2, s3)" id="note1722">jātimantaṃ</span>,<br>
<span class="var" title="dhanāharaṃ (bj, s2, s3, pts1, mr)" id="note1723">Manoharaṃ</span> maṇiratanaṃ uḷāraṃ;<br>
Daddallamānaṃ yasasā yasassinaṃ,<br>
Obhāsatī vijju­ri­vanta­likkhe.</p>
<p><a class="sc" id="40"></a><a class="ms" id="p_23J_2719"></a><a class="msdiv" id="msdiv1385"></a>Tamaggahī veḷuriyaṃ mahagghaṃ,<br>
Manoharaṃ nāma mahānubhāvaṃ;<br>
Ājaññamāruyha manomavaṇṇo,<br>
Pakkāmi vehāya­saman­ta­likkhe.</p>
<p><a class="sc" id="41"></a><a class="pts" id="pts6.273"></a><a class="ms" id="p_23J_2720"></a><a class="msdiv" id="msdiv1386"></a>So <span class="var" title="agamā (s2, s3, pts1, mr)" id="note1724">aggamā</span> nagara­minda­patthaṃ,<br>
Oruyhupāgacchi sabhaṃ kurūnaṃ;<br>
Samāgate ekasataṃ samagge,<br>
Avhettha yakkho avikampamāno.</p>
<p><a class="sc" id="42"></a><a class="ms" id="p_23J_2721"></a><a class="msdiv" id="msdiv1387"></a>“Ko nīdha raññaṃ varamābhijeti,<br>
Kamābhijeyyāma <span class="var" title="varaṃdhanena (bj, pts1)" id="note1725">varaddhanena</span>;<br>
Kamanuttaraṃ ratanavaraṃ jināma,<br>
Ko vāpi no jeti varaddhanena”.</p>
<p><a class="sc" id="43"></a><a class="ms" id="p_23J_2722"></a><a class="msdiv" id="msdiv1388"></a>“Kuhiṃ nu raṭṭhe tava jātibhūmi,<br>
Na korabyasseva vaco tavedaṃ;<br>
<span class="var" title="abhibhosi (bj, pts1)" id="note1726">Abhītosi</span> no vaṇṇanibhāya sabbe,<br>
Akkhāhi me nāmañca bandhave ca”.</p>
<p><a class="sc" id="44"></a><a class="pts" id="pts6.274"></a><a class="ms" id="p_23J_2723"></a><a class="msdiv" id="msdiv1389"></a>“Kaccāyano māṇavakosmi rāja,<br>
Anūnanāmo iti mavhayanti;<br>
Aṅgesu me ñātayo bandhavā ca,<br>
Akkhena devasmi idhānupatto”.</p>
<p><a class="sc" id="45"></a><a class="ms" id="p_23J_2724"></a><a class="msdiv" id="msdiv1390"></a>“Kiṃ māṇavassa ratanāni atthi,<br>
Ye taṃ jinanto hare akkhadhutto;<br>
Bahūni rañño ratanāni atthi,<br>
Te tvaṃ daliddo kathamavhayesi”.</p>
<p><a class="sc" id="46"></a><a class="ms" id="p_23J_2725"></a><a class="msdiv" id="msdiv1391"></a>“Manoharo nāma maṇī mamāyaṃ,<br>
Manoharaṃ maṇiratanaṃ uḷāraṃ;<br>
Imañca ājañña­mamit­tatāpa­naṃ,<br>
Etaṃ me jinitvā hare akkhadhutto”.</p>
<p><a class="sc" id="47"></a><a class="ms" id="p_23J_2726"></a><a class="msdiv" id="msdiv1392"></a>“Eko maṇī māṇava kiṃ karissati,<br>
Ājāniyeko pana kiṃ karissati;<br>
Bahūni rañño maṇiratanāni atthi,<br>
Ājāniyā vātajavā anappakā”.</p>
</blockquote>
<p class="endsutta"><a class="sc" id="48"></a><a class="ms" id="p_23J_2727"></a>Dohaḷakaṇḍaṃ nāma.</p>
<h2>2. Maṇikaṇḍa</h2>
<blockquote class="gatha">
<p><a class="sc" id="49"></a><a class="pts" id="pts6.275"></a><a class="ms" id="p_23J_2728"></a><a class="msdiv" id="msdiv1393"></a>“Idañca me maṇiratanaṃ,<br>
passa tvaṃ dvipaduttama;<br>
Itthīnaṃ viggahā cettha,<br>
purisānañca viggahā.</p>
<p><a class="sc" id="50"></a><a class="ms" id="p_23J_2729"></a><a class="msdiv" id="msdiv1394"></a>Migānaṃ viggahā cettha,<br>
sakuṇānañca viggahā;<br>
<span class="var" title="nāgarāje supaṇṇe ca (bj, s2, s3, pts1)" id="note1727">Nāgarājā supaṇṇā ca</span>,<br>
maṇimhi passa nimmitaṃ.</p>
<p><a class="sc" id="51"></a><a class="ms" id="p_23J_2730"></a><a class="msdiv" id="msdiv1395"></a>Hatthānīkaṃ rathānīkaṃ,<br>
asse pattī ca <span class="var" title="dhajāni ca (pts1)" id="note1728">vammine</span>;<br>
Caturaṅginimaṃ senaṃ,<br>
maṇimhi passa nimmitaṃ.</p>
<p><a class="sc" id="52"></a><a class="ms" id="p_23J_2731"></a><a class="msdiv" id="msdiv1396"></a>Hatthārohe anīkaṭṭhe,<br>
rathike pattikārake;<br>
Balaggāni <span class="var" title="viyūhāni (s2, s3, mr)" id="note1729">viyūḷhāni</span>,<br>
maṇimhi passa nimmitaṃ.</p>
<p><a class="sc" id="53"></a><a class="pts" id="pts6.276"></a><a class="ms" id="p_23J_2732"></a><a class="msdiv" id="msdiv1397"></a>Puraṃ <span class="var" title="uddāpa­sam­pannaṃ (bj, pts1) | aṭṭāla­sam­pannaṃ (s2, s3)" id="note1730">uddhā­pa­sam­pannaṃ</span>,<br>
bahupākā­ra­toraṇaṃ;<br>
Siṅghāṭakesu bhūmiyo,<br>
maṇimhi passa nimmitaṃ.</p>
<p><a class="sc" id="54"></a><a class="ms" id="p_23J_2733"></a><a class="msdiv" id="msdiv1398"></a>Esikā parikhāyo ca,<br>
palikhaṃ aggaḷāni ca;<br>
Aṭṭālake ca dvāre ca,<br>
maṇimhi passa nimmitaṃ.</p>
<p><a class="sc" id="55"></a><a class="ms" id="p_23J_2734"></a><a class="msdiv" id="msdiv1399"></a>Passa toraṇamaggesu,<br>
<span class="var" title="nānādijā gaṇā (c1)" id="note1731">nānādijagaṇā</span> bahū;<br>
Haṃsā koñcā mayūrā ca,<br>
cakkavākā ca kukkuhā.</p>
<p><a class="sc" id="56"></a><a class="ms" id="p_23J_2735"></a><a class="msdiv" id="msdiv1400"></a>Kuṇālakā bahū citrā,<br>
sikhaṇḍī jīvajīvakā;<br>
Nānā­dija­gaṇā­kiṇṇaṃ,<br>
maṇimhi passa nimmitaṃ.</p>
<p><a class="sc" id="57"></a><a class="ms" id="p_23J_2736"></a><a class="msdiv" id="msdiv1401"></a>Passa nagaraṃ supākāraṃ,<br>
abbhutaṃ lomahaṃsanaṃ;<br>
Samussi­ta­dhajaṃ rammaṃ,<br>
soṇṇa­vāluka­san­tha­taṃ.</p>
<p><a class="sc" id="58"></a><a class="ms" id="p_23J_2737"></a><a class="msdiv" id="msdiv1402"></a><span class="var" title="passa tvaṃ (bj, pts1)" id="note1732">Passettha</span> paṇṇasālāyo,<br>
vibhattā bhāgaso mitā;<br>
Nivesane nivese ca,<br>
sandhibyūhe pathaddhiyo.</p>
<p><a class="sc" id="59"></a><a class="ms" id="p_23J_2738"></a><a class="msdiv" id="msdiv1403"></a>Pānāgāre ca soṇḍe ca,<br>
<span class="var" title="sūṇā (bj, pts1) | suddā (s2, s3, mr)" id="note1733">sūnā</span> odaniyā gharā;<br>
Vesī ca gaṇikāyo ca,<br>
maṇimhi passa nimmitaṃ.</p>
<p><a class="sc" id="60"></a><a class="ms" id="p_23J_2739"></a><a class="msdiv" id="msdiv1404"></a>Mālākāre ca rajake,<br>
gandhike atha dussike;<br>
Suvaṇṇakāre maṇikāre,<br>
maṇimhi passa nimmitaṃ.</p>
<p><a class="sc" id="61"></a><a class="ms" id="p_23J_2740"></a><a class="msdiv" id="msdiv1405"></a>Āḷārike ca sūde ca,<br>
<span class="var" title="naṭa­naṭṭa­ka­gāyino (^ja547#716 [Ves­santara­jātaka/ Mahārājapabba])" id="note1734">naṭa­nāṭaka­gāyino</span>;<br>
Pāṇissare kumbhathūnike,<br>
maṇimhi passa nimmitaṃ.</p>
<p><a class="sc" id="62"></a><a class="pts" id="pts6.277"></a><a class="ms" id="p_23J_2741"></a><a class="msdiv" id="msdiv1406"></a>Passa bherī mudiṅgā ca,<br>
saṅkhā paṇavadindimā;<br>
Sabbañca tāḷāvacaraṃ,<br>
maṇimhi passa nimmitaṃ.</p>
<p><a class="sc" id="63"></a><a class="ms" id="p_23J_2742"></a><a class="msdiv" id="msdiv1407"></a>Sammatālañca vīṇañca,<br>
naccagītaṃ suvāditaṃ;<br>
Tūriya­tāḷita­saṅ­ghuṭṭhaṃ,<br>
maṇimhi passa nimmitaṃ.</p>
<p><a class="sc" id="64"></a><a class="ms" id="p_23J_2743"></a><a class="msdiv" id="msdiv1408"></a>Laṅghikā muṭṭhikā cettha,<br>
māyākārā ca sobhiyā;<br>
<span class="var" title="vettalike (mr)" id="note1735">Vetālike</span> ca jalle ca,<br>
maṇimhi passa nimmitaṃ.</p>
<p><a class="sc" id="65"></a><a class="ms" id="p_23J_2744"></a><a class="msdiv" id="msdiv1409"></a>Samajjā cettha vattanti,<br>
ākiṇṇā naranāribhi;<br>
Mañcātimañce bhūmiyo,<br>
maṇimhi passa nimmitaṃ.</p>
<p><a class="sc" id="66"></a><a class="ms" id="p_23J_2745"></a><a class="msdiv" id="msdiv1410"></a>Passa malle samajjasmiṃ,<br>
<span class="var" title="poṭhente (bj, pts1) | pothente (s2, s3)" id="note1736">phoṭente</span> diguṇaṃ bhujaṃ;<br>
Nihate nihatamāne ca,<br>
maṇimhi passa nimmitaṃ.</p>
<p><a class="sc" id="67"></a><a class="ms" id="p_23J_2746"></a><a class="msdiv" id="msdiv1411"></a>Passa pabbatapādesu,<br>
nānāmigagaṇā bahū;<br>
Sīhā byagghā varāhā ca,<br>
accha­koka­tarac­chayo.</p>
<p><a class="sc" id="68"></a><a class="ms" id="p_23J_2747"></a><a class="msdiv" id="msdiv1412"></a>Palāsādā gavajā ca,<br>
mahiṃsā rohitā rurū;<br>
Eṇeyyā ca <span class="var" title="sarabhā (s2, s3)" id="note1737">varāhā</span> ca,<br>
gaṇino <span class="var" title="niṅka (bj, s2, s3, pts1) | nikka (si)" id="note1738">nīkasūkarā</span>.</p>
<p><a class="sc" id="69"></a><a class="ms" id="p_23J_2748"></a><a class="msdiv" id="msdiv1413"></a>Kadalimigā bahū citrā,<br>
biḷārā sasakaṇṭakā;<br>
Nānāmi­gagaṇā­kiṇṇaṃ,<br>
maṇimhi passa nimmitaṃ.</p>
<p><a class="sc" id="70"></a><a class="pts" id="pts6.278"></a><a class="ms" id="p_23J_2749"></a><a class="msdiv" id="msdiv1414"></a>Najjāyo supatitthāyo,<br>
soṇṇa­vāluka­san­thatā;<br>
Acchā savanti ambūni,<br>
maccha­gumba­nisevitā.</p>
<p><a class="sc" id="71"></a><a class="ms" id="p_23J_2750"></a><a class="msdiv" id="msdiv1415"></a>Kumbhīlā makarā cettha,<br>
susumārā ca kacchapā;<br>
Pāṭhīnā pāvusā macchā,<br>
<span class="var" title="valajā (bj) | vālajā (pts1)" id="note1739">balajā</span> muñjarohitā.</p>
<p><a class="sc" id="72"></a><a class="ms" id="p_23J_2751"></a><a class="msdiv" id="msdiv1416"></a>Nānā­dija­gaṇā­kiṇṇā,<br>
nānā­duma­gaṇā­yutā;<br>
<span class="var" title="veḷu­riya­phala­ka­rodāyo (bj, s2, s3)" id="note1740">Veḷu­riya­ka­rodāyo</span>,<br>
maṇimhi passa nimmitaṃ.</p>
<p><a class="sc" id="73"></a><a class="ms" id="p_23J_2752"></a><a class="msdiv" id="msdiv1417"></a>Passettha pokkharaṇiyo,<br>
suvibhattā catuddisā;<br>
Nānā­dija­gaṇā­kiṇṇā,<br>
puthu­loma­nisevitā.</p>
<p><a class="sc" id="74"></a><a class="ms" id="p_23J_2753"></a><a class="msdiv" id="msdiv1418"></a>Samanto­daka­sam­pannaṃ,<br>
mahiṃ sāgarakuṇḍalaṃ;<br>
Upetaṃ vanarājehi,<br>
maṇimhi passa nimmitaṃ.</p>
<p><a class="sc" id="75"></a><a class="ms" id="p_23J_2754"></a><a class="msdiv" id="msdiv1419"></a>Purato videhe passa,<br>
goyāniye ca pacchato;<br>
Kuruyo jambudīpañca,<br>
maṇimhi passa nimmitaṃ.</p>
<p><a class="sc" id="76"></a><a class="ms" id="p_23J_2755"></a><a class="msdiv" id="msdiv1420"></a>Passa candaṃ sūriyañca,<br>
obhāsante catuddisā;<br>
Sineruṃ anupariyante,<br>
maṇimhi passa nimmitaṃ.</p>
<p><a class="sc" id="77"></a><a class="ms" id="p_23J_2756"></a><a class="msdiv" id="msdiv1421"></a>Sineruṃ himavantañca,<br>
sāgarañca <span class="var" title="mahiddhikaṃ (bj, pts1) | mahiddhiyaṃ (s2, s3)" id="note1741">mahītalaṃ</span>;<br>
Cattāro ca mahārāje,<br>
maṇimhi passa nimmitaṃ.</p>
<p><a class="sc" id="78"></a><a class="ms" id="p_23J_2757"></a><a class="msdiv" id="msdiv1422"></a>Ārāme vanagumbe ca,<br>
<span class="var" title="piṭṭhiye (mr)" id="note1742">pāṭiye</span> ca siluccaye;<br>
Ramme kimpurisākiṇṇe,<br>
maṇimhi passa nimmitaṃ.</p>
<p><a class="sc" id="79"></a><a class="ms" id="p_23J_2758"></a><a class="msdiv" id="msdiv1423"></a>Phārusakaṃ cittalataṃ,<br>
missakaṃ nandanaṃ vanaṃ;<br>
Vejayantañca pāsādaṃ,<br>
maṇimhi passa nimmitaṃ.</p>
<p><a class="sc" id="80"></a><a class="ms" id="p_23J_2759"></a><a class="msdiv" id="msdiv1424"></a>Sudhammaṃ tāvatiṃsañca,<br>
pārichattañca pupphitaṃ;<br>
Erāvaṇaṃ nāgarājaṃ,<br>
maṇimhi passa nimmitaṃ.</p>
<p><a class="sc" id="81"></a><a class="ms" id="p_23J_2760"></a><a class="msdiv" id="msdiv1425"></a>Passettha devakaññāyo,<br>
nabhā vijjurivuggatā;<br>
Nandane vicarantiyo,<br>
maṇimhi passa nimmitaṃ.</p>
<p><a class="sc" id="82"></a><a class="pts" id="pts6.279"></a><a class="ms" id="p_23J_2761"></a><a class="msdiv" id="msdiv1426"></a>Passettha devakaññāyo,<br>
devaput­ta­palo­bhinī;<br>
Devaputte <span class="var" title="caramāne (bj, pts1)" id="note1743">ramamāne</span>,<br>
maṇimhi passa nimmitaṃ.</p>
<p><a class="sc" id="83"></a><a class="ms" id="p_23J_2762"></a><a class="msdiv" id="msdiv1427"></a>Paro­sahas­sa­pāsāde,<br>
veḷu­riya­phala­san­thate;<br>
<span class="var" title="pajjalantena (bj, s2, s3, pts1)" id="note1744">Pajjalante ca</span> vaṇṇena,<br>
maṇimhi passa nimmitaṃ.</p>
<p><a class="sc" id="84"></a><a class="ms" id="p_23J_2763"></a><a class="msdiv" id="msdiv1428"></a>Tāvatiṃse ca yāme ca,<br>
Tusite cāpi nimmite;<br>
<span class="var" title="­paranim­mi­tā­bhira­tino (bj, pts1)" id="note1745">­Paranim­mita­vasavat­tino</span>,<br>
Maṇimhi passa nimmitaṃ.</p>
<p><a class="sc" id="85"></a><a class="ms" id="p_23J_2764"></a><a class="msdiv" id="msdiv1429"></a>Passettha pokkharaṇiyo,<br>
vippasannodikā sucī;<br>
Mandālakehi sañchannā,<br>
padu­mup­pa­la­kehi ca.</p>
<p><a class="sc" id="86"></a><a class="ms" id="p_23J_2765"></a><a class="msdiv" id="msdiv1430"></a>Dasettha rājiyo setā,<br>
<span class="var" title="dassanīyā (s2, s3, mr)" id="note1746">dasanīlā</span> manoramā;<br>
Cha piṅgalā pannarasa,<br>
haliddā ca catuddasa.</p>
<p><a class="sc" id="87"></a><a class="ms" id="p_23J_2766"></a><a class="msdiv" id="msdiv1431"></a>Vīsati tattha sovaṇṇā,<br>
vīsati rajatāmayā;<br>
Inda­gopaka­vaṇṇā­bhā,<br>
tāva dissanti tiṃsati.</p>
<p><a class="sc" id="88"></a><a class="ms" id="p_23J_2767"></a><a class="msdiv" id="msdiv1432"></a>Dasettha kāḷiyo chacca,<br>
mañjeṭṭhā pannavīsati;<br>
Missā bandhu­kapup­phehi,<br>
nīlup­pa­la­vicit­tikā.</p>
<p><a class="sc" id="89"></a><a class="ms" id="p_23J_2768"></a><a class="msdiv" id="msdiv1433"></a>Evaṃ sabbaṅ­ga­sam­pannaṃ,<br>
accimantaṃ pabhassaraṃ;<br>
Odhisuṅkaṃ mahārāja,<br>
passa tvaṃ dvipaduttama”.</p>
</blockquote>
<p class="endsutta"><a class="sc" id="90"></a><a class="ms" id="p_23J_2769"></a>Maṇikaṇḍaṃ nāma.</p>
<h2>3. Akkhakaṇḍa</h2>
<blockquote class="gatha">
<p><a class="sc" id="91"></a><a class="pts" id="pts6.280"></a><a class="ms" id="p_23J_2770"></a><a class="msdiv" id="msdiv1434"></a>“Upāgataṃ <span class="var" title="rāja upehi (bj, s2, s3, pts1)" id="note1747">rāja mupehi</span> lakkhaṃ,<br>
Netādisaṃ maṇiratanaṃ tavatthi;<br>
Dhammena <span class="var" title="jiyyāma (bj, s2, s3, pts1)" id="note1748">jissāma</span> asāhasena,<br>
Jito ca no khippa­ma­vāka­rohi.</p>
<p><a class="sc" id="92"></a><a class="ms" id="p_23J_2771"></a><a class="msdiv" id="msdiv1435"></a>Pañcāla-paccuggata-sūrasena,<br>
<span class="var" title="majjhā (mr)" id="note1749">Macchā</span> ca maddā saha kekakebhi;<br>
Passantu note asaṭhena yuddhaṃ,<br>
Na no sabhāyaṃ na karonti kiñci”.</p>
<p><a class="sc" id="93"></a><a class="pts" id="pts6.282"></a><a class="ms" id="p_23J_2772"></a><a class="msdiv" id="msdiv1436"></a>Te pāvisuṃ akkhamadena mattā,<br>
Rājā kurūnaṃ puṇṇako cāpi yakkho;<br>
Rājā kaliṃ vic­ci­na­magga­hesi,<br>
Kaṭaṃ aggahī puṇṇako nāma yakkho.</p>
<p><a class="sc" id="94"></a><a class="ms" id="p_23J_2773"></a><a class="msdiv" id="msdiv1437"></a>Te tattha jūte ubhaye samāgate,<br>
Raññaṃ sakāse sakhīnañca majjhe;<br>
Ajesi yakkho nara­vīra­seṭṭhaṃ,<br>
Tatthappanādo tumulo babhūva.</p>
<p><a class="sc" id="95"></a><a class="pts" id="pts6.283"></a><a class="ms" id="p_23J_2774"></a><a class="msdiv" id="msdiv1438"></a>“Jayo mahārāja parājayo ca,<br>
Āyūhataṃ aññatarassa hoti;<br>
Janinda <span class="var" title="jinnosi (s2, s3) | jitosi (pts1) | jinomhi (mr)" id="note1750">jīnosi</span> varaddhanena,<br>
Jito ca me khippa­ma­vāka­rohi”.</p>
<p><a class="sc" id="96"></a><a class="ms" id="p_23J_2775"></a><a class="msdiv" id="msdiv1439"></a>“Hatthī <span class="var" title="gavassā (s2, s3, c1)" id="note1751">gavāssā</span> maṇikuṇḍalā ca,<br>
Yañcāpi <span class="var" title="tuyhaṃ (pts1) | aññaṃ (mr)" id="note1752">mayhaṃ</span> ratanaṃ pathabyā;<br>
Gaṇhāhi kaccāna varaṃ dhanānaṃ,<br>
Ādāya yenicchasi tena gaccha”.</p>
<p><a class="sc" id="97"></a><a class="ms" id="p_23J_2776"></a><a class="msdiv" id="msdiv1440"></a>“Hatthī gavāssā maṇikuṇḍalā ca,<br>
Yañcāpi tuyhaṃ ratanaṃ pathabyā;<br>
Tesaṃ varo vidhuro nāma kattā,<br>
So me jito taṃ me avākarohi”.</p>
<p><a class="sc" id="98"></a><a class="ms" id="p_23J_2777"></a><a class="msdiv" id="msdiv1441"></a>“Attā ca me so saraṇaṃ gatī ca,<br>
Dīpo ca leṇo ca parāyaṇo ca;<br>
Asantuleyyo mama so dhanena,<br>
Pāṇena me sādiso esa kattā”.</p>
<p><a class="sc" id="99"></a><a class="pts" id="pts6.284"></a><a class="ms" id="p_23J_2778"></a><a class="msdiv" id="msdiv1442"></a>“Ciraṃ vivādo mama tuyhañcassa,<br>
Kāmañca pucchāma tameva gantvā;<br>
Esova no vivaratu etamatthaṃ,<br>
Yaṃ vakkhatī hotu <span class="var" title="tathā (s2, s3, mr)" id="note1753">kathā</span> ubhinnaṃ”.</p>
<p><a class="sc" id="100"></a><a class="ms" id="p_23J_2779"></a><a class="msdiv" id="msdiv1443"></a>“Addhā hi saccaṃ bhaṇasi,<br>
na ca māṇava sāhasaṃ;<br>
Tameva gantvā pucchāma,<br>
tena tussāmubho janā”.</p>
<p><a class="sc" id="101"></a><a class="ms" id="p_23J_2780"></a><a class="msdiv" id="msdiv1444"></a>“Saccaṃ nu devā vidahū kurūnaṃ,<br>
Dhamme ṭhitaṃ vidhuraṃ nāmamaccaṃ;<br>
Dāsosi rañño uda vāsi ñāti,<br>
Vidhuroti saṅkhā katamāsi loke”.</p>
<p><a class="sc" id="102"></a><a class="pts" id="pts6.285"></a><a class="ms" id="p_23J_2781"></a><a class="msdiv" id="msdiv1445"></a>“Āmāyadāsāpi bhavanti heke,<br>
Dhanena kītāpi bhavanti dāsā;<br>
Sayampi heke upayanti dāsā,<br>
Bhayā paṇunnāpi bhavanti dāsā.</p>
<p><a class="sc" id="103"></a><a class="ms" id="p_23J_2782"></a><a class="msdiv" id="msdiv1446"></a>Ete narānaṃ caturova dāsā,<br>
Addhā hi yonito ahampi jāto;<br>
Bhavo ca rañño abhavo ca rañño,<br>
Dāsāhaṃ devassa parampi gantvā;<br>
Dhammena maṃ māṇava tuyha dajjā”.</p>
<p><a class="sc" id="104"></a><a class="ms" id="p_23J_2783"></a><a class="msdiv" id="msdiv1447"></a>“<span class="var" title="ayampi (s2, s3, mr)" id="note1754">Ayaṃ</span> dutīyo vijayo mamajja,<br>
Puṭṭho hi kattā <span class="var" title="vivarittha (bj, s2, s3, mr)" id="note1755">vivarettha</span> pañhaṃ;<br>
Adhammarūpo vata rājaseṭṭho,<br>
Subhāsitaṃ nānujānāsi mayhaṃ”.</p>
<p><a class="sc" id="105"></a><a class="pts" id="pts6.286"></a><a class="ms" id="p_23J_2784"></a><a class="msdiv" id="msdiv1448"></a>“Evañce no so vivarettha pañhaṃ,<br>
Dāsohamasmi na ca khosmi ñāti;<br>
Gaṇhāhi kaccāna varaṃ dhanānaṃ,<br>
Ādāya yenicchasi tena gaccha”.</p>
</blockquote>
<p class="endsutta"><a class="sc" id="106"></a><a class="ms" id="p_23J_2785"></a>Akkhakaṇḍaṃ nāma.</p>
<h2>4. Gharāvāsapañhā</h2>
<blockquote class="gatha">
<p><a class="sc" id="107"></a><a class="ms" id="p_23J_2786"></a><a class="msdiv" id="msdiv1449"></a>“Vidhura vasamānassa,<br>
gahaṭṭhassa sakaṃ gharaṃ;<br>
Khemā vutti kathaṃ assa,<br>
kathaṃ nu assa saṅgaho.</p>
<p><a class="sc" id="108"></a><a class="ms" id="p_23J_2787"></a><a class="msdiv" id="msdiv1450"></a><span class="var" title="avyāpajjhaṃ (bj, pts1) | abyāpajjhaṃ (s2, s3)" id="note1756">Abyābajjhaṃ</span> kathaṃ assa,<br>
saccavādī ca māṇavo;<br>
Asmā lokā paraṃ lokaṃ,<br>
kathaṃ pecca na socati”.</p>
<p><a class="sc" id="109"></a><a class="ms" id="p_23J_2788"></a><a class="msdiv" id="msdiv1451"></a>Taṃ tattha gatimā dhitimā,<br>
matimā atthadassimā;<br>
<span class="var" title="saṅkhāto (mr)" id="note1757">Saṅkhātā</span> sabbadhammānaṃ,<br>
vidhuro etadabravi.</p>
<p><a class="sc" id="110"></a><a class="ms" id="p_23J_2789"></a><a class="msdiv" id="msdiv1452"></a>“Na ­sādhāra­ṇa­dārassa,<br>
na bhuñje sādumekako;<br>
Na seve lokāyatikaṃ,<br>
netaṃ paññāya vaḍḍhanaṃ.</p>
<p><a class="sc" id="111"></a><a class="ms" id="p_23J_2790"></a><a class="msdiv" id="msdiv1453"></a>Sīlavā vattasampanno,<br>
appamatto vicakkhaṇo;<br>
Nivātavutti atthaddho,<br>
surato sakhilo mudu.</p>
<p><a class="sc" id="112"></a><a class="pts" id="pts6.287"></a><a class="ms" id="p_23J_2791"></a><a class="msdiv" id="msdiv1454"></a>Saṅgahetā ca mittānaṃ,<br>
saṃvibhāgī vidhānavā;<br>
Tappeyya annapānena,<br>
sadā samaṇabrāhmaṇe.</p>
<p><a class="sc" id="113"></a><a class="ms" id="p_23J_2792"></a><a class="msdiv" id="msdiv1455"></a>Dhammakāmo sutādhāro,<br>
bhaveyya paripucchako;<br>
Sakkaccaṃ payirupāseyya,<br>
sīlavante bahussute.</p>
<p><a class="sc" id="114"></a><a class="ms" id="p_23J_2793"></a><a class="msdiv" id="msdiv1456"></a>Ghara­mā­vasamā­nassa,<br>
gahaṭṭhassa sakaṃ gharaṃ;<br>
Khemā vutti siyā evaṃ,<br>
evaṃ nu assa saṅgaho.</p>
<p><a class="sc" id="115"></a><a class="ms" id="p_23J_2794"></a><a class="msdiv" id="msdiv1457"></a>Abyābajjhaṃ siyā evaṃ,<br>
saccavādī ca māṇavo;<br>
Asmā lokā paraṃ lokaṃ,<br>
evaṃ pecca na socati”.</p>
</blockquote>
<p class="endsutta"><a class="sc" id="116"></a><a class="ms" id="p_23J_2795"></a>Gharāvāsapañhā nāma.</p>
<h2>5. Lakkhaṇakaṇḍa</h2>
<blockquote class="gatha">
<p><a class="sc" id="117"></a><a class="pts" id="pts6.288"></a><a class="ms" id="p_23J_2796"></a><a class="msdiv" id="msdiv1458"></a>“Ehi dāni gamissāma,<br>
dinno no issarena me;<br>
<span class="var" title="tamevatthaṃ (pts1)" id="note1758">Mamevatthaṃ</span> paṭipajja,<br>
esa dhammo sanantano”.</p>
<p><a class="sc" id="118"></a><a class="ms" id="p_23J_2797"></a><a class="msdiv" id="msdiv1459"></a>“Jānāmi māṇava tayāhamasmi,<br>
Dinnohamasmi tava issarena;<br>
Tīhañca taṃ vāsayemu agāre,<br>
Yenaddhunā anusāsemu putte”.</p>
<p><a class="sc" id="119"></a><a class="ms" id="p_23J_2798"></a><a class="msdiv" id="msdiv1460"></a>“Taṃ me tathā hotu vasemu tīhaṃ,<br>
Kurutaṃ bhavajja gharesu kiccaṃ;<br>
Anusāsataṃ puttadāre bhavajja,<br>
Yathā tayī <span class="var" title="pacchā (bj, pts1)" id="note1759">pecca</span> sukhī bhaveyya”.</p>
<p><a class="sc" id="120"></a><a class="pts" id="pts6.289"></a><a class="ms" id="p_23J_2799"></a><a class="msdiv" id="msdiv1461"></a>“Sādhū”ti vatvāna pahūtakāmo,<br>
Pakkāmi yakkho vidhurena saddhiṃ;<br>
Taṃ kuñja­rājañ­ña­ha­yānu­ciṇṇaṃ,<br>
Pāvekkhi antepura­mariya­seṭṭho.</p>
<p><a class="sc" id="121"></a><a class="ms" id="p_23J_2800"></a><a class="msdiv" id="msdiv1462"></a>Koñcaṃ mayūrañca piyañca ketaṃ,<br>
Upāgami tattha surammarūpaṃ;<br>
Pahūtabhakkhaṃ bahuannapānaṃ,<br>
Masakkasāraṃ viya vāsavassa.</p>
<p><a class="sc" id="122"></a><a class="ms" id="p_23J_2801"></a><a class="msdiv" id="msdiv1463"></a>Tattha naccanti gāyanti,<br>
avhāyanti varāvaraṃ;<br>
Accharā viya devesu,<br>
nāriyo samalaṅkatā.</p>
<p><a class="sc" id="123"></a><a class="pts" id="pts6.290"></a><a class="ms" id="p_23J_2802"></a><a class="msdiv" id="msdiv1464"></a>Samaṅgikatvā pamadāhi yakkhaṃ,<br>
Annena pānena ca dhammapālo;<br>
<span class="var" title="attattha (s2, s3) | aggattha (s-a)" id="note1760">Atthattha</span> ­mevā­nuvi­cinta­yanto,<br>
Pāvekkhi bhariyāya tadā sakāse.</p>
<p><a class="sc" id="124"></a><a class="ms" id="p_23J_2803"></a><a class="msdiv" id="msdiv1465"></a>Taṃ canda­na­gandha­ra­sānu­littaṃ,<br>
Suvaṇ­ṇa­jambo­na­da­nikkha­sādisaṃ;<br>
Bhariyaṃvacā “ehi suṇohi bhoti,<br>
Puttāni āmantaya tambanette”.</p>
<p><a class="sc" id="125"></a><a class="ms" id="p_23J_2804"></a><a class="msdiv" id="msdiv1466"></a>Sutvāna vākyaṃ patino <span class="var" title="anojā (s2, s3, mr)" id="note1761">anujjā</span>,<br>
Suṇisaṃvaca tambanakhiṃ sunettaṃ;<br>
“Āmantaya vammadharāni cete,<br>
Puttāni indīva­ra­puppha­sāme”.</p>
<p><a class="sc" id="126"></a><a class="pts" id="pts6.291"></a><a class="ms" id="p_23J_2805"></a><a class="msdiv" id="msdiv1467"></a>Te āgate muddhani dhammapālo,<br>
Cumbitvā putte avikampamāno;<br>
Āmantayitvāna avoca vākyaṃ,<br>
“Dinnāhaṃ raññā idha māṇavassa.</p>
<p><a class="sc" id="127"></a><a class="ms" id="p_23J_2806"></a><a class="msdiv" id="msdiv1468"></a>Tassajjahaṃ attasukhī vidheyyo,<br>
Ādāya yenicchati tena gacchati;<br>
Ahañca vo <span class="var" title="anusāsituṃ āgatosmi (s2, s3, mr) | sasituṃ āgatosmi (pts1)" id="note1762">sāsi­tu­māga­tosmi</span>,<br>
Kathaṃ ahaṃ aparittāya gacche.</p>
<p><a class="sc" id="128"></a><a class="ms" id="p_23J_2807"></a><a class="msdiv" id="msdiv1469"></a>Sace vo rājā <span class="var" title="kurukhettavāsī (bj, pts1)" id="note1763">kururaṭṭhavāsī</span>,<br>
Janasandho puccheyya pahūtakāmo;<br>
Kimābhijānātha pure purāṇaṃ,<br>
Kiṃ vo pitā anusāse puratthā.</p>
<p><a class="sc" id="129"></a><a class="ms" id="p_23J_2808"></a><a class="msdiv" id="msdiv1470"></a>Samāsanā hotha mayāva sabbe,<br>
Konīdha rañño abbhatiko manusso;<br>
Tamañjaliṃ kariya vadetha evaṃ,<br>
Mā hevaṃ deva na hi esa dhammo;<br>
Viyaggha­rājassa nihīnajacco,<br>
Samāsano deva kathaṃ bhaveyya”.</p>
</blockquote>
<p class="endsutta"><a class="sc" id="130"></a><a class="ms" id="p_23J_2809"></a><span class="var" title="pekkhaṇakaṇḍaṃ (bj, mr) | lakkhakaṇḍaṃ (s2, s3)" id="note1764">Lakkhaṇakaṇḍaṃ</span> nāma.</p>
<h2>6. Rājavasati</h2>
<blockquote class="gatha">
<p><a class="sc" id="131"></a><a class="pts" id="pts6.292"></a><a class="ms" id="p_23J_2810"></a><a class="msdiv" id="msdiv1471"></a>So ca <span class="var" title="mitte (bj, pts1)" id="note1765">putte</span> amacce ca,<br>
ñātayo suhadajjane;<br>
Alīna­manasaṅ­kappo,<br>
vidhuro etadabravi.</p>
<p><a class="sc" id="132"></a><a class="ms" id="p_23J_2811"></a><a class="msdiv" id="msdiv1472"></a>“<span class="var" title="ethayyā (s2, s3)" id="note1766">Ethayyo</span> rājavasatiṃ,<br>
nisīditvā suṇātha me;<br>
Yathā rājakulaṃ patto,<br>
yasaṃ poso nigacchati.</p>
<p><a class="sc" id="133"></a><a class="ms" id="p_23J_2812"></a><a class="msdiv" id="msdiv1473"></a>Na hi rājakulaṃ patto,<br>
aññāto labhate yasaṃ;<br>
Nāsūro nāpi dummedho,<br>
nappamatto kudācanaṃ.</p>
<p><a class="sc" id="134"></a><a class="ms" id="p_23J_2813"></a><a class="msdiv" id="msdiv1474"></a>Yadāssa sīlaṃ paññañca,<br>
soceyyaṃ cādhigacchati;<br>
Atha vissasate tyamhi,<br>
guyhañcassa na rakkhati.</p>
<p><a class="sc" id="135"></a><a class="ms" id="p_23J_2814"></a><a class="msdiv" id="msdiv1475"></a>Tulā yathā paggahitā,<br>
samadaṇḍā sudhāritā;<br>
Ajjhiṭṭho na vikampeyya,<br>
sa rājavasatiṃ vase.</p>
<p><a class="sc" id="136"></a><a class="ms" id="p_23J_2815"></a><a class="msdiv" id="msdiv1476"></a>Tulā yathā paggahitā,<br>
samadaṇḍā sudhāritā;<br>
Sabbāni abhisambhonto,<br>
sa rājavasatiṃ vase.</p>
<p><a class="sc" id="137"></a><a class="pts" id="pts6.293"></a><a class="ms" id="p_23J_2816"></a><a class="msdiv" id="msdiv1477"></a>Divā vā yadi vā rattiṃ,<br>
rājakiccesu paṇḍito;<br>
Ajjhiṭṭho na vikampeyya,<br>
sa rājavasatiṃ vase.</p>
<p><a class="sc" id="138"></a><a class="ms" id="p_23J_2817"></a><a class="msdiv" id="msdiv1478"></a>Divā vā yadi vā rattiṃ,<br>
rājakiccesu paṇḍito;<br>
Sabbāni abhisambhonto,<br>
sa rājavasatiṃ vase.</p>
<p><a class="sc" id="139"></a><a class="ms" id="p_23J_2818"></a><a class="msdiv" id="msdiv1479"></a>Yo cassa sukato maggo,<br>
rañño suppaṭiyādito;<br>
Na tena vutto gaccheyya,<br>
sa rājavasatiṃ vase.</p>
<p><a class="sc" id="140"></a><a class="ms" id="p_23J_2819"></a><a class="msdiv" id="msdiv1480"></a>Na rañño <span class="var" title="samakaṃ (bj, s2, s3, pts1)" id="note1767">sadisaṃ</span> bhuñje,<br>
kāmabhoge kudācanaṃ;<br>
Sabbattha pacchato gacche,<br>
sa rājavasatiṃ vase.</p>
<p><a class="sc" id="141"></a><a class="ms" id="p_23J_2820"></a><a class="msdiv" id="msdiv1481"></a>Na rañño sadisaṃ vatthaṃ,<br>
na mālaṃ na vilepanaṃ;<br>
Ākappaṃ sarakuttiṃ vā,<br>
na rañño sadisamācare;<br>
Aññaṃ kareyya ākappaṃ,<br>
sa rājavasatiṃ vase.</p>
<p><a class="sc" id="142"></a><a class="ms" id="p_23J_2821"></a><a class="msdiv" id="msdiv1482"></a>Kīḷe rājā amaccehi,<br>
bhariyāhi parivārito;<br>
Nāmacco rājabhariyāsu,<br>
bhāvaṃ kubbetha paṇḍito.</p>
<p><a class="sc" id="143"></a><a class="ms" id="p_23J_2822"></a><a class="msdiv" id="msdiv1483"></a>Anuddhato acapalo,<br>
nipako saṃvutindriyo;<br>
Mano­paṇi­dhi­sam­panno,<br>
sa rājavasatiṃ vase.</p>
<p><a class="sc" id="144"></a><a class="pts" id="pts6.294"></a><a class="ms" id="p_23J_2823"></a><a class="msdiv" id="msdiv1484"></a>Nāssa bhariyāhi kīḷeyya,<br>
na manteyya rahogato;<br>
Nāssa kosā dhanaṃ gaṇhe,<br>
sa rājavasatiṃ vase.</p>
<p><a class="sc" id="145"></a><a class="ms" id="p_23J_2824"></a><a class="msdiv" id="msdiv1485"></a><span class="var" title="na niddantaṃ bahuṃ maññe (bj) | na niddannaṃ bahuṃ maññe (pts1)" id="note1768">Na niddaṃ bahu maññeyya</span>,<br>
na madāya suraṃ pive;<br>
Nāssa dāye mige haññe,<br>
sa rājavasatiṃ vase.</p>
<p><a class="sc" id="146"></a><a class="ms" id="p_23J_2825"></a><a class="msdiv" id="msdiv1486"></a>Nāssa pīṭhaṃ na pallaṅkaṃ,<br>
Na kocchaṃ na <span class="var" title="nāgaṃ (bj, pts1)" id="note1769">nāvaṃ</span> rathaṃ;<br>
Sammatomhīti ārūhe,<br>
Sa rājavasatiṃ vase.</p>
<p><a class="sc" id="147"></a><a class="ms" id="p_23J_2826"></a><a class="msdiv" id="msdiv1487"></a>Nātidūre <span class="var" title="bhave (bj, pts1)" id="note1770">bhaje</span> rañño,<br>
nāccāsanne vicakkhaṇo;<br>
Sammukhañcassa tiṭṭheyya,<br>
sandissanto sabhattuno.</p>
<p><a class="sc" id="148"></a><a class="ms" id="p_23J_2827"></a><a class="msdiv" id="msdiv1488"></a>Na <span class="var" title="me (s2, s3, mr)" id="note1771">ve</span> rājā sakhā hoti,<br>
na rājā hoti methuno;<br>
Khippaṃ kujjhanti rājāno,<br>
sūkenakkhīva ghaṭṭitaṃ.</p>
<p><a class="sc" id="149"></a><a class="ms" id="p_23J_2828"></a><a class="msdiv" id="msdiv1489"></a>Na pūjito maññamāno,<br>
medhāvī paṇḍito naro;<br>
Pharusaṃ patimanteyya,<br>
rājānaṃ parisaṅgataṃ.</p>
<p><a class="sc" id="150"></a><a class="ms" id="p_23J_2829"></a><a class="msdiv" id="msdiv1490"></a><span class="var" title="laddha­vā­ro­la­bhe vāraṃ (pts1)" id="note1772">Laddhadvāro labhe dvāraṃ</span>,<br>
neva rājūsu vissase;<br>
<span class="var" title="aggīva yato tiṭṭheyya (bj, pts1) | aggiva saṃyato tiṭṭhe (s2, s3)" id="note1773">Aggīva saṃyato tiṭṭhe</span>,<br>
sa rājavasatiṃ vase.</p>
<p><a class="sc" id="151"></a><a class="ms" id="p_23J_2830"></a><a class="msdiv" id="msdiv1491"></a>Puttaṃ vā bhātaraṃ vā saṃ,<br>
sampaggaṇhāti khattiyo;<br>
Gāmehi nigamehi vā,<br>
raṭṭhehi janapadehi vā;<br>
Tuṇhībhūto upekkheyya,<br>
na bhaṇe chekapāpakaṃ.</p>
<p><a class="sc" id="152"></a><a class="pts" id="pts6.295"></a><a class="ms" id="p_23J_2831"></a><a class="msdiv" id="msdiv1492"></a>Hatthārohe anīkaṭṭhe,<br>
rathike pattikārake;<br>
Tesaṃ <span class="var" title="kammāpadādena (s2, s3)" id="note1774">kammāvadānena</span>,<br>
rājā vaḍḍheti vetanaṃ;<br>
Na tesaṃ antarā gacche,<br>
sa rājavasatiṃ vase.</p>
<p><a class="sc" id="153"></a><a class="ms" id="p_23J_2832"></a><a class="msdiv" id="msdiv1493"></a><span class="var" title="cāpova oname dhīro (s2, s3)" id="note1776">Cāpovūnudaro dhīro</span>,<br>
vaṃsovāpi pakampaye;<br>
Paṭilomaṃ na vatteyya,<br>
sa rājavasatiṃ vase.</p>
<p><a class="sc" id="154"></a><a class="ms" id="p_23J_2833"></a><a class="msdiv" id="msdiv1494"></a>Cāpovūnudaro assa,<br>
macchovassa <span class="var" title="ajivhatā (s2, s3, mr)" id="note1777">ajivhavā</span>;<br>
Appāsī nipako sūro,<br>
sa rājavasatiṃ vase.</p>
<p><a class="sc" id="155"></a><a class="ms" id="p_23J_2834"></a><a class="msdiv" id="msdiv1495"></a>Na bāḷhaṃ itthiṃ gaccheyya,<br>
sampassaṃ tejasaṅkhayaṃ;<br>
Kāsaṃ sāsaṃ daraṃ balyaṃ,<br>
khīṇamedho nigacchati.</p>
<p><a class="sc" id="156"></a><a class="ms" id="p_23J_2835"></a><a class="msdiv" id="msdiv1496"></a>Nātivelaṃ pabhāseyya,<br>
na tuṇhī sabbadā siyā;<br>
Avikiṇṇaṃ mitaṃ vācaṃ,<br>
patte kāle udīraye.</p>
<p><a class="sc" id="157"></a><a class="ms" id="p_23J_2836"></a><a class="msdiv" id="msdiv1497"></a>Akkodhano asaṅghaṭṭo,<br>
sacco saṇho apesuṇo;<br>
Samphaṃ giraṃ na bhāseyya,<br>
sa rājavasatiṃ vase.</p>
<p><a class="sc" id="158"></a><a class="ms" id="p_23J_2837"></a><a class="msdiv" id="msdiv1498"></a><span class="var" title=" ayaṃ gāthā pā1 potthake" id="note1778">Mātāpettibharo assa,<br>kule jeṭṭhāpacāyiko;<br><span class="var" title="hiri­ot­tap­pa­sam­panno (bj, mr)" id="note1779">Saṇho sakhi­la­sam­bhāso</span>,<br>sa rājavasatiṃ vase</span>.</p>
<p><a class="sc" id="159"></a><a class="pts" id="pts6.296"></a><a class="ms" id="p_23J_2838"></a><a class="msdiv" id="msdiv1499"></a>Vinīto sippavā danto,<br>
katatto niyato mudu;<br>
Appamatto suci dakkho,<br>
sa rājavasatiṃ vase.</p>
<p><a class="sc" id="160"></a><a class="ms" id="p_23J_2839"></a><a class="msdiv" id="msdiv1500"></a>Nivātavutti vuddhesu,<br>
sappatisso sagāravo;<br>
Surato sukhasaṃvāso,<br>
sa rājavasatiṃ vase.</p>
<p><a class="sc" id="161"></a><a class="ms" id="p_23J_2840"></a><a class="msdiv" id="msdiv1501"></a>Ārakā parivajjeyya,<br>
sahituṃ pahitaṃ janaṃ;<br>
Bhattā­rañ­ñevudikkheyya,<br>
na ca aññassa rājino.</p>
<p><a class="sc" id="162"></a><a class="ms" id="p_23J_2841"></a><a class="msdiv" id="msdiv1502"></a>Samaṇe brāhmaṇe cāpi,<br>
sīlavante bahussute;<br>
Sakkaccaṃ payirupāseyya,<br>
sa rājavasatiṃ vase.</p>
<p><a class="sc" id="163"></a><a class="ms" id="p_23J_2842"></a><a class="msdiv" id="msdiv1503"></a>Samaṇe brāhmaṇe cāpi,<br>
sīlavante bahussute;<br>
Sakkaccaṃ anuvāseyya,<br>
sa rājavasatiṃ vase.</p>
<p><a class="sc" id="164"></a><a class="ms" id="p_23J_2843"></a><a class="msdiv" id="msdiv1504"></a>Samaṇe brāhmaṇe cāpi,<br>
sīlavante bahussute;<br>
Tappeyya annapānena,<br>
sa rājavasatiṃ vase.</p>
<p><a class="sc" id="165"></a><a class="ms" id="p_23J_2844"></a><a class="msdiv" id="msdiv1505"></a>Samaṇe brāhmaṇe cāpi,<br>
sīlavante bahussute;<br>
Āsajja paññe sevetha,<br>
ākaṅkhaṃ vuddhimattano.</p>
<p><a class="sc" id="166"></a><a class="ms" id="p_23J_2845"></a><a class="msdiv" id="msdiv1506"></a>Dinnapubbaṃ na hāpeyya,<br>
dānaṃ samaṇabrāhmaṇe;<br>
Na ca kiñci nivāreyya,<br>
dānakāle <span class="var" title="vaṇibbake (c1)" id="note1781">vanibbake</span>.</p>
<p><a class="sc" id="167"></a><a class="ms" id="p_23J_2846"></a><a class="msdiv" id="msdiv1507"></a>Paññavā buddhisampanno,<br>
vidhā­na­vidhi­kovido;<br>
Kālaññū samayaññū ca,<br>
sa rājavasatiṃ vase.</p>
<p><a class="sc" id="168"></a><a class="pts" id="pts6.297"></a><a class="ms" id="p_23J_2847"></a><a class="msdiv" id="msdiv1508"></a>Uṭṭhātā kammadheyyesu,<br>
appamatto vicakkhaṇo;<br>
Susaṃ­vihi­ta­kammanto,<br>
sa rājavasatiṃ vase.</p>
<p><a class="sc" id="169"></a><a class="ms" id="p_23J_2848"></a><a class="msdiv" id="msdiv1509"></a>Khalaṃ sālaṃ pasuṃ khettaṃ,<br>
gantā cassa abhikkhaṇaṃ;<br>
Mitaṃ dhaññaṃ nidhāpeyya,<br>
mitaṃva pācaye ghare.</p>
<p><a class="sc" id="170"></a><a class="ms" id="p_23J_2849"></a><a class="msdiv" id="msdiv1510"></a>Puttaṃ vā bhātaraṃ vā saṃ,<br>
sīlesu asamāhitaṃ;<br>
Anaṅgavā hi te bālā,<br>
yathā petā tatheva te;<br>
Coḷañca nesaṃ piṇḍañca,<br>
āsīnānaṃ padāpaye.</p>
<p><a class="sc" id="171"></a><a class="ms" id="p_23J_2850"></a><a class="msdiv" id="msdiv1511"></a>Dāse kammakare pesse,<br>
sīlesu susamāhite;<br>
Dakkhe uṭṭhā­na­sam­panne,<br>
ādhipaccamhi ṭhāpaye.</p>
<p><a class="sc" id="172"></a><a class="ms" id="p_23J_2851"></a><a class="msdiv" id="msdiv1512"></a>Sīlavā ca <span class="var" title="alobho (s2, s3, mr)" id="note1782">alolo</span> ca,<br>
<span class="var" title="anuratto (bj, pts1) | anuvatto (s2, s3)" id="note1783">anurakkho</span> ca rājino;<br>
Āvī raho hito tassa,<br>
sa rājavasatiṃ vase.</p>
<p><a class="sc" id="173"></a><a class="ms" id="p_23J_2852"></a><a class="msdiv" id="msdiv1513"></a>Chandaññū rājino cassa,<br>
cittaṭṭho assa rājino;<br>
Asaṅkusa­ka­vutti’ssa,<br>
sa rājavasatiṃ vase.</p>
<p><a class="sc" id="174"></a><a class="pts" id="pts6.298"></a><a class="ms" id="p_23J_2853"></a><a class="msdiv" id="msdiv1514"></a><span class="var" title="acchādane ca nahāpane (s2, s3) | ucchādaye ca nahāpaye (pts1) | acchādane ca nhāpe ca (mr)" id="note1784">Ucchādaye ca nhāpaye</span>,<br>
dhove pāde adhosiraṃ;<br>
Āhatopi na kuppeyya,<br>
sa rājavasatiṃ vase.</p>
<p><a class="sc" id="175"></a><a class="ms" id="p_23J_2854"></a><a class="msdiv" id="msdiv1515"></a>Kumbham­pañ­jaliṃ <span class="var" title="kuriyā (bj) | kayirā (s2, s3)" id="note1785">kariyā</span>,<br>
<span class="var" title="vāyasaṃ vā (bj, pts1) | cātaṃ cāpi (s2, s3)" id="note1786">cāṭañcāpi</span> padakkhiṇaṃ;<br>
Kimeva sabbakāmānaṃ,<br>
dātāraṃ dhīramuttamaṃ.</p>
<p><a class="sc" id="176"></a><a class="ms" id="p_23J_2855"></a><a class="msdiv" id="msdiv1516"></a>Yo deti sayanaṃ vatthaṃ,<br>
yānaṃ āvasathaṃ gharaṃ;<br>
Pajjunnoriva bhūtāni,<br>
bhogehi abhivassati.</p>
<p><a class="sc" id="177"></a><a class="ms" id="p_23J_2856"></a><a class="msdiv" id="msdiv1517"></a>Esayyo rājavasati,<br>
vattamāno yathā naro;<br>
Ārādhayati rājānaṃ,<br>
pūjaṃ labhati bhattusu”.</p>
</blockquote>
<p class="endsutta"><a class="sc" id="178"></a><a class="ms" id="p_23J_2857"></a>Rājavasati nāma.</p>
<h2>7. Antarapeyyāla</h2>
<blockquote class="gatha">
<p><a class="sc" id="179"></a><a class="ms" id="p_23J_2858"></a><a class="msdiv" id="msdiv1518"></a>Evaṃ samanusāsitvā,<br>
ñātisaṅghaṃ vicakkhaṇo;<br>
Parikiṇṇo suhadehi,<br>
rājāna­mu­pasaṅkami.</p>
<p><a class="sc" id="180"></a><a class="pts" id="pts6.299"></a><a class="ms" id="p_23J_2859"></a><a class="msdiv" id="msdiv1519"></a>Vanditvā sirasā pāde,<br>
katvā ca naṃ padakkhiṇaṃ;<br>
Vidhuro avaca rājānaṃ,<br>
paggahetvāna añjaliṃ.</p>
<p><a class="sc" id="181"></a><a class="ms" id="p_23J_2860"></a><a class="msdiv" id="msdiv1520"></a>“Ayaṃ maṃ māṇavo neti,<br>
<span class="var" title="gantukāmo (mr)" id="note1787">kattukāmo</span> yathāmati;<br>
Ñātīnatthaṃ pavakkhāmi,<br>
taṃ suṇohi arindama.</p>
<p><a class="sc" id="182"></a><a class="ms" id="p_23J_2861"></a><a class="msdiv" id="msdiv1521"></a>Putte ca me udikkhesi,<br>
yañca maññaṃ ghare dhanaṃ;<br>
Yathā <span class="var" title="pacchā (s2, s3, mr)" id="note1788">pecca</span> na hāyetha,<br>
ñātisaṅgho mayī gate.</p>
<p><a class="sc" id="183"></a><a class="ms" id="p_23J_2862"></a><a class="msdiv" id="msdiv1522"></a>Yatheva khalatī bhūmyā,<br>
bhūmyāyeva patiṭṭhati;<br>
Evetaṃ khalitaṃ mayhaṃ,<br>
etaṃ passāmi accayaṃ”.</p>
<p><a class="sc" id="184"></a><a class="ms" id="p_23J_2863"></a><a class="msdiv" id="msdiv1523"></a>“Sakkā na gantuṃ iti mayha hoti,<br>
<span class="var" title="jhatvā (bj, pts1)" id="note1789">Chetvā</span> vadhitvā idha kātiyānaṃ;<br>
Idheva hohī iti mayha ruccati,<br>
Mā tvaṃ agā uttama­bhūri­pañña”.</p>
<p><a class="sc" id="185"></a><a class="ms" id="p_23J_2864"></a><a class="msdiv" id="msdiv1524"></a>“Mā hevadhammesu manaṃ paṇīdahi,<br>
Atthe ca dhamme ca yutto bhavassu;<br>
Dhiratthu kammaṃ akusalaṃ anariyaṃ,<br>
Yaṃ katvā pacchā nirayaṃ vajeyya.</p>
<p><a class="sc" id="186"></a><a class="pts" id="pts6.300"></a><a class="ms" id="p_23J_2865"></a><a class="msdiv" id="msdiv1525"></a>Nevesa dhammo na <span class="var" title="puneti (s2, s3, mr) | punetaṃ (pts1)" id="note1790">puneta</span> kiccaṃ,<br>
Ayiro hi dāsassa janinda issaro;<br>
Ghātetuṃ jhāpetuṃ athopi hantuṃ,<br>
Na ca mayha kodhatthi vajāmi cāhaṃ”.</p>
<p><a class="sc" id="187"></a><a class="ms" id="p_23J_2866"></a><a class="msdiv" id="msdiv1526"></a>Jeṭṭhaputtaṃ upaguyha,<br>
vineyya hadaye daraṃ;<br>
Assupuṇṇehi nettehi,<br>
pāvisī so mahāgharaṃ.</p>
<p><a class="sc" id="188"></a><a class="ms" id="p_23J_2867"></a><a class="msdiv" id="msdiv1527"></a>Sālāva <span class="var" title="sampamathitā (bj, pts1) | sampamadditā (s2, s3)" id="note1791">sammapatitā</span>,<br>
mālutena pamadditā;<br>
Senti puttā ca dārā ca,<br>
vidhurassa nivesane.</p>
<p><a class="sc" id="189"></a><a class="pts" id="pts6.301"></a><a class="ms" id="p_23J_2868"></a><a class="msdiv" id="msdiv1528"></a>Itthisahassaṃ bhariyānaṃ,<br>
dāsi­satta­satāni ca;<br>
Bāhā paggayha pakkanduṃ,<br>
vidhurassa nivesane.</p>
<p><a class="sc" id="190"></a><a class="ms" id="p_23J_2869"></a><a class="msdiv" id="msdiv1529"></a>Orodhā ca kumārā ca,<br>
vesiyānā ca brāhmaṇā;<br>
Bāhā paggayha pakkanduṃ,<br>
vidhurassa nivesane.</p>
<p><a class="sc" id="191"></a><a class="ms" id="p_23J_2870"></a><a class="msdiv" id="msdiv1530"></a>Hatthārohā anīkaṭṭhā,<br>
rathikā pattikārakā;<br>
Bāhā paggayha pakkanduṃ,<br>
vidhurassa nivesane.</p>
<p><a class="sc" id="192"></a><a class="ms" id="p_23J_2871"></a><a class="msdiv" id="msdiv1531"></a>Samāgatā jānapadā,<br>
negamā ca samāgatā;<br>
Bāhā paggayha pakkanduṃ,<br>
vidhurassa nivesane.</p>
<p><a class="sc" id="193"></a><a class="ms" id="p_23J_2872"></a><a class="msdiv" id="msdiv1532"></a>Itthisahassaṃ bhariyānaṃ,<br>
dāsi­satta­satāni ca;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="194"></a><a class="ms" id="p_23J_2873"></a><a class="msdiv" id="msdiv1533"></a>Orodhā ca kumārā ca,<br>
vesiyānā <span class="var" title="dāsi­satta­satāni ca (c1)" id="note1792">ca brāhmaṇā</span>;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="195"></a><a class="ms" id="p_23J_2874"></a><a class="msdiv" id="msdiv1534"></a>Hatthārohā anīkaṭṭhā,<br>
<span class="var" title="dāsi­satta­satāni ca (c1)" id="note1793">rathikā pattikārakā</span>;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="196"></a><a class="ms" id="p_23J_2875"></a><a class="msdiv" id="msdiv1535"></a>Samāgatā jānapadā,<br>
<span class="var" title="dāsi­satta­satāni ca (c1)" id="note1794">negamā ca samāgatā</span>;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class="sc" id="197"></a><a class="ms" id="p_23J_2876"></a><a class="msdiv" id="msdiv1536"></a>Katvā gharesu kiccāni,<br>
anusāsitvā sakaṃ janaṃ;<br>
Mittāmacce ca <span class="var" title="suhajje (pts1, mr)" id="note1795">bhacce ca</span>,<br>
puttadāre ca bandhave.</p>
<p><a class="sc" id="198"></a><a class="ms" id="p_23J_2877"></a><a class="msdiv" id="msdiv1537"></a>Kammantaṃ saṃvidhetvāna,<br>
ācikkhitvā ghare dhanaṃ;<br>
Nidhiñca iṇadānañca,<br>
puṇṇakaṃ etadabravi.</p>
<p><a class="sc" id="199"></a><a class="ms" id="p_23J_2878"></a><a class="msdiv" id="msdiv1538"></a>“Avasī tuvaṃ mayha tīhaṃ agāre,<br>
Katāni kiccāni gharesu mayhaṃ;<br>
Anusāsitā puttadārā mayā ca,<br>
Karoma <span class="var" title="kiccāni (s2, s3, mr)" id="note1796">kaccāna</span> yathāmatiṃ te”.</p>
<p><a class="sc" id="200"></a><a class="pts" id="pts6.302"></a><a class="ms" id="p_23J_2879"></a><a class="msdiv" id="msdiv1539"></a>“Sace hi katte anusāsitā te,<br>
Puttā ca dārā anujīvino ca;<br>
Handehi dānī taramānarūpo,<br>
Dīgho hi addhāpi ayaṃ puratthā.</p>
<p><a class="sc" id="201"></a><a class="ms" id="p_23J_2880"></a><a class="msdiv" id="msdiv1540"></a><span class="var" title="asambhitova (bj) | asambhītova (s2, s3, pts1)" id="note1797">Achambhitova</span> gaṇhāhi,<br>
ājāneyyassa vāladhiṃ;<br>
Idaṃ pacchimakaṃ tuyhaṃ,<br>
jīvalokassa dassanaṃ”.</p>
<p><a class="sc" id="202"></a><a class="ms" id="p_23J_2881"></a><a class="msdiv" id="msdiv1541"></a>“Sohaṃ kissa nu bhāyissaṃ,<br>
yassa me natthi dukkaṭaṃ;<br>
Kāyena vācā manasā,<br>
yena gaccheyya duggatiṃ”.</p>
<p><a class="sc" id="203"></a><a class="ms" id="p_23J_2882"></a><a class="msdiv" id="msdiv1542"></a>So assarājā vidhuraṃ vahanto,<br>
Pakkāmi vehāya­saman­ta­likkhe;<br>
Sākhāsu selesu asajjamāno,<br>
Kālāgiriṃ khippa­mupāga­māsi.</p>
<p><a class="sc" id="204"></a><a class="pts" id="pts6.303"></a><a class="ms" id="p_23J_2883"></a><a class="msdiv" id="msdiv1543"></a>Itthisahassaṃ bhariyānaṃ,<br>
dāsi­satta­satāni ca;<br>
Bāhā paggayha pakkanduṃ,<br>
yakkho brāhma­ṇa­vaṇ­ṇena;<br>
Vidhuraṃ ādāya gacchati.</p>
<p><a class="sc" id="205"></a><a class="ms" id="p_23J_2884"></a>… pe …</p>
<p><a class="sc" id="206"></a><a class="ms" id="p_23J_2885"></a><a class="msdiv" id="msdiv1544"></a>Samāgatā jānapadā,<br>
negamā ca samāgatā;<br>
Bāhā paggayha pakkanduṃ,<br>
yakkho brāhma­ṇa­vaṇ­ṇena;<br>
Vidhuraṃ ādāya gacchati.</p>
<p><a class="sc" id="207"></a><a class="ms" id="p_23J_2886"></a><a class="msdiv" id="msdiv1545"></a>Itthisahassaṃ bhariyānaṃ,<br>
dāsi­satta­satāni ca;<br>
Bāhā paggayha pakkanduṃ,<br>
“paṇḍito so kuhiṃ gato”.</p>
<p><a class="sc" id="208"></a><a class="ms" id="p_23J_2887"></a>… pe …</p>
<p><a class="sc" id="209"></a><a class="ms" id="p_23J_2888"></a><a class="msdiv" id="msdiv1546"></a>Samāgatā jānapadā,<br>
negamā ca samāgatā;<br>
Bāhā paggayha pakkanduṃ,<br>
“paṇḍito so kuhiṃ gato.</p>
<p><a class="sc" id="210"></a><a class="pts" id="pts6.304"></a><a class="ms" id="p_23J_2889"></a><a class="msdiv" id="msdiv1547"></a>Sace so sattarattena,<br>
nāgacchissati paṇḍito;<br>
Sabbe aggiṃ <span class="var" title="pavissāma (s2, s3)" id="note1798">pavekkhāma</span>,<br>
natthattho jīvitena no”.</p>
<p><a class="sc" id="211"></a><a class="ms" id="p_23J_2890"></a><a class="msdiv" id="msdiv1548"></a>“Paṇḍito ca viyatto ca,<br>
vibhāvī ca vicakkhaṇo;<br>
Khippaṃ mociya attānaṃ,<br>
mā <span class="var" title="mā bhātha āgamissati (bj, pts1) | mā bhā­yitthā­gamissati (s2, s3)" id="note1799">bhā­yitthā­gamissati</span>”.</p>
</blockquote>
<p class="endsection"><a class="sc" id="212"></a><a class="ms" id="p_23J_2891"></a>Antarapeyyālaṃ nāma.</p>
<h2>8. ­Sādhuna­ra­dham­ma­kaṇḍa</h2>
<blockquote class="gatha">
<p><a class="sc" id="213"></a><a class="ms" id="p_23J_2892"></a><a class="msdiv" id="msdiv1549"></a>So tattha gantvāna vicintayanto,<br>
“Uccāvacā <span class="var" title="cetanatā (mr)" id="note1800">cetanakā</span> bhavanti;<br>
Nayimassa jīvena mamatthi kiñci,<br>
Hantvānimaṃ <span class="var" title="hadayaṃ ādiyissaṃ (bj, pts1) | hadayaṃ ānayissaṃ (s2, s3)" id="note1801">hadaya­māna­yissaṃ</span>”.</p>
<p><a class="sc" id="214"></a><a class="pts" id="pts6.306"></a><a class="ms" id="p_23J_2893"></a><a class="msdiv" id="msdiv1550"></a>So tattha gantvā <span class="var" title="pabba­ta­manta­rasmiṃ (s2, s3) | pabba­ta­pādas­miṃ (mr)" id="note1802">pabba­tan­ta­rasmiṃ</span>,<br>
Anto pavisitvāna paduṭṭhacitto;<br>
Asaṃvutasmiṃ jagatippadese,<br>
Adhosiraṃ dhārayi kātiyāno.</p>
<p><a class="sc" id="215"></a><a class="ms" id="p_23J_2894"></a><a class="msdiv" id="msdiv1551"></a>So lambamāno narake papāte,<br>
Mahabbhaye lomahaṃse vidugge;<br>
Asantasanto kurūnaṃ kattuseṭṭho,<br>
Iccabravi puṇṇakaṃ nāma yakkhaṃ.</p>
<p><a class="sc" id="216"></a><a class="ms" id="p_23J_2895"></a><a class="msdiv" id="msdiv1552"></a>“Ariyāvakāsosi anariyarūpo,<br>
Asaññato ­saññata­sanni­kāso;<br>
Accāhitaṃ kammaṃ karosi ludraṃ,<br>
Bhāve ca te kusalaṃ natthi kiñci.</p>
<p><a class="sc" id="217"></a><a class="ms" id="p_23J_2896"></a><a class="msdiv" id="msdiv1553"></a>Yaṃ maṃ papātasmiṃ papātumicchasi,<br>
Ko nu tavattho maraṇena mayhaṃ;<br>
Amānusasseva tavajja vaṇṇo,<br>
Ācikkha me tvaṃ katamāsi devatā”.</p>
<p><a class="sc" id="218"></a><a class="pts" id="pts6.307"></a><a class="ms" id="p_23J_2897"></a><a class="msdiv" id="msdiv1554"></a>“Yadi te suto puṇṇako nāma yakkho,<br>
Rañño kuverassa hi so <span class="var" title="sajīvo (bj, pts1)" id="note1803">sajibbo</span>;<br>
Bhūmindharo varuṇo nāma nāgo,<br>
Brahā sucī vaṇṇa­balū­papanno.</p>
<p><a class="sc" id="219"></a><a class="ms" id="p_23J_2898"></a><a class="msdiv" id="msdiv1555"></a>Tassānujaṃ dhītaraṃ kāmayāmi,<br>
Irandhatī nāma sā nāgakaññā;<br>
Tassā sumajjhāya piyāya hetu,<br>
Patārayiṃ tuyha vadhāya dhīra”.</p>
<p><a class="sc" id="220"></a><a class="ms" id="p_23J_2899"></a><a class="msdiv" id="msdiv1556"></a>“Mā heva <span class="var" title="te (s2, s3, mr)" id="note1804">tvaṃ</span> yakkha ahosi mūḷho,<br>
Naṭṭhā bahū duggahītena <span class="var" title="lokā (bj, s2, s3, mr) | loko (pts1)" id="note1805">loke</span>;<br>
Kiṃ te sumajjhāya piyāya kiccaṃ,<br>
Maraṇena me iṅgha <span class="var" title="suṇoma (bj, pts1)" id="note1806">suṇomi</span> sabbaṃ”.</p>
<p><a class="sc" id="221"></a><a class="ms" id="p_23J_2900"></a><a class="msdiv" id="msdiv1557"></a>“Mahānubhāvassa mahoragassa,<br>
Dhītukāmo <span class="var" title="ñātigato ... (pts1)" id="note1807">ñātibha­to­hamasmi</span>;<br>
Taṃ yācamānaṃ sasuro avoca,<br>
Yathā mamaññiṃsu sukāmanītaṃ.</p>
<p><a class="sc" id="222"></a><a class="pts" id="pts6.308"></a><a class="ms" id="p_23J_2901"></a><a class="msdiv" id="msdiv1558"></a>Dajjemu kho te sutanuṃ sunettaṃ,<br>
Sucimhitaṃ canda­na­litta­gattaṃ;<br>
Sace tuvaṃ hadayaṃ paṇḍitassa,<br>
Dhammena laddhā idha māharesi;<br>
Etena vittena kumāri labbhā,<br>
Naññaṃ dhanaṃ uttari patthayāma.</p>
<p><a class="sc" id="223"></a><a class="ms" id="p_23J_2902"></a><a class="msdiv" id="msdiv1559"></a>Evaṃ na mūḷhosmi suṇohi katte,<br>
Na cāpi me duggahitatthi kiñci;<br>
Hadayena te dhammaladdhena nāgā,<br>
Irandhatiṃ nāgakaññaṃ dadanti.</p>
<p><a class="sc" id="224"></a><a class="ms" id="p_23J_2903"></a><a class="msdiv" id="msdiv1560"></a>Tasmā ahaṃ tuyhaṃ vadhāya yutto,<br>
Evaṃ mamattho maraṇena tuyhaṃ;<br>
Idheva taṃ narake pātayitvā,<br>
Hantvāna taṃ hadaya­māna­yissaṃ”.</p>
<p><a class="sc" id="225"></a><a class="pts" id="pts6.309"></a><a class="ms" id="p_23J_2904"></a><a class="msdiv" id="msdiv1561"></a>“Khippaṃ mamaṃ uddhara kātiyāna,<br>
Hadayena me yadi te atthi kiccaṃ;<br>
Ye kecime sādhunarassa dhammā,<br>
Sabbeva te pātukaromi ajja”.</p>
<p><a class="sc" id="226"></a><a class="ms" id="p_23J_2905"></a><a class="msdiv" id="msdiv1562"></a>So puṇṇako kurūnaṃ kattuseṭṭhaṃ,<br>
Nagamuddhani khippaṃ patiṭṭhapetvā;<br>
Assat­tha­māsīnaṃ samekkhiyāna,<br>
Paripucchi kattā­ra­mano­mapaññaṃ.</p>
<p><a class="sc" id="227"></a><a class="ms" id="p_23J_2906"></a><a class="msdiv" id="msdiv1563"></a>“Samuddhato mesi tuvaṃ papātā,<br>
Hadayena te ajja mamatthi kiccaṃ;<br>
Ye kecime sādhunarassa dhammā,<br>
Sabbeva me pātukarohi ajja”.</p>
<p><a class="sc" id="228"></a><a class="ms" id="p_23J_2907"></a><a class="msdiv" id="msdiv1564"></a>“Samuddhato tyasmi ahaṃ papātā,<br>
Hadayena me yadi te atthi kiccaṃ;<br>
Ye kecime sādhunarassa dhammā,<br>
Sabbeva te pātukaromi ajja.</p>
<p><a class="sc" id="229"></a><a class="pts" id="pts6.310"></a><a class="ms" id="p_23J_2908"></a><a class="msdiv" id="msdiv1565"></a>Yātānuyāyī ca bhavāhi māṇava,<br>
<span class="var" title="addañca (bj, pts1)" id="note1808">Allañca</span> pāṇiṃ parivajjayassu;<br>
Mā cassu mittesu kadāci dubbhī,<br>
Mā ca vasaṃ asatīnaṃ nigacche”.</p>
<p><a class="sc" id="230"></a><a class="ms" id="p_23J_2909"></a><a class="msdiv" id="msdiv1566"></a>“Kathaṃ nu yātaṃ anuyāyī hoti,<br>
Allañca pāṇiṃ dahate kathaṃ so;<br>
Asatī ca kā ko pana mittadubbho,<br>
Akkhāhi me pucchito etamatthaṃ”.</p>
<p><a class="sc" id="231"></a><a class="ms" id="p_23J_2910"></a><a class="msdiv" id="msdiv1567"></a>“<span class="var" title="assatthataṃ (s2, s3) | asandhavaṃ (mr)" id="note1809">Asanthutaṃ</span> nopi ca diṭṭhapubbaṃ,<br>
Yo āsanenāpi nimantayeyya;<br>
Tasseva atthaṃ puriso kareyya,<br>
Yātānuyāyīti tamāhu paṇḍitā.</p>
<p><a class="sc" id="232"></a><a class="ms" id="p_23J_2911"></a><a class="msdiv" id="msdiv1568"></a>Yas­seka­rattampi ghare vaseyya,<br>
Yatthannapānaṃ puriso labheyya;<br>
Na tassa pāpaṃ manasāpi cintaye,<br>
<span class="var" title="allañca pāṇiṃ (s2, s3) | adubbhī pāṇiṃ (c1)" id="note1810">Adubbhapāṇiṃ</span> dahate mittadubbho.</p>
<p><a class="sc" id="233"></a><a class="ms" id="p_23J_2912"></a><a class="msdiv" id="msdiv1569"></a>Yassa rukkhassa chāyāya,<br>
nisīdeyya sayeyya vā;<br>
Na tassa sākhaṃ bhañjeyya,<br>
mittadubbho hi pāpako.</p>
<p><a class="sc" id="234"></a><a class="ms" id="p_23J_2913"></a><a class="msdiv" id="msdiv1570"></a>Puṇṇampi cemaṃ pathaviṃ dhanena,<br>
Dajjitthiyā puriso sammatāya;<br>
Laddhā khaṇaṃ atimaññeyya tampi,<br>
Tāsaṃ vasaṃ asatīnaṃ na gacche.</p>
<p><a class="sc" id="235"></a><a class="ms" id="p_23J_2914"></a><a class="msdiv" id="msdiv1571"></a>Evaṃ kho yātaṃ anuyāyī hoti,<br>
Allañca pāṇiṃ dahate punevaṃ;<br>
Asatī ca sā so pana mittadubbho,<br>
So dhammiko hohi jahassu adhammaṃ”.</p>
</blockquote>
<p class="endsection"><a class="sc" id="236"></a><a class="ms" id="p_23J_2915"></a>­Sādhuna­ra­dham­ma­kaṇḍaṃ nāma.</p>
<h2>9. Kāḷāgirikaṇḍa</h2>
<blockquote class="gatha">
<p><a class="sc" id="237"></a><a class="pts" id="pts6.311"></a><a class="ms" id="p_23J_2916"></a><a class="msdiv" id="msdiv1572"></a>“Avasiṃ ahaṃ tuyha tīhaṃ agāre,<br>
Annena pānena upaṭṭhitosmi;<br>
Mitto mamāsī visajjāmahaṃ taṃ,<br>
Kāmaṃ gharaṃ uttamapañña gaccha.</p>
<p><a class="sc" id="238"></a><a class="pts" id="pts6.312"></a><a class="ms" id="p_23J_2917"></a><a class="msdiv" id="msdiv1573"></a>Api hāyatu <span class="var" title="nāgakulassa (bj, s2, s3, pts1)" id="note1812">nāgakulā</span> attho,<br>
Alampi me nāgakaññāya hotu;<br>
So tvaṃ sakeneva subhāsitena,<br>
Muttosi me ajja vadhāya pañña”.</p>
<p><a class="sc" id="239"></a><a class="ms" id="p_23J_2918"></a><a class="msdiv" id="msdiv1574"></a>“Handa tuvaṃ yakkha mamampi nehi,<br>
<span class="var" title="sasuraṃ nu te (bj) | sassuraṃ nu te (s2, s3, mr) | sassuran nu te (pts1)" id="note1813">Sasuraṃ te</span> atthaṃ mayi carassu;<br>
Mayañca nāgādhipatiṃ vimānaṃ,<br>
Dakkhemu nāgassa adiṭṭhapubbaṃ”.</p>
<p><a class="sc" id="240"></a><a class="ms" id="p_23J_2919"></a><a class="msdiv" id="msdiv1575"></a>“Yaṃ ve narassa ahitāya assa,<br>
Na taṃ pañño arahati dassanāya;<br>
Atha kena vaṇṇena amittagāmaṃ,<br>
Tuvamicchasi uttamapañña gantuṃ”.</p>
<p><a class="sc" id="241"></a><a class="ms" id="p_23J_2920"></a><a class="msdiv" id="msdiv1576"></a>“Addhā pajānāmi ahampi etaṃ,<br>
Na taṃ pañño arahati dassanāya;<br>
Pāpañca me natthi kataṃ kuhiñci,<br>
Tasmā na saṅke maraṇāgamāya”.</p>
<p><a class="sc" id="242"></a><a class="pts" id="pts6.313"></a><a class="ms" id="p_23J_2921"></a><a class="msdiv" id="msdiv1577"></a>“Handa ca ṭhānaṃ atulānubhāvaṃ,<br>
Mayā saha dakkhasi ehi katte;<br>
Yatthacchati naccagītehi nāgo,<br>
Rājā yathā vessavaṇo <span class="var" title="niḷiññaṃ (s2, s3) | niḷaññaṃ (mr)" id="note1814">naḷiññaṃ</span>.</p>
<p><a class="sc" id="243"></a><a class="ms" id="p_23J_2922"></a><a class="msdiv" id="msdiv1578"></a>Taṃ nāgakaññā caritaṃ gaṇena,<br>
Nikīḷitaṃ niccamaho ca rattiṃ;<br>
<span class="var" title="pahutamālyaṃ (s2, s3) | pahūtamalyaṃ (pts1) | bahuttamallaṃ (mr)" id="note1815">Pahūtamālyaṃ</span> <span class="var" title="bahu­puppha­sañ­chan­naṃ (mr)" id="note1816">bahu­puppha­channaṃ</span>,<br>
Obhāsatī vijju­ri­vanta­likkhe.</p>
<p><a class="sc" id="244"></a><a class="ms" id="p_23J_2923"></a><a class="msdiv" id="msdiv1579"></a>Annena pānena upetarūpaṃ,<br>
Naccehi gītehi ca vāditehi;<br>
Paripūraṃ kaññāhi alaṅkatāhi,<br>
Upasobhati <span class="var" title="vattha­pi­landha­nenāti (pts1) | vattha­pi­landha­nehi (mr)" id="note1817">vattha­pi­landha­nena</span>.</p>
<p><a class="sc" id="245"></a><a class="ms" id="p_23J_2924"></a><a class="msdiv" id="msdiv1580"></a>So puṇṇako kurūnaṃ kattuseṭṭhaṃ,<br>
Nisīdayī pacchato āsanasmiṃ;<br>
Ādāya kattā­ra­mano­mapaññaṃ,<br>
Upānayī bhavanaṃ nāgarañño.</p>
<p><a class="sc" id="246"></a><a class="ms" id="p_23J_2925"></a><a class="msdiv" id="msdiv1581"></a>Patvāna ṭhānaṃ atulānubhāvaṃ,<br>
Aṭṭhāsi kattā pacchato puṇṇakassa;<br>
<span class="var" title="sāmaggipekkhī pana (bj, s2, s3, pts1)" id="note1818">Sāmag­gi­pek­kha­māno</span> nāgarājā,<br>
Pubbeva ­jāmāta­ramaj­jhabhāsa­tha.</p>
<p><a class="sc" id="247"></a><a class="pts" id="pts6.314"></a><a class="ms" id="p_23J_2926"></a><a class="msdiv" id="msdiv1582"></a>Yannu tuvaṃ agamā maccalokaṃ,<br>
Anvesamāno hadayaṃ paṇḍitassa;<br>
Kacci samiddhena idhānupatto,<br>
Ādāya kattā­ra­mano­mapaññaṃ”.</p>
<p><a class="sc" id="248"></a><a class="ms" id="p_23J_2927"></a><a class="msdiv" id="msdiv1583"></a>“Ayañhi so āgato yaṃ tvamicchasi,<br>
Dhammena laddho mama dhammapālo;<br>
<span class="var" title="taṃ passa dhammaṃ samukhā (mr)" id="note1819">Taṃ passatha sammukhā</span> bhāsamānaṃ,<br>
Sukho <span class="var" title="bhave (pts1)" id="note1820">have</span> sappurisehi saṅgamo”.</p>
</blockquote>
<p class="endsection"><a class="sc" id="249"></a><a class="ms" id="p_23J_2928"></a><span class="var" title="kālāgirikaṇḍaṃ (s2, s3, c1) | kālā­giri­khaṇ­ḍaṃ (pts1)" id="note1821">Kāḷāgirikaṇḍaṃ</span> nāma.</p>
<blockquote class="gatha">
<p><a class="sc" id="250"></a><a class="ms" id="p_23J_2929"></a><a class="msdiv" id="msdiv1584"></a>“Adiṭṭhapubbaṃ disvāna,<br>
macco <span class="var" title="... bhayaddito (bj, pts1)" id="note1822">mac­cubhayaṭ­ṭito</span>;<br>
Byamhito nābhivādesi,<br>
nayidaṃ paññavatāmiva”.</p>
<p><a class="sc" id="251"></a><a class="pts" id="pts6.315"></a><a class="ms" id="p_23J_2930"></a><a class="msdiv" id="msdiv1585"></a>“Na camhi byamhito nāga,<br>
na ca mac­cubhayaṭ­ṭito;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class="sc" id="252"></a><a class="ms" id="p_23J_2931"></a><a class="msdiv" id="msdiv1586"></a>Kathaṃ no abhivādeyya,<br>
abhi­vādā­pa­yetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class="sc" id="253"></a><a class="ms" id="p_23J_2932"></a><a class="msdiv" id="msdiv1587"></a>“Evametaṃ yathā brūsi,<br>
saccaṃ bhāsasi paṇḍita;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class="sc" id="254"></a><a class="ms" id="p_23J_2933"></a><a class="msdiv" id="msdiv1588"></a>Kathaṃ no abhivādeyya,<br>
abhi­vādā­pa­yetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class="sc" id="255"></a><a class="ms" id="p_23J_2934"></a><a class="msdiv" id="msdiv1589"></a>“Asassataṃ sassataṃ nu tavayidaṃ,<br>
<span class="var" title="iddhī jutī bala­viri­yūpa­patti (pts1) | iddhiṃ jutiṃ balaṃ vīriyūpapatti (mr)" id="note1823">Iddhī jutī bala­vīri­yūpa­patti</span>;<br>
Pucchāmi taṃ nāgarā­je­tamat­thaṃ,<br>
Kathaṃ nu te laddhamidaṃ vimānaṃ.</p>
<p><a class="sc" id="256"></a><a class="ms" id="p_23J_2935"></a><a class="msdiv" id="msdiv1590"></a>Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Akkhāhi me nāgarā­je­tamat­thaṃ,<br>
Yatheva te laddhamidaṃ vimānaṃ”.</p>
<p><a class="sc" id="257"></a><a class="pts" id="pts6.316"></a><a class="ms" id="p_23J_2936"></a><a class="msdiv" id="msdiv1591"></a>“­Nādhic­ca­laddhaṃ na pariṇāmajaṃ me,<br>
Na sayaṃkataṃ nāpi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ vimānaṃ”.</p>
<p><a class="sc" id="258"></a><a class="ms" id="p_23J_2937"></a><a class="msdiv" id="msdiv1592"></a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Iddhī jutī bala­vīri­yūpa­patti,<br>
Idañca te nāga mahāvimānaṃ”.</p>
<p><a class="sc" id="259"></a><a class="ms" id="p_23J_2938"></a><a class="msdiv" id="msdiv1593"></a>“Ahañca bhariyā ca manussaloke,<br>
Saddhā ubho dānapatī ahumhā;<br>
Opānabhūtaṃ me gharaṃ tadāsi,<br>
Santappitā samaṇabrāhmaṇā ca.</p>
<p><a class="sc" id="260"></a><a class="ms" id="p_23J_2939"></a><a class="msdiv" id="msdiv1594"></a>Mālañca gandhañca vilepanañca,<br>
Padīpiyaṃ seyya­mu­passa­yañca;<br>
Acchādanaṃ sāyana­manna­pānaṃ,<br>
Sakkacca dānāni adamha tattha.</p>
<p><a class="sc" id="261"></a><a class="ms" id="p_23J_2940"></a><a class="msdiv" id="msdiv1595"></a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Iddhī jutī bala­vīri­yūpa­patti,<br>
Idañca me dhīra mahāvimānaṃ”.</p>
<p><a class="sc" id="262"></a><a class="pts" id="pts6.317"></a><a class="ms" id="p_23J_2941"></a><a class="msdiv" id="msdiv1596"></a>“Evañce te laddhamidaṃ vimānaṃ,<br>
Jānāsi puññānaṃ phalūpapattiṃ;<br>
Tasmā hi dhammaṃ cara appamatto,<br>
Yathā vimānaṃ puna māvasesi”.</p>
<p><a class="sc" id="263"></a><a class="ms" id="p_23J_2942"></a><a class="msdiv" id="msdiv1597"></a>“Nayidha santi samaṇabrāhmaṇā ca,<br>
Yesannapānāni dademu katte;<br>
Akkhāhi me pucchito etamatthaṃ,<br>
Yathā vimānaṃ puna māvasema”.</p>
<p><a class="sc" id="264"></a><a class="ms" id="p_23J_2943"></a><a class="msdiv" id="msdiv1598"></a>“Bhogī hi te santi idhūpapannā,<br>
Puttā ca dārā anujīvino ca;<br>
Tesu tuvaṃ vacasā kammunā ca,<br>
Asampaduṭṭho ca bhavāhi niccaṃ.</p>
<p><a class="sc" id="265"></a><a class="ms" id="p_23J_2944"></a><a class="msdiv" id="msdiv1599"></a>Evaṃ tuvaṃ nāga asampadosaṃ,<br>
Anupālaya vacasā kammunā ca;<br>
Ṭhatvā idha yāvatāyukaṃ vimāne,<br>
Uddhaṃ ito gacchasi devalokaṃ”.</p>
<p><a class="sc" id="266"></a><a class="pts" id="pts6.318"></a><a class="ms" id="p_23J_2945"></a><a class="msdiv" id="msdiv1600"></a>“Addhā hi so socati rājaseṭṭho,<br>
Tayā vinā yassa tuvaṃ sajibbo;<br>
Dukkhūpanītopi tayā samecca,<br>
Vindeyya poso sukhamāturopi”.</p>
<p><a class="sc" id="267"></a><a class="ms" id="p_23J_2946"></a><a class="msdiv" id="msdiv1601"></a>“Addhā sataṃ bhāsasi nāga dhammaṃ,<br>
Anuttaraṃ atthapadaṃ suciṇṇaṃ;<br>
Etādisiyāsu hi āpadāsu,<br>
Paññāyate mādisānaṃ viseso”.</p>
<p><a class="sc" id="268"></a><a class="ms" id="p_23J_2947"></a><a class="msdiv" id="msdiv1602"></a>“<span class="var" title="akkhehi (bj, pts1)" id="note1824">Akkhāhi</span> no tāyaṃ mudhā nu laddho,<br>
Akkhehi no tāyaṃ ajesi jūte;<br>
Dhammena laddho iti <span class="var" title="mā'ya'māha (s2, s3)" id="note1825">tāyamāha</span>,<br>
Kathaṃ nu tvaṃ hatthamimassa māgato”.</p>
<p><a class="sc" id="269"></a><a class="pts" id="pts6.319"></a><a class="ms" id="p_23J_2948"></a><a class="msdiv" id="msdiv1603"></a>“Yo missaro tattha ahosi rājā,<br>
Tamāyamakkhehi ajesi jūte;<br>
So maṃ jito rājā imassadāsi,<br>
Dhammena laddhosmi asāhasena”.</p>
<p><a class="sc" id="270"></a><a class="ms" id="p_23J_2949"></a><a class="msdiv" id="msdiv1604"></a>Mahorago attamano udaggo,<br>
Sutvāna dhīrassa subhāsitāni;<br>
Hatthe gahetvāna anomapaññaṃ,<br>
Pāvekkhi bhariyāya tadā sakāse.</p>
<p><a class="sc" id="271"></a><a class="ms" id="p_23J_2950"></a><a class="msdiv" id="msdiv1605"></a>“Yena tvaṃ vimale paṇḍu,<br>
yena bhattaṃ na ruccati;<br>
Na ca me tādiso vaṇṇo,<br>
ayameso tamonudo.</p>
<p><a class="sc" id="272"></a><a class="ms" id="p_23J_2951"></a><a class="msdiv" id="msdiv1606"></a>Yassa te hadayenattho,<br>
āgatāyaṃ pabhaṅkaro;<br>
Tassa vākyaṃ nisāmehi,<br>
dullabhaṃ dassanaṃ puna”.</p>
<p><a class="sc" id="273"></a><a class="ms" id="p_23J_2952"></a><a class="msdiv" id="msdiv1607"></a>Disvāna taṃ vimalā bhūripaññaṃ,<br>
Dasaṅgulī añjaliṃ paggahetvā;<br>
Haṭṭhena bhāvena patītarūpā,<br>
Iccabravi kurūnaṃ kattuseṭṭhaṃ.</p>
<p><a class="sc" id="274"></a><a class="ms" id="p_23J_2953"></a><a class="msdiv" id="msdiv1608"></a>“Adiṭṭhapubbaṃ disvāna,<br>
macco mac­cubhayaṭ­ṭito;<br>
Byamhito nābhivādesi,<br>
nayidaṃ paññavatāmiva”.</p>
<p><a class="sc" id="275"></a><a class="ms" id="p_23J_2954"></a><a class="msdiv" id="msdiv1609"></a>“Na camhi byamhito nāgi,<br>
na ca mac­cubhayaṭ­ṭito;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class="sc" id="276"></a><a class="ms" id="p_23J_2955"></a><a class="msdiv" id="msdiv1610"></a>Kathaṃ no abhivādeyya,<br>
abhi­vādā­pa­yetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class="sc" id="277"></a><a class="ms" id="p_23J_2956"></a><a class="msdiv" id="msdiv1611"></a>“Evametaṃ yathā brūsi,<br>
saccaṃ bhāsasi paṇḍita;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class="sc" id="278"></a><a class="pts" id="pts6.320"></a><a class="ms" id="p_23J_2957"></a><a class="msdiv" id="msdiv1612"></a>Kathaṃ no abhivādeyya,<br>
abhi­vādā­pa­yetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class="sc" id="279"></a><a class="ms" id="p_23J_2958"></a><a class="msdiv" id="msdiv1613"></a>“Asassataṃ sassataṃ nu tavayidaṃ,<br>
Iddhī jutī bala­vīri­yūpa­patti;<br>
Pucchāmi taṃ nāga­kaññe­tamat­thaṃ,<br>
Kathaṃ nu te laddhamidaṃ vimānaṃ.</p>
<p><a class="sc" id="280"></a><a class="ms" id="p_23J_2959"></a><a class="msdiv" id="msdiv1614"></a>Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Akkhāhi me nāga­kaññe­tamat­thaṃ,<br>
Yatheva te laddhamidaṃ vimānaṃ”.</p>
<p><a class="sc" id="281"></a><a class="ms" id="p_23J_2960"></a><a class="msdiv" id="msdiv1615"></a>“­Nādhic­ca­laddhaṃ na pariṇāmajaṃ me,<br>
Na sayaṃ kataṃ nāpi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ vimānaṃ”.</p>
<p><a class="sc" id="282"></a><a class="ms" id="p_23J_2961"></a><a class="msdiv" id="msdiv1616"></a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Iddhī jutī bala­vīri­yūpa­patti,<br>
Idañca te nāgi mahāvimānaṃ”.</p>
<p><a class="sc" id="283"></a><a class="ms" id="p_23J_2962"></a><a class="msdiv" id="msdiv1617"></a>“Ahañca kho sāmiko cāpi mayhaṃ,<br>
Saddhā ubho dānapatī ahumhā;<br>
Opānabhūtaṃ me gharaṃ tadāsi,<br>
Santappitā samaṇabrāhmaṇā ca.</p>
<p><a class="sc" id="284"></a><a class="ms" id="p_23J_2963"></a><a class="msdiv" id="msdiv1618"></a>Mālañca gandhañca vilepanañca,<br>
Padīpiyaṃ seyya­mu­passa­yañca;<br>
Acchādanaṃ sāyana­manna­pānaṃ,<br>
<span class="var" title="sakkaccaṃ (c1)" id="note1826">Sakkacca</span> dānāni adamha tattha.</p>
<p><a class="sc" id="285"></a><a class="ms" id="p_23J_2964"></a><a class="msdiv" id="msdiv1619"></a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Iddhī jutī bala­vīri­yūpa­patti,<br>
Idañca me dhīra mahāvimānaṃ”.</p>
<p><a class="sc" id="286"></a><a class="pts" id="pts6.321"></a><a class="ms" id="p_23J_2965"></a><a class="msdiv" id="msdiv1620"></a>“Evañce te laddhamidaṃ vimānaṃ,<br>
Jānāsi puññānaṃ phalūpapattiṃ;<br>
Tasmā hi dhammaṃ cara appamattā,<br>
Yathā vimānaṃ puna māvasesi”.</p>
<p><a class="sc" id="287"></a><a class="ms" id="p_23J_2966"></a><a class="msdiv" id="msdiv1621"></a>“Nayidha santi samaṇabrāhmaṇā ca,<br>
Yesannapānāni dademu katte;<br>
Akkhāhi me pucchito etamatthaṃ,<br>
Yathā vimānaṃ puna māvasema”.</p>
<p><a class="sc" id="288"></a><a class="ms" id="p_23J_2967"></a><a class="msdiv" id="msdiv1622"></a>“Bhogī hi te santi idhūpapannā,<br>
Puttā ca dārā anujīvino ca;<br>
Tesu tuvaṃ vacasā kammunā ca,<br>
Asampaduṭṭhā ca bhavāhi niccaṃ.</p>
<p><a class="sc" id="289"></a><a class="ms" id="p_23J_2968"></a><a class="msdiv" id="msdiv1623"></a>Evaṃ tuvaṃ nāgi asampadosaṃ,<br>
Anupālaya vacasā kammunā ca;<br>
Ṭhatvā idha yāvatāyukaṃ vimāne,<br>
Uddhaṃ ito gacchasi devalokaṃ”.</p>
<p><a class="sc" id="290"></a><a class="ms" id="p_23J_2969"></a><a class="msdiv" id="msdiv1624"></a>“Addhā hi so socati rājaseṭṭho,<br>
Tayā vinā yassa tuvaṃ sajibbo;<br>
Dukkhūpanītopi tayā samecca,<br>
Vindeyya poso sukhamāturopi”.</p>
<p><a class="sc" id="291"></a><a class="ms" id="p_23J_2970"></a><a class="msdiv" id="msdiv1625"></a>“Addhā sataṃ bhāsasi nāgi dhammaṃ,<br>
Anuttaraṃ atthapadaṃ suciṇṇaṃ;<br>
Etādisiyāsu hi āpadāsu,<br>
Paññāyate mādisānaṃ viseso”.</p>
<p><a class="sc" id="292"></a><a class="ms" id="p_23J_2971"></a><a class="msdiv" id="msdiv1626"></a>“Akkhāhi no tāyaṃ mudhā nu laddho,<br>
Akkhehi no tāyaṃ ajesi jūte;<br>
Dhammena laddho iti tāyamāha,<br>
Kathaṃ nu tvaṃ hatthamimassa māgato”.</p>
<p><a class="sc" id="293"></a><a class="pts" id="pts6.322"></a><a class="ms" id="p_23J_2972"></a><a class="msdiv" id="msdiv1627"></a>“Yo missaro tattha ahosi rājā,<br>
Tamāyamakkhehi ajesi jūte;<br>
So maṃ jito rājā imassadāsi,<br>
Dhammena laddhosmi asāhasena”.</p>
<p><a class="sc" id="294"></a><a class="ms" id="p_23J_2973"></a><a class="msdiv" id="msdiv1628"></a>Yatheva varuṇo nāgo,<br>
pañhaṃ pucchittha paṇḍitaṃ;<br>
Tatheva nāgakaññāpi,<br>
pañhaṃ pucchittha paṇḍitaṃ.</p>
<p><a class="sc" id="295"></a><a class="ms" id="p_23J_2974"></a><a class="msdiv" id="msdiv1629"></a>Yatheva varuṇaṃ nāgaṃ,<br>
dhīro tosesi pucchito;<br>
Tatheva nāgakaññampi,<br>
dhīro tosesi pucchito.</p>
<p><a class="sc" id="296"></a><a class="ms" id="p_23J_2975"></a><a class="msdiv" id="msdiv1630"></a>Ubhopi te attamane viditvā,<br>
Mahoragaṃ nāgakaññañca <span class="var" title="vidhūro (mr)" id="note1827">dhīro</span>;<br>
Achambhī abhīto alomahaṭṭho,<br>
Iccabravi varuṇaṃ nāgarājānaṃ.</p>
<p><a class="sc" id="297"></a><a class="ms" id="p_23J_2976"></a><a class="msdiv" id="msdiv1631"></a>“Mā <span class="var" title="mā heṭhayī (pts1)" id="note1828">rodhayi</span> nāga āyāhamasmi,<br>
Yena tavattho idaṃ sarīraṃ;<br>
Hadayena maṃsena karohi kiccaṃ,<br>
Sayaṃ karissāmi yathāmati te”.</p>
<p><a class="sc" id="298"></a><a class="ms" id="p_23J_2977"></a><a class="msdiv" id="msdiv1632"></a>“Paññā have hadayaṃ paṇḍitānaṃ,<br>
Te tyamha paññāya mayaṃ sutuṭṭhā;<br>
Anūnanāmo labhatajja dāraṃ,<br>
Ajjeva taṃ kuruyo pāpayātu”.</p>
<p><a class="sc" id="299"></a><a class="pts" id="pts6.323"></a><a class="ms" id="p_23J_2978"></a><a class="msdiv" id="msdiv1633"></a>Sa puṇṇako attamano udaggo,<br>
Irandhatiṃ nāgakaññaṃ labhitvā;<br>
Haṭṭhena bhāvena patītarūpo,<br>
Iccabravi kurūnaṃ kattuseṭṭhaṃ.</p>
<p><a class="sc" id="300"></a><a class="ms" id="p_23J_2979"></a><a class="msdiv" id="msdiv1634"></a>“Bhariyāya maṃ tvaṃ akari samaṅgiṃ,<br>
Ahañca te vidhura karomi kiccaṃ;<br>
Idañca te maṇiratanaṃ dadāmi,<br>
Ajjeva taṃ kuruyo pāpayāmi”.</p>
<p><a class="sc" id="301"></a><a class="ms" id="p_23J_2980"></a><a class="msdiv" id="msdiv1635"></a>“Ajeyyamesā tava hotu metti,<br>
Bhariyāya kaccāna piyāya saddhiṃ;<br>
<span class="var" title="ānandacitto (s2, s3, pts1)" id="note1829">Ānandi vitto</span> sumano patīto,<br>
Datvā maṇiṃ mañca nayindapatthaṃ”.</p>
<p><a class="sc" id="302"></a><a class="ms" id="p_23J_2981"></a><a class="msdiv" id="msdiv1636"></a>Sa puṇṇako kurūnaṃ kattuseṭṭhaṃ,<br>
Nisīdayī purato āsanasmiṃ;<br>
Ādāya kattā­ra­mano­mapaññaṃ,<br>
Upānayī nagaraṃ indapatthaṃ.</p>
<p><a class="sc" id="303"></a><a class="ms" id="p_23J_2982"></a><a class="msdiv" id="msdiv1637"></a>Mano manussassa yathāpi gacche,<br>
<span class="var" title="tatopi saṃkhippataraṃ (bj, pts1)" id="note1830">Tatopissa khippataraṃ</span> ahosi;<br>
Sa puṇṇako kurūnaṃ kattuseṭṭhaṃ,<br>
Upānayī nagaraṃ indapatthaṃ.</p>
<p><a class="sc" id="304"></a><a class="pts" id="pts6.324"></a><a class="ms" id="p_23J_2983"></a><a class="msdiv" id="msdiv1638"></a>“Etindapatthaṃ nagaraṃ padissati,<br>
Rammāni ca ambavanāni bhāgaso;<br>
Ahañca bhariyāya samaṅgibhūto,<br>
Tuvañca pattosi sakaṃ niketaṃ”.</p>
<p><a class="sc" id="305"></a><a class="pts" id="pts6.325"></a><a class="ms" id="p_23J_2984"></a><a class="msdiv" id="msdiv1639"></a>Sa puṇṇako kurūnaṃ kattuseṭṭhaṃ,<br>
Oropiya dhammasabhāya majjhe;<br>
Ājaññamāruyha anomavaṇṇo,<br>
Pakkāmi vehāya­saman­ta­likkhe.</p>
<p><a class="sc" id="306"></a><a class="ms" id="p_23J_2985"></a><a class="msdiv" id="msdiv1640"></a>Taṃ disvā rājā paramappatīto,<br>
Uṭṭhāya bāhāhi palissajitvā;<br>
Avikampayaṃ dhammasabhāya majjhe,<br>
Nisīdayī ­pamu­kha­māsanas­miṃ.</p>
<p><a class="sc" id="307"></a><a class="ms" id="p_23J_2986"></a><a class="msdiv" id="msdiv1641"></a>“Tvaṃ no vinetāsi rathaṃva naddhaṃ,<br>
Nandanti taṃ kuruyo dassanena;<br>
Akkhāhi me pucchito etamatthaṃ,<br>
Kathaṃ pamokkho ahu māṇavassa”.</p>
<p><a class="sc" id="308"></a><a class="ms" id="p_23J_2987"></a><a class="msdiv" id="msdiv1642"></a>“Yaṃ māṇa­vot­yā­bhivadī janinda,<br>
Na so manusso naravīraseṭṭha;<br>
Yadi te suto puṇṇako nāma yakkho,<br>
Rañño kuverassa hi so sajibbo.</p>
<p><a class="sc" id="309"></a><a class="ms" id="p_23J_2988"></a><a class="msdiv" id="msdiv1643"></a>Bhūmindharo varuṇo nāma nāgo,<br>
Brahā sucī vaṇṇa­balū­papanno;<br>
Tassānujaṃ dhītaraṃ kāmayāno,<br>
Irandhatī nāma sā nāgakaññā.</p>
<p><a class="sc" id="310"></a><a class="pts" id="pts6.326"></a><a class="ms" id="p_23J_2989"></a><a class="msdiv" id="msdiv1644"></a>Tassā sumajjhāya piyāya hetu,<br>
Patārayittha maraṇāya mayhaṃ;<br>
So ceva bhariyāya samaṅgibhūto,<br>
Ahañca anuññāto maṇi ca laddho”.</p>
<p><a class="sc" id="311"></a><a class="pts" id="pts6.327"></a><a class="ms" id="p_23J_2990"></a><a class="msdiv" id="msdiv1645"></a>“Rukkho hi mayhaṃ <span class="var" title="gharadvāre (s2, s3) | padvāresu (pts1)" id="note1831">padvāre</span> sujāto,<br>
Paññākkhandho sīlamayassa sākhā;<br>
Atthe ca dhamme ca ṭhito nipāko,<br>
Gavapphalo hatthi­ga­vāssa­channo.</p>
<p><a class="sc" id="312"></a><a class="ms" id="p_23J_2991"></a><a class="msdiv" id="msdiv1646"></a>Nacca­gīta­tūri­yā­bhinā­dite,<br>
Ucchijja <span class="var" title="menaṃ (bj, pts1)" id="note1832">senaṃ</span> puriso ahāsi;<br>
So no ayaṃ āgato sanniketaṃ,<br>
Rukkhas­simas­sāpaci­tiṃ karotha.</p>
<p><a class="sc" id="313"></a><a class="ms" id="p_23J_2992"></a><a class="msdiv" id="msdiv1647"></a>Ye keci vittā mama paccayena,<br>
Sabbeva te pātukarontu ajja;<br>
Tibbāni katvāna upāyanāni,<br>
Rukkhas­simas­sāpaci­tiṃ karotha.</p>
<p><a class="sc" id="314"></a><a class="ms" id="p_23J_2993"></a><a class="msdiv" id="msdiv1648"></a>Ye keci baddhā mama atthi raṭṭhe,<br>
Sabbeva te bandhanā mocayantu;<br>
Yatheva yaṃ bandhanasmā pamutto,<br>
Evamete muñcare bandhanasmā.</p>
<p><a class="sc" id="315"></a><a class="pts" id="pts6.328"></a><a class="ms" id="p_23J_2994"></a><a class="msdiv" id="msdiv1649"></a>Unnaṅgalā māsamimaṃ karontu,<br>
Maṃsodanaṃ brāhmaṇā bhakkhayantu;<br>
Amajjapā majjarahā pivantu,<br>
Puṇṇāhi thālāhi palissutāhi.</p>
<p><a class="sc" id="316"></a><a class="ms" id="p_23J_2995"></a><a class="msdiv" id="msdiv1650"></a>Mahāpathaṃ nicca samavhayantu,<br>
Tibbañca rakkhaṃ vidahantu raṭṭhe;<br>
Yathāññamaññaṃ na viheṭhayeyyuṃ,<br>
Rukkhas­simas­sāpaci­tiṃ karotha”.</p>
<p><a class="sc" id="317"></a><a class="ms" id="p_23J_2996"></a><a class="msdiv" id="msdiv1651"></a>Orodhā ca kumārā ca,<br>
vesiyānā ca brāhmaṇā;<br>
Bahuṃ annañca pānañca,<br>
­paṇ­ḍitas­sā­bhihā­ra­yuṃ.</p>
<p><a class="sc" id="318"></a><a class="ms" id="p_23J_2997"></a><a class="msdiv" id="msdiv1652"></a>Hatthārohā anīkaṭṭhā,<br>
rathikā pattikārakā;<br>
Bahuṃ annañca pānañca,<br>
­paṇ­ḍitas­sā­bhihā­ra­yuṃ.</p>
<p><a class="sc" id="319"></a><a class="pts" id="pts6.329"></a><a class="ms" id="p_23J_2998"></a><a class="msdiv" id="msdiv1653"></a>Samāgatā jānapadā,<br>
negamā ca samāgatā;<br>
Bahuṃ annañca pānañca,<br>
­paṇ­ḍitas­sā­bhihā­ra­yuṃ.</p>
<p><a class="sc" id="320"></a><a class="ms" id="p_23J_2999"></a><a class="msdiv" id="msdiv1654"></a>Bahujano pasannosi,<br>
disvā paṇḍitamāgate;<br>
Paṇḍitamhi anuppatte,<br>
celukkhepo pavattathāti.</p>
</blockquote>
<p class="endsutta"><a class="sc" id="321"></a><a class="ms" id="p_23J_3000"></a><span class="var" title="vidhūra­paṇ­ḍita­jātakaṃ (pts1)" id="note1833">Vidhurajātakaṃ</span> navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
