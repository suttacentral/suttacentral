<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja486">
<article>
<div class="hgroup">
<p class="division">Jātaka</p>
<p>­Pa­kiṇṇa­ka­nipāta</p>
<p>Sāli­kedāra­vagga</p>
<h1>3. Mahā­ukkusa­jātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.291"></a><a class="ms" id="p_22J_2593"></a><a class="msdiv" id="msdiv44"></a>“Ukkā <span class="var" title="milācā (bj, s2, s3, pts1)" id="note1606">cilācā</span> bandhanti <span class="var" title="dīpe (mr)" id="note1607">dīpe</span>,<br>
Pajā mamaṃ khādituṃ patthayanti;<br>
Mittaṃ sahāyañca vadehi senaka,<br>
Ācikkha ñātibyasanaṃ dijānaṃ”.</p>
<p><a class="sc" id="2"></a><a class="ms" id="p_22J_2594"></a><a class="msdiv" id="msdiv45"></a>“Dijo dijānaṃ pavarosi <span class="var" title="pakkhi (bj, pts1) | pakkhi ca (s2, s3)" id="note1608">pakkhima</span>,<br>
Ukkusarāja saraṇaṃ taṃ <span class="var" title="upemi (bj, s2, s3, pts1)" id="note1609">upema</span>;<br>
Pajā mamaṃ khādituṃ patthayanti,<br>
Luddā <span class="var" title="milācā (bj, s2, s3, pts1)" id="note1610">cilācā</span> bhava me sukhāya”.</p>
<p><a class="sc" id="3"></a><a class="ms" id="p_22J_2595"></a><a class="msdiv" id="msdiv46"></a>“Mittaṃ sahāyañca karonti paṇḍitā,<br>
Kāle akāle <span class="var" title="... māsayānā (pts1)" id="note1611">sukhamesamānā</span>;<br>
Karomi te senaka etamatthaṃ,<br>
Ariyo hi ariyassa karoti kiccaṃ”.</p>
<p><a class="sc" id="4"></a><a class="pts" id="pts4.292"></a><a class="ms" id="p_22J_2596"></a><a class="msdiv" id="msdiv47"></a>“Yaṃ hoti kiccaṃ anukampakena,<br>
Ariyassa ariyena kataṃ <span class="var" title="tavayidaṃ (bj, pts1) | tayidaṃ (s2, s3)" id="note1612">tayīdaṃ</span>;<br>
Attānurakkhī bhava mā <span class="var" title="aḍayha (bj, pts1) | aḍayhi (s2, s3)" id="note1613">adayhi</span>,<br>
Lacchāma putte tayi jīvamāne”.</p>
<p><a class="sc" id="5"></a><a class="ms" id="p_22J_2597"></a><a class="msdiv" id="msdiv48"></a>“<span class="var" title="tameva (s2, s3, mr)" id="note1614">Taveva</span> rakkhāvaraṇaṃ karonto,<br>
Sarīrabhedāpi na santasāmi;<br>
Karonti <span class="var" title="hete (s2, s3, pts1, mr)" id="note1615">heke</span> sakhīnaṃ sakhāro,<br>
Pāṇaṃ <span class="var" title="cajanti (bj, pts1)" id="note1616">cajantā</span> <span class="var" title="satānesa (pts1)" id="note1617">satamesa</span> dhammo”.</p>
<p><a class="sc" id="6"></a><a class="pts" id="pts4.293"></a><a class="ms" id="p_22J_2598"></a><a class="msdiv" id="msdiv49"></a>“Sudukkaraṃ <span class="var" title="... makā (bj, pts1)" id="note1618">kammamakāsi</span>,<br>
aṇḍajāyaṃ vihaṅgamo;<br>
Atthāya kuraro putte,<br>
aḍḍharatte anāgate”.</p>
<p><a class="sc" id="7"></a><a class="ms" id="p_22J_2599"></a><a class="msdiv" id="msdiv50"></a>“Cutāpi <span class="var" title="eke (bj, pts1)" id="note1619">heke</span> khalitā sakammunā,<br>
Mittānukampāya patiṭṭhahanti;<br>
Puttā mamaṭṭā gatimāgatosmi,<br>
Atthaṃ <span class="var" title="caretha (bj, s2, s3, pts1)" id="note1620">caretho</span> mama <span class="var" title="vārichanna (bj, pts1)" id="note1621">vāricara</span>”.</p>
<p><a class="sc" id="8"></a><a class="ms" id="p_22J_2600"></a><a class="msdiv" id="msdiv51"></a>“Dhanena dhaññena ca attanā ca,<br>
Mittaṃ sahāyañca karonti paṇḍitā;<br>
Karomi te senaka etamatthaṃ,<br>
Ariyo hi ariyassa karoti kiccaṃ”.</p>
<p><a class="sc" id="9"></a><a class="pts" id="pts4.294"></a><a class="ms" id="p_22J_2601"></a><a class="msdiv" id="msdiv52"></a>“Appossukko tāta tuvaṃ nisīda,<br>
Putto pitu carati atthacariyaṃ;<br>
Ahaṃ carissāmi tavetamatthaṃ,<br>
Senassa putte paritāyamāno”.</p>
<p><a class="sc" id="10"></a><a class="ms" id="p_22J_2602"></a><a class="msdiv" id="msdiv53"></a>“Addhā hi tāta satamesa dhammo,<br>
Putto <span class="var" title="pitu yañcaretha (bj, pts1) | pitu care (s2, s3) | pitunaṃ care (mr)" id="note1622">pitu yaṃ care</span> atthacariyaṃ;<br>
Appeva maṃ disvāna pavaḍḍhakāyaṃ,<br>
Senassa puttā na viheṭhayeyyuṃ”.</p>
<p><a class="sc" id="11"></a><a class="pts" id="pts4.295"></a><a class="ms" id="p_22J_2603"></a><a class="msdiv" id="msdiv54"></a>“Pasū manussā <span class="var" title="miga­viriya­seṭṭha (bj) | mīga­viriya­seṭtha (pts1)" id="note1623">migavīraseṭṭha</span>,<br>
<span class="var" title="bhayadditā (bj, pts1)" id="note1624">Bhayaṭṭitā</span> seṭṭha­mu­pabba­janti;<br>
Puttā mamaṭṭā gatimāgatosmi,<br>
Tvaṃ nosi rājā bhava me sukhāya”.</p>
<p><a class="sc" id="12"></a><a class="ms" id="p_22J_2604"></a><a class="msdiv" id="msdiv55"></a>“Karomi te senaka etamatthaṃ,<br>
Āyāmi te taṃ disataṃ vadhāya;<br>
Kathañhi viññū pahu sampajāno,<br>
Na vāyame attajanassa guttiyā”.</p>
<p><a class="sc" id="13"></a><a class="pts" id="pts4.296"></a><a class="ms" id="p_22J_2605"></a><a class="msdiv" id="msdiv56"></a>“Mittañca kayirātha <span class="var" title="suhaddayañca (bj) | sakhāgharañca (pts1)" id="note1625">suhadayañca</span>,<br>
Ayirañca kayirātha sukhāgamāya;<br>
<span class="var" title="... kojova (bj, s2, s3, pts1)" id="note1626">Nivatthakocova</span> sarebhihantvā,<br>
Modāma puttehi samaṅgibhūtā.</p>
<p><a class="sc" id="14"></a><a class="ms" id="p_22J_2606"></a><a class="msdiv" id="msdiv57"></a>Sakamittassa kammena,<br>
sahāyas­sā­palā­yino;<br>
Kūjan­ta­mupa­kūjanti,<br>
lomasā hadayaṅgamaṃ.</p>
<p><a class="sc" id="15"></a><a class="ms" id="p_22J_2607"></a><a class="msdiv" id="msdiv58"></a>Mittaṃ sahāyaṃ adhigamma paṇḍito,<br>
So bhuñjatī putta pasuṃ dhanaṃ vā;<br>
Ahañca puttā ca patī ca mayhaṃ,<br>
Mittānukampāya samaṅgibhūtā.</p>
<p><a class="sc" id="16"></a><a class="ms" id="p_22J_2608"></a><a class="msdiv" id="msdiv59"></a>Rājavatā sūravatā ca attho,<br>
Sam­panna­sa­khissa bhavanti hete;<br>
So mittavā yasavā uggatatto,<br>
<span class="var" title="asmiñca loke (bj, s2, s3, pts1)" id="note1627">Asmiṃdhaloke</span> modati kāmakāmī.</p>
<p><a class="sc" id="17"></a><a class="ms" id="p_22J_2609"></a><a class="msdiv" id="msdiv60"></a>Karaṇīyāni mittāni,<br>
daliddenāpi senaka;<br>
Passa mittānukampāya,<br>
samaggamhā <span class="var" title="sañātakā (?)" id="note1628">sañātake</span>.</p>
<p><a class="sc" id="18"></a><a class="ms" id="p_22J_2610"></a><a class="msdiv" id="msdiv61"></a>Sūrena balavantena,<br>
yo <span class="var" title="mettiṃ (bj, pts1) | mittaṃ (s2, s3)" id="note1629">mitte</span> kurute dijo;<br>
Evaṃ so sukhito hoti,<br>
yathāhaṃ tvañca senakāti”.</p>
</blockquote>
<p class="endsutta"><a class="sc" id="19"></a><a class="ms" id="p_22J_2611"></a>Mahā­ukkusa­jātakaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
