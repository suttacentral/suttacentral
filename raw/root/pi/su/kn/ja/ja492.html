<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja492">
<article>
<div class="hgroup">
<p class="division">Jātaka</p>
<p>­Pa­kiṇṇa­ka­nipāta</p>
<p>Sāli­kedāra­vagga</p>
<h1>9. Taccha­sū­karajā­taka</h1>
</div>
<blockquote class="gatha">
<p><a class="sc" id="1"></a><a class="pts" id="pts4.344"></a><a class="ms" id="p_22J_2715"></a><a class="msdiv" id="msdiv160"></a>“Yadesamānā vicarimha,<br>
pabbatāni vanāni ca;<br>
Anvesaṃ <span class="var" title="vipule (s2, s3, mr)" id="note1705">vicariṃ</span> ñātī,<br>
teme adhigatā mayā.</p>
<p><a class="sc" id="2"></a><a class="ms" id="p_22J_2716"></a><a class="msdiv" id="msdiv161"></a>Bahuñcidaṃ mūlaphalaṃ,<br>
bhakkho cāyaṃ anappako;<br>
Rammā cimā <span class="var" title="giri nadiyo (bj, pts1) | girinajjo (s2, s3)" id="note1706">girīnajjo</span>,<br>
phāsuvāso bhavissati.</p>
<p><a class="sc" id="3"></a><a class="ms" id="p_22J_2717"></a><a class="msdiv" id="msdiv162"></a>Idhevāhaṃ vasissāmi,<br>
saha sabbehi ñātibhi;<br>
Appossukko nirāsaṅkī,<br>
asoko akutobhayo”.</p>
<p><a class="sc" id="4"></a><a class="ms" id="p_22J_2718"></a><a class="msdiv" id="msdiv163"></a>“<span class="var" title="aññaṃ hi (bj, pts1) | aññañhi (s2, s3)" id="note1707">Aññampi</span> leṇaṃ pariyesa,<br>
sattu no idha vijjati;<br>
So taccha sūkare hanti,<br>
idhāgantvā varaṃ varaṃ”.</p>
<p><a class="sc" id="5"></a><a class="ms" id="p_22J_2719"></a><a class="msdiv" id="msdiv164"></a>“Ko <span class="var" title="ko namhākaṃ (bj, pts1)" id="note1708">numhākaṃ</span> idha sattu,<br>
ko ñātī susamāgate;<br>
<span class="var" title="appadhaṃse (bj, pts1)" id="note1709">Duppadhaṃse</span> padhaṃseti,<br>
taṃ me akkhātha pucchitā”.</p>
<p><a class="sc" id="6"></a><a class="pts" id="pts4.345"></a><a class="ms" id="p_22J_2720"></a><a class="msdiv" id="msdiv165"></a>“Uddhaggarājī migarājā,<br>
balī dāṭhāvudho migo;<br>
So taccha sūkare hanti,<br>
idhāgantvā varaṃ varaṃ”.</p>
<p><a class="sc" id="7"></a><a class="ms" id="p_22J_2721"></a><a class="msdiv" id="msdiv166"></a>“Na no dāṭhā <span class="var" title="nu vijjanti (mr)" id="note1710">na vijjanti</span>,<br>
balaṃ kāye samohitaṃ;<br>
Sabbe samaggā hutvāna,<br>
vasaṃ kāhāma ekakaṃ”.</p>
<p><a class="sc" id="8"></a><a class="ms" id="p_22J_2722"></a><a class="msdiv" id="msdiv167"></a>“Hadayaṅgamaṃ kaṇṇasukhaṃ,<br>
Vācaṃ bhāsasi tacchaka;<br>
Yopi yuddhe palāyeyya,<br>
Tampi pacchā hanāmase”.</p>
<p><a class="sc" id="9"></a><a class="pts" id="pts4.346"></a><a class="ms" id="p_22J_2723"></a><a class="msdiv" id="msdiv168"></a>“Pāṇātipātā virato nu ajja,<br>
Abhayaṃ nu te sabbabhūtesu dinnaṃ;<br>
Dāṭhā nu te <span class="var" title="miga viriyaṃ (bj, pts1) | migaviriya (s2, s3)" id="note1711">migavadhāya</span> na santi,<br>
Yo saṃghapatto kapaṇova jhāyasi”.</p>
<p><a class="sc" id="10"></a><a class="ms" id="p_22J_2724"></a><a class="msdiv" id="msdiv169"></a>“Na me dāṭhā na vijjanti,<br>
Balaṃ kāye samohitaṃ;<br>
Ñātī ca disvāna sāmaggī ekato,<br>
Tasmā ca jhāyāmi vanamhi ekako.</p>
<p><a class="sc" id="11"></a><a class="ms" id="p_22J_2725"></a><a class="msdiv" id="msdiv170"></a>Imassudaṃ yanti disodisaṃ pure,<br>
Bhayaṭṭitā leṇagavesino puthu;<br>
Te dāni saṅgamma vasanti ekato,<br>
Yatthaṭṭhitā duppasahajja te mayā.</p>
<p><a class="sc" id="12"></a><a class="pts" id="pts4.347"></a><a class="ms" id="p_22J_2726"></a><a class="msdiv" id="msdiv171"></a>Pari­ṇāya­ka­sam­pannā,<br>
sahitā ekavādino;<br>
Te maṃ samaggā hiṃseyyuṃ,<br>
tasmā nesaṃ na <span class="var" title="apatthave (pts1)" id="note1712">patthaye</span>”.</p>
<p><a class="sc" id="13"></a><a class="ms" id="p_22J_2727"></a><a class="msdiv" id="msdiv172"></a>“Ekova indo asure jināti,<br>
Ekova seno hanti dije pasayha;<br>
Ekova byaggho miga­saṅgha­patto,<br>
Varaṃ varaṃ hanti balañhi tādisaṃ”.</p>
<p><a class="sc" id="14"></a><a class="ms" id="p_22J_2728"></a><a class="msdiv" id="msdiv173"></a>“Na heva indo na seno,<br>
napi byaggho migādhipo;<br>
Samagge sahite ñātī,<br>
na <span class="var" title="vyagghe ca (bj, pts1) | byaggho na (s2, s3)" id="note1713">byagghe</span> kurute vase”.</p>
<p><a class="sc" id="15"></a><a class="ms" id="p_22J_2729"></a><a class="msdiv" id="msdiv174"></a>“Kumbhīlakā sakuṇakā,<br>
saṃghino gaṇacārino;<br>
Sammodamānā ekajjhaṃ,<br>
uppatanti ḍayanti ca.</p>
<p><a class="sc" id="16"></a><a class="ms" id="p_22J_2730"></a><a class="msdiv" id="msdiv175"></a>Tesañca ḍayamānānaṃ,<br>
ekettha <span class="var" title="apavattati (bj, pts1)" id="note1714">apasakkati</span>;<br>
Tañca seno nitāḷeti,<br>
veyyagghiyeva sā gati”.</p>
<p><a class="sc" id="17"></a><a class="pts" id="pts4.348"></a><a class="ms" id="p_22J_2731"></a><a class="msdiv" id="msdiv176"></a>“Ussāhito jaṭilena,<br>
ludde­nāmi­sa­cak­khunā;<br>
Dāṭhī dāṭhīsu pakkhandi,<br>
maññamāno yathā pure”.</p>
<p><a class="sc" id="18"></a><a class="pts" id="pts4.349"></a><a class="ms" id="p_22J_2732"></a><a class="msdiv" id="msdiv177"></a>“Sādhu sambahulā ñātī,<br>
api rukkhā araññajā;<br>
Sūkarehi samaggehi,<br>
byaggho ekāyane hato”.</p>
<p><a class="sc" id="19"></a><a class="ms" id="p_22J_2733"></a><a class="msdiv" id="msdiv178"></a>Brāhmaṇañceva byagghañca,<br>
ubho hantvāna sūkarā.<br>
Ānandino pamuditā,<br>
mahānādaṃ panādisuṃ.</p>
<p><a class="sc" id="20"></a><a class="pts" id="pts4.350"></a><a class="ms" id="p_22J_2734"></a><a class="msdiv" id="msdiv179"></a>Te su udum­bara­mū­lasmiṃ,<br>
sūkarā susamāgatā;<br>
Tacchakaṃ abhisiñciṃsu,<br>
“tvaṃ no rājāsi issaro”ti.</p>
</blockquote>
<p class="endsutta"><a class="sc" id="21"></a><a class="ms" id="p_22J_2735"></a>Taccha­sū­karajā­takaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
