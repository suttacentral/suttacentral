<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja414">
<article>
<div class="hgroup">
<p class="division">Jātaka</p>
<p>Sattakanipāta</p>
<p>Gandhāravagga</p>
<h1>9. Jāgarajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.404"></a><a class="ms" id="p_22J_1639"></a><a class="msdiv" id="msdiv135"></a>“Kodha jāgarataṃ sutto,<br>
kodha suttesu jāgaro;<br>
Ko mametaṃ vijānāti,<br>
ko taṃ paṭibhaṇāti me”.</p>
<p><a class="sc" id="2"></a><a class="ms" id="p_22J_1640"></a><a class="msdiv" id="msdiv136"></a>“Ahaṃ jāgarataṃ sutto,<br>
ahaṃ suttesu jāgaro;<br>
Ahametaṃ vijānāmi,<br>
ahaṃ paṭibhaṇāmi te”.</p>
<p><a class="sc" id="3"></a><a class="ms" id="p_22J_1641"></a><a class="msdiv" id="msdiv137"></a>“Kathaṃ jāgarataṃ sutto,<br>
kathaṃ suttesu jāgaro;<br>
Kathaṃ etaṃ vijānāsi,<br>
kathaṃ paṭibhaṇāsi me”.</p>
<p><a class="sc" id="4"></a><a class="ms" id="p_22J_1642"></a><a class="msdiv" id="msdiv138"></a>“Ye dhammaṃ nappajānanti,<br>
saṃyamoti damoti ca;<br>
Tesu suppamānesu,<br>
ahaṃ jaggāmi devate.</p>
<p><a class="sc" id="5"></a><a class="ms" id="p_22J_1643"></a><a class="msdiv" id="msdiv139"></a>Yesaṃ rāgo ca doso ca,<br>
avijjā ca virājitā;<br>
Tesu jāgaramānesu,<br>
ahaṃ suttosmi devate.</p>
<p><a class="sc" id="6"></a><a class="ms" id="p_22J_1644"></a><a class="msdiv" id="msdiv140"></a>Evaṃ jāgarataṃ sutto,<br>
evaṃ suttesu jāgaro;<br>
Evametaṃ vijānāmi,<br>
evaṃ paṭibhaṇāmi te”.</p>
<p><a class="sc" id="7"></a><a class="pts" id="pts3.405"></a><a class="ms" id="p_22J_1645"></a><a class="msdiv" id="msdiv141"></a>“Sādhu jāgarataṃ sutto,<br>
sādhu suttesu jāgaro;<br>
Sādhumetaṃ vijānāsi,<br>
sādhu paṭibhaṇāsi me”ti.</p>
</blockquote>
<p class="endsutta"><a class="sc" id="8"></a><a class="ms" id="p_22J_1646"></a>Jāgarajātakaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
