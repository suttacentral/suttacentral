<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ja536">
<article>
<div class="hgroup">
<p class="division">Jātaka</p>
<p>Asītinipāta</p>
<p>Cūḷahaṃsavagga</p>
<h1>4. Kuṇālajātaka</h1>
</div>
<p><a class="sc" id="1"></a><a class="pts" id="pts5.416"></a><a class="ms" id="p_23J_1063"></a>Evamakkhāyati, <span class="var" title="... suyyati (s2, s3, mr)" id="note757">evamanusūyati</span>. Sab­bo­sa­dha­dhara­ṇi­dhare neka­puppha­māl­yavitate gaja­gavaja­mahiṃsa­ruru­camara­pasada­khag­ga­gokaṇ­ṇa­sīhab­yag­gha­dīpi­accha­koka­tarac­cha­uddāra­kadali­miga­biḷāra­sasa­kaṇṇi­kānu­carite <span class="var" title="... kaṇeru (bj, pts1)" id="note758">ākiṇṇa­nela­maṇḍa­la­mahā­varāha­nā­gakula­kareṇu</span><span class="var" title="... vutthe (bj, s2, s3, pts1)" id="note759">saṅghā­dhi­vuṭṭhe</span> <span class="var" title="... purisallu ... (bj, pts1)" id="note760">issa­miga­sā­kha­mi­ga­sara­bha­miga­eṇīmiga­vāta­miga­pasada­miga­purisā­lu­kim­purisa­yak­kha­rak­kha­sa­nisevite</span> <span class="var" title="... brahaṭṭha (bj, pts1)" id="note761">amajja­va­mañ­jarī­dhara­pahaṭ­ṭha</span><span class="var" title="puppa­pupphi­tagga ... (bj) | puppha­pu­phitagga ... (pts1)" id="note762">puppha­phusi­tag­gā­neka­pādapa­ga­ṇavitate</span> <span class="var" title="... vihaṅgasata ... (bj, s2, s3, pts1)" id="note763">kurara­cako­ra­vāra­ṇa­mayūra­pa­rabhata­jīvañ­jīvaka­celā­vakā­bhiṅkā­ra­ka­ravī­ka­matta­vihaṅ­ga­gaṇasa­tata­sam­pa­ghuṭṭhe</span> añjana­mano­silā­haritā­la­hiṅgu­laka­hemara­jataka­nakā­neka­dhā­tu­satavi­naddha­paṭimaṇ­ḍitap­pa­dese evarūpe khalu, bho, ramme vanasaṇḍe kuṇālo nāma sakuṇo paṭivasati ativiya citto ativiya citta­pat­taccha­dano.</p>
<p><a class="sc" id="2"></a><a class="ms" id="p_23J_1064"></a>Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā dijakaññāyo, atha khalu, bho, dve dijakaññāyo kaṭṭhaṃ mukhena <span class="var" title="ḍasitvā (bj, pts1)" id="note764">ḍaṃsitvā</span> taṃ kuṇālaṃ sakuṇaṃ majjhe nisīdāpetvā <span class="var" title="ḍenti (s2)" id="note765">uḍḍenti</span>—“mā naṃ kuṇālaṃ sakuṇaṃ addhā­na­pariyā­ya­pathe kilamatho <span class="var" title="ubbāheyyāti (bj) | ubbāhethāti (s2, mr)" id="note766">ubbāhetthā”ti</span>.</p>
<p><a class="sc" id="3"></a><a class="ms" id="p_23J_1065"></a><span class="var" title="pañcasata (pts1)" id="note767">Pañcasatā</span> dijakaññāyo heṭṭhato heṭṭhato <span class="var" title="ḍenti (bj, s2, s3, pts1)" id="note768">uḍḍenti</span>—“sacāyaṃ kuṇālo sakuṇo āsanā paripatissati, mayaṃ taṃ pakkhehi paṭiggahessāmā”ti.</p>
<p><a class="sc" id="4"></a><a class="ms" id="p_23J_1066"></a>Pañcasatā dijakaññāyo uparūpari <span class="var" title="ḍenti (bj, s2, s3, pts1)" id="note769">uḍḍenti</span>—“mā naṃ kuṇālaṃ sakuṇaṃ ātapo <span class="var" title="paritāpīti (bj, pts1)" id="note770">paritāpesī”ti</span>.</p>
<p><a class="sc" id="5"></a><a class="ms" id="p_23J_1067"></a>Pañcasatā <span class="var" title="bj, s2, s3, pts1 potthakesu \ pa sakideva" id="note771">pañcasatā</span> dijakaññāyo ubhatopassena <span class="var" title="ḍenti (bj, s2, s3, pts1)" id="note772">uḍḍenti</span>—“mā naṃ kuṇālaṃ sakuṇaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti.</p>
<p><a class="sc" id="6"></a><a class="ms" id="p_23J_1068"></a>Pañcasatā dijakaññāyo purato purato uḍḍenti—“mā naṃ kuṇālaṃ sakuṇaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā <span class="var" title="kathalāya vā (bj, s2, s3, mr)" id="note773">kaṭhalena vā</span> pāṇinā vā <span class="var" title="(pāsāṇena vā) (s2, s3)" id="note774">()</span> leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ kuṇālo sakuṇo gacchehi vā latāhi vā rukkhehi vā sākhāhi <span class="var" title="idaṃ padadvayaṃ bj, pts1 potthakesu" id="note775">vā</span> thambhehi vā pāsāṇehi vā balavantehi vā pakkhīhi <span class="var" title="saṅgāmesīti (bj, s2, s3, pts1)" id="note776">saṅgamesī”ti</span>.</p>
<p><a class="sc" id="7"></a><a class="ms" id="p_23J_1069"></a>Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudā­caran­tiyo—“māyaṃ kuṇālo sakuṇo āsane pariyukkaṇṭhī”ti.</p>
<p><a class="sc" id="8"></a><a class="ms" id="p_23J_1070"></a>Pañcasatā dijakaññāyo disodisaṃ uḍḍenti aneka­rukkha­vi­vidha­vi­kati­phala­māharan­tiyo—“māyaṃ kuṇālo sakuṇo khudāya parikilamitthā”ti.</p>
<p><a class="sc" id="9"></a><a class="ms" id="p_23J_1071"></a>Atha khalu, bho, <span class="var" title="idaṃ padaṃ pts1 potthake" id="note777">tā</span> dijakaññāyo taṃ kuṇālaṃ sakuṇaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabba­ta­sikha­reneva pabba­ta­sikha­raṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ <span class="var" title="... sañjādiyeneva (pts1)" id="note778">nāḷi­kera­sañ­cāri­yeneva</span> nāḷi­kera­sañ­cāri­yaṃ khippameva abhisambhonti <span class="var" title="ratatthāya (bj, pts1)" id="note779">ratitthāya</span>.</p>
<p><a class="sc" id="10"></a><a class="pts" id="pts5.418"></a><a class="ms" id="p_23J_1072"></a>Atha khalu, bho, kuṇālo sakuṇo tāhi dijakaññāhi divasaṃ paribyūḷho evaṃ apasādeti—“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yena­kāmaṃ­gamāyo”ti.</p>
<p><a class="sc" id="11"></a><a class="pts" id="pts5.419"></a><a class="ms" id="p_23J_1073"></a>Tasseva khalu, bho, himavato pabbatarājassa ­purat­thi­ma­di­sābhāge <span class="var" title="... ppabhavā (bj, s2, s3, pts1)" id="note780">susu­khuma­su­nipuṇa­girip­pabhava</span>—hari­tupayan­tiyo.</p>
<p><a class="sc" id="12"></a><a class="ms" id="p_23J_1074"></a>Uppala paduma kumuda <span class="var" title="naḷina (s2, s3, pts1, c1)" id="note781">nalina</span> satapatta sogandhika <span class="var" title="mandālava (bj) | mandārava (mr)" id="note782">mandālaka</span> <span class="var" title="... pāvakappadese (bj, pts1) | ... ­ma­nāpa­kap­pa­dese (s2, s3)" id="note783">sam­pati­virūḷha­suci­gandha­manuñ­ña­mā­vakappa­dese</span>.</p>
<p><a class="sc" id="13"></a><a class="pts" id="pts5.420"></a><a class="ms" id="p_23J_1075"></a><span class="var" title="vetasavañjula (bj) | cetasavajuḷa (pts1)" id="note784">Kura­vaka­mu­calin­da­keta­ka­vedisa­vañ­jula</span>punnā­ga­bakula­tila­kapi­yaka­hasana­sāla­saḷala­campa­ka­asoka­nāgaruk­kha­tirīṭi­bhuja­patta­lodda­canda­nogha­vane kāḷā­garupad­ma­kapi­yaṅgu­deva­dāru­kacoca­gahane <span class="var" title="kacchikāra (mr)" id="note785">kaku­dha­kuṭaja­aṅ­kolakac­ci­kāra</span><span class="var" title="navamallika (bj) | vanamallika (pts1)" id="note786">­kaṇikā­ra­kaṇ­ṇikā­raka­navera­ko­raṇḍaka­ko­viḷāra­kiṃ­suka­yodhi­kava­namal­lika</span>­ma­naṅga­ṇa­manavaj­ja­bhaṇḍi­su­ruci­ra­bhagi­ni­mālā­malya­dhare <span class="var" title="madhu­ka­bandhuka (mr)" id="note787">jāti­sumana­madhu­gandhika</span><span class="var" title="dhanukāri (bj) | dhanukārika (pts1)" id="note788">dhanutakkāri</span><span class="var" title="tāḷīsa (bj) | tālisa (s2, s3, pts1)" id="note789">tālīsa</span>tagara­musīra­koṭṭha­kac­chavitate ati­mutta­ka­saṅ­kusu­mita­latāvi­tata­paṭimaṇ­ḍitap­pa­dese haṃsa­pilava­kādam­ba­kāraṇ­ḍa­vā­bhina­dite vijjā­dhara­sid­dhasama­ṇa­tāpasa­ga­ṇādhi­vuṭṭhe varadeva­yak­kha­rak­kha­sa­dānava­gandhab­ba­kinna­ra­ma­hora­gānu­ciṇṇap­pa­dese evarūpe khalu, bho, ramme vanasaṇḍe puṇṇamukho nāma phussakokilo paṭivasati ativiya madhuragiro <span class="var" title="vilasi­ta­nayana­mattak­kho (bj, pts1) | vilāsi­ta­nayana­mattak­kho (s2, s3) | savilāsi­ta­nayana­mattak­kho (mr)" id="note790">vilāsitanayano mattakkho</span>.</p>
<p><a class="sc" id="14"></a><a class="ms" id="p_23J_1076"></a>Tasseva khalu, bho, puṇṇamukhassa phussa­kokilassa aḍḍhuḍḍhāni itthisatāni paricārikā dijakaññāyo. Atha khalu, bho, dve dijakaññāyo kaṭṭhaṃ mukhena ḍaṃsitvā taṃ puṇṇamukhaṃ phussakokilaṃ majjhe nisīdāpetvā uḍḍenti—“mā naṃ puṇṇamukhaṃ phussakokilaṃ addhā­na­pariyā­ya­pathe kilamatho ubbāhetthā”ti.</p>
<p><a class="sc" id="15"></a><a class="ms" id="p_23J_1077"></a>Paññāsa dijakaññāyo heṭṭhato heṭṭhato uḍḍenti—“sacāyaṃ puṇṇamukho phussakokilo āsanā paripatissati, mayaṃ taṃ pakkhehi paṭiggahessāmā”ti.</p>
<p><a class="sc" id="16"></a><a class="ms" id="p_23J_1078"></a>Paññāsa dijakaññāyo uparūpari uḍḍenti—“mā naṃ puṇṇamukhaṃ phussakokilaṃ ātapo paritāpesī”ti.</p>
<p><a class="sc" id="17"></a><a class="ms" id="p_23J_1079"></a>Paññāsa paññāsa dijakaññāyo ubhatopassena uḍḍenti—“mā naṃ puṇṇamukhaṃ phussakokilaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti.</p>
<p><a class="sc" id="18"></a><a class="ms" id="p_23J_1080"></a>Paññāsa dijakaññāyo purato purato uḍḍenti—“mā naṃ puṇṇamukhaṃ phussakokilaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā <span class="var" title="kathalāya (s2, s3, c1)" id="note791">kaṭhalena</span> vā pāṇinā vā leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ puṇṇamukho phussakokilo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti.</p>
<p><a class="sc" id="19"></a><a class="pts" id="pts5.421"></a><a class="ms" id="p_23J_1081"></a>Paññāsa dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudā­caran­tiyo—“māyaṃ puṇṇamukho phussakokilo āsane pariyukkaṇṭhī”ti.</p>
<p><a class="sc" id="20"></a><a class="ms" id="p_23J_1082"></a>Paññāsa dijakaññāyo disodisaṃ uḍḍenti aneka­rukkha­vi­vidha­vi­kati­phala­māharan­tiyo—“māyaṃ puṇṇamukho phussakokilo khudāya parikilamitthā”ti.</p>
<p><a class="sc" id="21"></a><a class="ms" id="p_23J_1083"></a>Atha khalu, bho, tā dijakaññāyo taṃ puṇṇamukhaṃ phussakokilaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabba­ta­sikha­reneva pabba­ta­sikha­raṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷi­kera­sañ­cāri­yeneva nāḷi­kera­sañ­cāri­yaṃ khippameva abhisambhonti ratitthāya.</p>
<p><a class="sc" id="22"></a><a class="ms" id="p_23J_1084"></a>Atha khalu, bho, puṇṇamukho phussakokilo tāhi dijakaññāhi divasaṃ paribyūḷho evaṃ pasaṃsati—“sādhu sādhu, bhaginiyo, etaṃ kho, bhaginiyo, tumhākaṃ patirūpaṃ kuladhītānaṃ, yaṃ tumhe bhattāraṃ paricareyyāthā”ti.</p>
<p><a class="sc" id="23"></a><a class="ms" id="p_23J_1085"></a>Atha khalu, bho, puṇṇamukho phussakokilo yena kuṇālo sakuṇo tenupasaṅkami. Addasaṃsu kho kuṇālassa sakuṇassa paricārikā dijakaññāyo taṃ puṇṇamukhaṃ phussakokilaṃ dūratova āgacchantaṃ; disvāna yena puṇṇamukho phussakokilo tenu­pasaṅka­miṃsu; upasaṅkamitvā taṃ puṇṇamukhaṃ phussakokilaṃ etadavocuṃ— “ayaṃ, samma puṇṇamukha, kuṇālo sakuṇo ativiya pharuso ativiya pharusavāco, appevanāma tavampi āgamma piyavācaṃ labheyyāmā”ti. “Appevanāma, bhaginiyo”ti vatvā yena kuṇālo sakuṇo tenupasaṅkami; upasaṅkamitvā kuṇālena sakuṇena saddhiṃ paṭisammoditvā ekamantaṃ nisīdi. Ekamantaṃ nisinno kho puṇṇamukho phussakokilo taṃ kuṇālaṃ sakuṇaṃ etadavoca—“kissa tvaṃ, samma kuṇāla, itthīnaṃ sujātānaṃ kuladhītānaṃ sammā­paṭi­pannā­naṃ <span class="var" title="... paṭipanno (pts1)" id="note792">micchā­paṭi­pan­nosi</span>? Amanā­pa­bhāṇī­nampi kira, samma kuṇāla, itthīnaṃ manāpabhāṇinā bhavitabbaṃ, kimaṅga pana manāpabhāṇīnan”ti.</p>
<p><a class="sc" id="24"></a><a class="pts" id="pts5.422"></a><a class="ms" id="p_23J_1086"></a>Evaṃ vutte, kuṇālo sakuṇo taṃ puṇṇamukhaṃ phussakokilaṃ evaṃ apasādesi—“nassa tvaṃ, samma jamma vasala, vinassa tvaṃ, samma jamma vasala, ko nu tayā viyatto jāyājinenā”ti. Evaṃ apasādito ca pana puṇṇamukho phussakokilo <span class="var" title="tato heva (bj, pts1)" id="note793">tatoyeva</span> paṭinivatti.</p>
<p><a class="sc" id="25"></a><a class="ms" id="p_23J_1087"></a>Atha khalu, bho, puṇṇamukhassa phussa­kokilassa aparena samayena <span class="var" title="acirasseva accayena (s2, s3, mr)" id="note794">nacirasseva</span> kharo ābādho uppajji lohita­pak­khan­dikā bāḷhā vedanā vattanti <span class="var" title="maraṇantikā (s2, s3, pts1)" id="note795">māraṇantikā</span>. Atha khalu, bho, puṇṇamukhassa phussa­kokilassa paricārikānaṃ dijakaññānaṃ etadahosi—“ābādhiko kho ayaṃ puṇṇamukho phussakokilo, appevanāma imamhā ābādhā vuṭṭhaheyyā”ti ekaṃ adutiyaṃ ohāya yena kuṇālo sakuṇo tenu­pasaṅka­miṃsu. Addasā kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo etadavoca—“kahaṃ pana tumhaṃ vasaliyo bhattā”ti? “Ābādhiko kho, samma kuṇāla, puṇṇamukho phussakokilo appevanāma tamhā ābādhā vuṭṭhaheyyā”ti. Evaṃ vutte, kuṇālo sakuṇo tā dijakaññāyo evaṃ apasādesi—“nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yena­kāmaṃ­gamāyo”ti; vatvā yena puṇṇamukho phussakokilo tenupasaṅkami; upasaṅkamitvā taṃ puṇṇamukhaṃ phussakokilaṃ etadavoca—“haṃ, samma, puṇṇamukhā”ti. “Haṃ, samma, kuṇālā”ti.</p>
<p><a class="sc" id="26"></a><a class="pts" id="pts5.424"></a><a class="ms" id="p_23J_1088"></a>Atha khalu, bho kuṇālo sakuṇo taṃ puṇṇamukhaṃ phussakokilaṃ pakkhehi ca mukhatuṇḍakena ca pariggahetvā vuṭṭhāpetvā nānābhesajjāni pāyāpesi. Atha khalu, bho, puṇṇamukhassa phussa­kokilassa so ābādho paṭippas­sam­bhīti. Atha khalu, bho, kuṇālo sakuṇo taṃ puṇṇamukhaṃ phussakokilaṃ <span class="var" title="gilānā vuṭṭhitaṃ (bj, s2, s3, pts1)" id="note796">gilāna­vuṭṭhi­taṃ</span> aciravuṭṭhitaṃ gelaññā etadavoca—</p>
<p><a class="sc" id="27"></a><a class="ms" id="p_23J_1089"></a>“Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise cittaṃ paṭi­bandhan­tiyā, yadidaṃ <span class="var" title="kavandhe (bj, pts1)" id="note797">kabandhe</span> pīṭhasappimhī”ti. Bhavati ca panuttarettha vākyaṃ—</p>
<blockquote class="gatha">
<p><a class="sc" id="28"></a><a class="ms" id="p_23J_1090"></a><a class="msdiv" id="msdiv290"></a>“Athajjuno nakulo bhīmaseno,<br>
Yudhiṭṭhilo <span class="var" title="sīhadevo (mr)" id="note798">sahadevo</span> ca rājā;<br>
Ete patī pañca maticca nārī,<br>
Akāsi <span class="var" title="khujjavāmanena (pts1)" id="note799">khujja­vāmana­kena</span> pāpanti.</p>
</blockquote>
<p><a class="sc" id="29"></a><a class="ms" id="p_23J_1091"></a>Diṭṭhā mayā, samma puṇṇamukha, <span class="var" title="saccatapāvī (bj, pts1) | pañcatapāvī (s2, s3)" id="note800">saccatapāpī</span> nāma samaṇī susānamajjhe vasantī catut­tha­bhattaṃ pariṇāmayamānā <span class="var" title="tulāputtakena (bj) | sā tulāputtakena (pts1) | sā surādhuttakena (mr)" id="note801">surādhuttakena</span> pāpamakāsi.</p>
<p><a class="sc" id="30"></a><a class="ms" id="p_23J_1092"></a>Diṭṭhā mayā, samma puṇṇamukha, <span class="var" title="kākātī (bj) | kākāti (pts1)" id="note802">kākavatī</span> nāma devī samuddamajjhe vasantī bhariyā venateyyassa naṭakuverena pāpamakāsi.</p>
<p><a class="sc" id="31"></a><a class="pts" id="pts5.425"></a><a class="ms" id="p_23J_1093"></a>Diṭṭhā mayā, samma puṇṇamukha, <span class="var" title="kuraṅgavī (pts1)" id="note803">kuruṅgadevī</span> nāma <span class="var" title="lomasundarī (bj, s2, s3, pts1)" id="note804">lomasuddarī</span> <span class="var" title="eḷakamārakaṃ (bj) | eḷakakumāraṃ (s2, s3) | eḷakamāraṃ (pts1)" id="note805">eḷikakumāraṃ</span> kāmayamānā ­chaḷaṅ­ga­ku­māra­dhanan­te­vāsinā pāpamakāsi.</p>
<blockquote class="gatha">
<p><a class="sc" id="32"></a><a class="ms" id="p_23J_1094"></a>Evañhetaṃ mayā ñātaṃ,<br>
Brahmadattassa <span class="var" title="mātukā (s2, s3)" id="note806">mātaraṃ</span>;<br>
Ohāya kosalarājaṃ,<br>
Pañcālacaṇḍena pāpamakāsi.</p>
<p><a class="sc" id="33"></a><a class="ms" id="p_23J_1095"></a><a class="msdiv" id="msdiv291"></a>Etā ca aññā ca akaṃsu pāpaṃ,<br>
Tasmā­ha­mitthī­naṃ na vissase nappasaṃse;<br>
Mahī yathā jagati samānarattā,<br>
Vasundharā <span class="var" title="itarītarānaṃ patiṭṭhā (s2, s3) | ittarīta­rap­patiṭ­ṭhā (?)" id="note807">itarītarā patiṭṭhā</span>;<br>
Sabbasahā aphandanā akuppā,<br>
Tathitthiyo tāyo na vissase naro.</p>
<p><a class="sc" id="34"></a><a class="ms" id="p_23J_1096"></a><a class="msdiv" id="msdiv292"></a>Sīho yathā lohita­maṃsa­bhojano,<br>
Vāḷamigo <span class="var" title="pañcahattho (bj, pts1)" id="note808">pañcāvudho</span> suruddho;<br>
Pasayhakhādī parahiṃsane rato,<br>
Tathitthiyo tāyo na vissase naro.</p>
</blockquote>
<p><a class="sc" id="35"></a><a class="ms" id="p_23J_1097"></a><span class="var" title="na khalu bho (bj, s2, s3, mr)" id="note809">Na khalu</span>, samma puṇṇamukha, vesiyo nāriyo gamaniyo, na hetā bandhakiyo nāma, vadhikāyo nāma etāyo, yadidaṃ vesiyo nāriyo gamaniyoti.</p>
<p><a class="sc" id="36"></a><a class="ms" id="p_23J_1098"></a><span class="var" title="corā (bj, s2, s3, pts1)" id="note810">Coro</span> viya veṇikatā, <span class="var" title="madirā viya (bj, s2, s3) | madiriva (pts1)" id="note811">madirāva</span> <span class="var" title="visaduṭṭhā (s2, s3) | diṭṭhā (mr)" id="note812">diddhā</span> <span class="var" title="vāṇijā (bj, pts1)" id="note813">vāṇijo</span> viya vācāsanthutiyo, issasiṅghamiva <span class="var" title="parivattāyo (pts1) | viparivattāro (mr)" id="note814">viparivattāyo</span>, uragāmiva dujivhāyo, sobbhamiva paṭicchannā, pātālamiva duppūrā rakkhasī viya duttosā, yamo­vekanta­hāriyo, sikhīriva sabbabhakkhā, nadīriva sabbavāhī, anilo viya yenakāmaṃcarā, neru viya avisesakarā, visarukkho viya nicca­phali­tā­yoti. Bhavati ca panuttarettha vākyaṃ—</p>
<blockquote class="gatha">
<p><a class="sc" id="37"></a><a class="ms" id="p_23J_1099"></a><a class="msdiv" id="msdiv293"></a>Yathā coro yathā diddho,<br>
Vāṇijova vikatthanī;<br>
<span class="var" title="... mivāvaṭṭā (bj) | issa­siṅga­mivā­vattā (pts1)" id="note815">Issasiṅghamiva parivattā</span>,<br>
<span class="var" title="dujjivha (pts1)" id="note816">Dujivhā</span> urago viya.</p>
<p><a class="sc" id="38"></a><a class="ms" id="p_23J_1100"></a><a class="msdiv" id="msdiv294"></a>Sobbhamiva paṭicchannā,<br>
pātālamiva duppurā;<br>
Rakkhasī viya duttosā,<br>
yamo­vekanta­hāriyo.</p>
<p><a class="sc" id="39"></a><a class="ms" id="p_23J_1101"></a><a class="msdiv" id="msdiv295"></a><span class="var" title=" yathā sikhī nadī vāho, anilo kāmacāravā. nerūva avisesā ca, visarukkho viya niccaphalā. nāsayanti ghare bhogaṃ, ratanā­nantaka­ritthi­yoti. (sī1), yathā sikhī nadī vāho, anilo kāmapāravā. nerūva avisesā ca, visarukkhova niccaphalī. nāsayanti ghare bhogaṃ, ratanā­nantaka­ritthi­yoti (syā2, syā3)" id="note817">Yathā sikhī nadī vāto,<br>Nerunāva samāgatā;<br>Visarukkho viya niccaphalā,<br>Nāsayanti ghare bhogaṃ;<br>Ratananta­ka­ritthi­yoti</span>.</p>
</blockquote>
<p><a class="sc" id="40"></a><a class="pts" id="pts5.432"></a><a class="ms" id="p_23J_1102"></a>Cattārimāni, samma puṇṇamukha, yāni <span class="var" title=" etthantare pāṭho sī , syā2, syā3 potthakesu na" id="note819">vatthūni kicce jāte anatthacarāni bhavanti; tāni</span> parakule na vāsetabbāni—goṇaṃ dhenuṃ yānaṃ bhariyā. Cattāri etāni paṇḍito <span class="var" title="yāni (bj, s2, s3, pts1)" id="note821">dhanāni</span> gharā na vippavāsaye.</p>
<blockquote class="gatha">
<p><a class="sc" id="41"></a><a class="pts" id="pts5.433"></a><a class="ms" id="p_23J_1103"></a><a class="msdiv" id="msdiv296"></a>Goṇaṃ dhenuñca yānañca,<br>
Bhariyaṃ ñātikule na vāsaye;<br>
Bhañjanti rathaṃ ayānakā,<br>
Ativāhena hananti puṅgavaṃ;<br>
Dohena hananti vacchakaṃ,<br>
Bhariyā ñātikule padussatīti.</p>
</blockquote>
<p><a class="sc" id="42"></a><a class="ms" id="p_23J_1104"></a>Cha imāni, samma puṇṇamukha, yāni <span class="var" title="idaṃ padaṃ pts1 potthake na" id="note822">vatthūni</span> kicce jāte anatthacarāni bhavanti—</p>
<blockquote class="gatha">
<p><a class="sc" id="43"></a><a class="ms" id="p_23J_1105"></a><a class="msdiv" id="msdiv297"></a>Aguṇaṃ dhanu ñātikule ca bhariyā,<br>
Pāraṃ nāvā akkhabhaggañca yānaṃ;<br>
Dūre mitto pāpasahāyako ca,<br>
Kicce jāte anatthacarāni bhavanti.</p>
</blockquote>
<p><a class="sc" id="44"></a><a class="ms" id="p_23J_1106"></a>Aṭṭhahi khalu, samma puṇṇamukha, ṭhānehi itthī sāmikaṃ avajānāti. Daliddatā, āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā, sab­badha­na­a­nuppadā­nena—imehi khalu, samma puṇṇamukha, aṭṭhahi ṭhānehi itthī sāmikaṃ avajānāti. Bhavati ca panuttarettha vākyaṃ—</p>
<blockquote class="gatha">
<p><a class="sc" id="45"></a><a class="ms" id="p_23J_1107"></a><a class="msdiv" id="msdiv298"></a>Daliddaṃ āturañcāpi,<br>
jiṇṇakaṃ surasoṇḍakaṃ;<br>
Pamattaṃ muddhapattañca,<br>
<span class="var" title="rattaṃ kiccesu (bj, pts1)" id="note823">sabbakiccesu</span> hāpanaṃ;<br>
<span class="var" title="sabba­kāma­pa­ṇidhā­nena (s2, s3) | sabba­kā­mapadā­nena (pts1)" id="note824">Sabba­kāmap­padā­nena</span>,<br>
<span class="var" title="avajānanti (bj, pts1)" id="note825">avajānāti</span> sāmikanti.</p>
</blockquote>
<p><a class="sc" id="46"></a><a class="ms" id="p_23J_1108"></a>Navahi khalu, samma puṇṇamukha, ṭhānehi itthī padosamāharati. Ārā­magama­na­sīlā ca hoti, uyyā­nagama­na­sīlā ca hoti, nadī­tit­thagama­na­sīlā ca hoti, ñāti­ku­lagama­na­sīlā ca hoti, para­ku­lagama­na­sīlā ca hoti, ādāsadus­sa­maṇḍa­nānu­yoga­manu­yutta­sīlā ca hoti, majjapāyinī ca hoti, nillokanasīlā ca hoti, <span class="var" title="pad­vāraṭ­ṭhā­yinī (bj, s2, s3, pts1)" id="note826">sadvāraṭhāyinī</span> ca hoti—imehi khalu, samma puṇṇamukha, navahi ṭhānehi itthī padosa­māhara­tīti. Bhavati ca panuttarettha vākyaṃ—</p>
<blockquote class="gatha">
<p><a class="sc" id="47"></a><a class="ms" id="p_23J_1109"></a><a class="msdiv" id="msdiv299"></a><span class="var" title="ārā­magama­na­sīlā ca (s2, s3) | arāmasīlā (pts1)" id="note827">Ārāmasīlā ca</span> uyyānaṃ,<br>
Nadī ñāti parakulaṃ;<br>
Ādāsadus­sa­maṇḍa­na­manu­yuttā,<br>
Yā citthī majjapāyinī.</p>
<p><a class="sc" id="48"></a><a class="ms" id="p_23J_1110"></a><a class="msdiv" id="msdiv300"></a>Yā ca nillokanasīlā,<br>
Yā ca sadvāraṭhāyinī;<br>
Navahetehi ṭhānehi,<br>
Padosa­māharanti itthiyoti.</p>
</blockquote>
<p><a class="sc" id="49"></a><a class="pts" id="pts5.434"></a><a class="ms" id="p_23J_1111"></a><span class="var" title="cattālīsāhi (pts1, mr)" id="note828">Cattālīsāya</span> khalu, samma puṇṇamukha, ṭhānehi itthī purisaṃ <span class="var" title="accāvadati (bj, s2, s3, pts1)" id="note829">accācarati</span>. Vijambhati, vinamati, vilasati, vilajjati, nakhena nakhaṃ ghaṭṭeti, pādena pādaṃ akkamati, kaṭṭhena pathaviṃ <span class="var" title="likhati (bj, pts1) | vilekhati (s2, s3)" id="note830">vilikhati</span>, <span class="var" title="dārakaṃ ullaṅgheti olaṅgheti (bj, pts1)" id="note831">dārakaṃ ullaṅghati ullaṅghāpeti</span>, kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati, katamanukaroti, uccaṃ bhāsati, nīcaṃ bhāsati, aviccaṃ bhāsati, viviccaṃ bhāsati, naccena gītena vāditena <span class="var" title="roditena (bj, s2, s3, pts1)" id="note832">rodanena</span> vilasitena vibhūsitena jagghati, pekkhati, kaṭiṃ cāleti, guyhabhaṇḍakaṃ sañcāleti, ūruṃ vivarati, ūruṃ pidahati, thanaṃ dasseti, kacchaṃ dasseti, nābhiṃ dasseti, akkhiṃ nikhanati, bhamukaṃ ukkhipati, <span class="var" title="oṭṭhaṃ palikkhati (bj, s2, s3) | oṭṭhaṃ palikhati jivham palikhati (si, pts1)" id="note833">oṭṭhaṃ upalikhati</span>, jivhaṃ nillāleti, dussaṃ muñcati, dussaṃ paṭibandhati, sirasaṃ muñcati, sirasaṃ bandhati—imehi khalu, samma puṇṇamukha, cattālīsāya ṭhānehi itthī purisaṃ accācarati.</p>
<p><a class="sc" id="50"></a><a class="ms" id="p_23J_1112"></a><span class="var" title="pañcavīsāhi (pts1, mr)" id="note834">Pañcavīsāya</span> khalu, samma puṇṇamukha, ṭhānehi itthī paduṭṭhā veditabbā bhavati. Sāmikassa pavāsaṃ vaṇṇeti, pavuṭṭhaṃ na sarati, āgataṃ nābhinandati, avaṇṇaṃ tassa bhaṇati, vaṇṇaṃ tassa na bhaṇati, anatthaṃ tassa carati, atthaṃ tassa na carati, akiccaṃ tassa karoti, kiccaṃ tassa na karoti, paridahitvā sayati, parammukhī nipajjati, pari­vatta­ka­jātā kho pana hoti kuṅkumiyajātā, dīghaṃ assasati, dukkhaṃ vedayati, uccārapassāvaṃ abhiṇhaṃ gacchati, vilomamācarati, para­purisa­saddaṃ sutvā kaṇṇasotaṃ <span class="var" title="vidahati (s2, s3) | vivarati tam odahati (pts1)" id="note835">vivaramodahati</span>, nihatabhogā kho pana hoti, paṭivissakehi santhavaṃ karoti, nikkhantapādā kho pana hoti, ­visi­khā­nu­cārinī aticārinī kho pana hoti, <span class="var" title="idaṃ padaṃ bj, s2, s3, pts1 potthakesu" id="note836">niccaṃ</span> sāmike agāravā ­paduṭ­ṭha­manasaṅ­kappā, abhiṇhaṃ dvāre tiṭṭhati, kacchāni aṅgāni thanāni dasseti, disodisaṃ gantvā pekkhati— imehi khalu, samma puṇṇamukha, <span class="var" title="pañcavīsāhi (pts1, mr)" id="note837">pañcavīsāya</span> ṭhānehi itthī paduṭṭhā veditabbā bhavati. Bhavati ca panuttarettha vākyaṃ—</p>
<blockquote class="gatha">
<p><a class="sc" id="51"></a><a class="ms" id="p_23J_1113"></a><a class="msdiv" id="msdiv301"></a>Pavāsaṃ tassa vaṇṇeti,<br>
<span class="var" title="pavāsa'massa vaṇṇeti gataṃ nānusocati (bj, pts1)" id="note838">Gataṃ tassa na socati</span>;<br>
<span class="var" title="disvā patiṃ āgataṃ (bj, pts1)" id="note839">Disvāna patimāgataṃ</span> nābhinandati,<br>
Bhattāravaṇṇaṃ na kadāci bhāsati;<br>
Ete paduṭṭhāya bhavanti lakkhaṇā.</p>
<p><a class="sc" id="52"></a><a class="ms" id="p_23J_1114"></a><a class="msdiv" id="msdiv302"></a>Anatthaṃ tassa carati asaññatā,<br>
Atthañca hāpeti akiccakārinī;<br>
Paridahitvā sayati parammukhī,<br>
Ete paduṭṭhāya bhavanti lakkhaṇā.</p>
<p><a class="sc" id="53"></a><a class="pts" id="pts5.435"></a><a class="ms" id="p_23J_1115"></a><a class="msdiv" id="msdiv303"></a><span class="var" title="parāvattajātā ca (bj) | pari­vatta­kā­jatā ca (pts1)" id="note840">Parivattajātā ca</span> bhavati kuṅkumī,<br>
Dīghañca assasati dukkhavedinī;<br>
Uccāra­passā­va­ma­bhiṇ­haṃ gacchati,<br>
Ete paduṭṭhāya bhavanti lakkhaṇā.</p>
<p><a class="sc" id="54"></a><a class="ms" id="p_23J_1116"></a><a class="msdiv" id="msdiv304"></a>Vilomamācarati akiccakārinī,<br>
Saddaṃ nisāmeti parassa bhāsato;<br>
Nihatabhogā ca karoti santhavaṃ,<br>
Ete paduṭṭhāya bhavanti lakkhaṇā.</p>
<p><a class="sc" id="55"></a><a class="ms" id="p_23J_1117"></a><a class="msdiv" id="msdiv305"></a>Kicchena laddhaṃ <span class="var" title="kasirenābhataṃ (bj)" id="note841">kasirābhataṃ</span> dhanaṃ,<br>
Vittaṃ vināseti dukkhena sambhataṃ;<br>
Paṭivissakehi ca karoti santhavaṃ,<br>
Ete paduṭṭhāya bhavanti lakkhaṇā.</p>
<p><a class="sc" id="56"></a><a class="ms" id="p_23J_1118"></a><a class="msdiv" id="msdiv306"></a>Nikkhantapādā ­visi­khā­nu­cārinī,<br>
<span class="var" title="niccaṃ sa sāmimhi (bj, pts1, mr)" id="note842">Niccañca sāmimhi</span> paduṭṭhamānasā;<br>
<span class="var" title="aticāriṇī (bj)" id="note843">Aticārinī</span> hoti <span class="var" title="tatheva'gāravā (bj, pts1)" id="note844">apetagāravā</span>,<br>
Ete paduṭṭhāya bhavanti lakkhaṇā.</p>
<p><a class="sc" id="57"></a><a class="ms" id="p_23J_1119"></a><a class="msdiv" id="msdiv307"></a>Abhikkhaṇaṃ tiṭṭhati dvāramūle,<br>
Thanāni kacchāni ca dassayantī;<br>
Disodisaṃ pekkhati bhantacittā,<br>
Ete paduṭṭhāya bhavanti lakkhaṇā.</p>
<p><a class="sc" id="58"></a><a class="ms" id="p_23J_1120"></a><a class="msdiv" id="msdiv308"></a>Sabbā nadī <span class="var" title="vaṅkanadī (mr)" id="note845">vaṅkagatī</span>,<br>
sabbe kaṭṭhamayā vanā;<br>
Sabbitthiyo kare pāpaṃ,<br>
labhamāne nivātake.</p>
<p><a class="sc" id="59"></a><a class="ms" id="p_23J_1121"></a><a class="msdiv" id="msdiv309"></a>Sace labhetha khaṇaṃ vā raho vā,<br>
<span class="var" title="nimantakaṃ (^mi5.4.8#1 [Amarādevīpañha])" id="note846">Nivātakaṃ</span> vāpi labhetha tādisaṃ;<br>
Sabbāva itthī <span class="var" title="kareyyu no (bj) | kareyyuṃ no (pts1)" id="note847">kayiruṃ nu</span> pāpaṃ,<br>
Aññaṃ <span class="var" title="aladdhā (s2, s3, pts1, mr ^mi5.4.8#1 [Amarādevīpañha])" id="note848">alattha</span> pīṭhasappināpi saddhiṃ.</p>
<p><a class="sc" id="60"></a><a class="ms" id="p_23J_1122"></a><a class="msdiv" id="msdiv310"></a>­Narāna­mārā­makarāsu nārisu,<br>
Anekacittāsu aniggahāsu ca;<br>
<span class="var" title="sabba'ttanā'pītikarāpi (bj, pts1) | sabbatthatā pītikarāpi (s3)" id="note849">Sabbattha nāpītikarāpi</span> ce <span class="var" title="siyuṃ (s2, s3) | vesiyā (pts1)" id="note850">siyā</span>,<br>
Na vissase titthasamā hi nāriyoti.</p>
<p><a class="sc" id="61"></a><a class="pts" id="pts5.440"></a><a class="ms" id="p_23J_1123"></a><a class="msdiv" id="msdiv311"></a><span class="var" title="yañca (s2, s3, mr)" id="note851">Yaṃ ve</span> disvā <span class="var" title="kinna­ra­kinna­rī­naṃ (s2, s3) | kaṇḍa­ri­kinna­rā­naṃ (pts1) | kinna­rī­kinna­rā­naṃ (mr)" id="note852">kaṇḍa­rī­kinna­rā­naṃ</span>,<br>
Sabbitthiyo na ramanti agāre;<br>
Taṃ tādisaṃ maccaṃ cajitvā bhariyā,<br>
Aññaṃ disvā purisaṃ pīṭhasappiṃ.</p>
<p><a class="sc" id="62"></a><a class="pts" id="pts5.444"></a><a class="ms" id="p_23J_1124"></a><a class="msdiv" id="msdiv312"></a>Bakassa ca <span class="var" title="pāvārikassa (bj, pts1) | bāvariyassa (s2, s3)" id="note853">bāvarikassa</span> rañño,<br>
Accan­ta­kā­mānuga­tassa bhariyā;<br>
<span class="var" title="avācari (bj) | anācarī (s2, s3) | anācari (mr)" id="note854">Avācarī</span> <span class="var" title="baddha­va­sānu­gassa (bj, s2, pts1) | patta­va­sānu­ga­tassa (mr)" id="note855">­paṭ­ṭhava­sā­nu­gassa</span>,<br>
Kaṃ vāpi itthī nāticare tadaññaṃ.</p>
<p><a class="sc" id="63"></a><a class="ms" id="p_23J_1125"></a><a class="msdiv" id="msdiv313"></a>Piṅgiyānī sabba­lo­kissarassa,<br>
Rañño piyā brahmadattassa bhariyā;<br>
Avācarī ­paṭ­ṭhava­sā­nu­gassa,<br>
Taṃ vāpi sā nājjhagā kāmakāminī.</p>
<p><a class="sc" id="64"></a><a class="pts" id="pts5.445"></a><a class="ms" id="p_23J_1126"></a><a class="msdiv" id="msdiv314"></a><span class="var" title="khuddānaṃ (bj, s2, s3, pts1)" id="note857">Luddhānaṃ</span> lahucittānaṃ,<br>
Akataññūna dubbhinaṃ;<br>
Nādevasatto puriso,<br>
Thīnaṃ saddhā­tu­marahati.</p>
<p><a class="sc" id="65"></a><a class="ms" id="p_23J_1127"></a><a class="msdiv" id="msdiv315"></a>Na tā pajānanti kataṃ na kiccaṃ,<br>
Na mātaraṃ pitaraṃ bhātaraṃ vā;<br>
Anariyā samatik­kanta­dhammā,<br>
Sasseva cittassa vasaṃ vajanti.</p>
<p><a class="sc" id="66"></a><a class="ms" id="p_23J_1128"></a><a class="msdiv" id="msdiv316"></a><span class="var" title="cirānu­vutthampi (bj, pts1) | cirānu­vutthaṃpi (s2, s3)" id="note858">Cirānu­vuṭṭhampi</span> piyaṃ manāpaṃ,<br>
Anukampakaṃ pāṇasamampi <span class="var" title="santaṃ (bj, s2, s3, pts1)" id="note859">bhattuṃ</span>;<br>
Āvāsu kiccesu ca naṃ jahanti,<br>
Tasmā­ha­mitthī­naṃ na vissasāmi.</p>
<p><a class="sc" id="67"></a><a class="ms" id="p_23J_1129"></a><a class="msdiv" id="msdiv317"></a>Thīnañhi cittaṃ yathā vānarassa,<br>
Kannappakannaṃ yathā rukkhachāyā;<br>
Calācalaṃ hadaya­mitthi­yānaṃ,<br>
Cakkassa nemi viya parivattati.</p>
<p><a class="sc" id="68"></a><a class="ms" id="p_23J_1130"></a><a class="msdiv" id="msdiv318"></a>Yadā tā passanti samekkhamānā,<br>
Ādeyyarūpaṃ purisassa vittaṃ;<br>
Saṇhāhi vācāhi nayanti menaṃ,<br>
Kambojakā jalajeneva assaṃ.</p>
<p><a class="sc" id="69"></a><a class="ms" id="p_23J_1131"></a><a class="msdiv" id="msdiv319"></a>Yadā na passanti samekkhamānā,<br>
Ādeyyarūpaṃ purisassa vittaṃ;<br>
Samantato naṃ parivajjayanti,<br>
Tiṇṇo nadīpāragatova kullaṃ.</p>
<p><a class="sc" id="70"></a><a class="ms" id="p_23J_1132"></a><a class="msdiv" id="msdiv320"></a>Silesūpamā sikhiriva sabbabhakkhā,<br>
Tikkhamāyā nadīriva sīghasotā;<br>
Sevanti hetā piyamappiyañca,<br>
Nāvā yathā <span class="var" title="orakulaṃ (bj, s2)" id="note860">orakūlaṃ</span> parañca.</p>
<p><a class="sc" id="71"></a><a class="ms" id="p_23J_1133"></a><a class="msdiv" id="msdiv321"></a>Na tā ekassa na dvinnaṃ,<br>
āpaṇova pasārito;<br>
Yo tā mayhanti maññeyya,<br>
vātaṃ jālena <span class="var" title="bandhaye (s2, s3, mr)" id="note861">bādhaye</span>.</p>
<p><a class="sc" id="72"></a><a class="pts" id="pts5.446"></a><a class="ms" id="p_23J_1134"></a><a class="msdiv" id="msdiv322"></a>Yathā nadī ca pantho ca,<br>
pānāgāraṃ sabhā papā;<br>
Evaṃ lokitthiyo nāma,<br>
velā tāsaṃ na <span class="var" title="kesuci potthakesu imissā gāthāya pubbad­dhāparad­dhaṃ vipariyāyena" id="note862">vijjati</span>.</p>
<p><a class="sc" id="73"></a><a class="ms" id="p_23J_1135"></a><a class="msdiv" id="msdiv323"></a>Ghatāsanasamā etā,<br>
kaṇha­sappa­si­rūpamā;<br>
Gāvo bahitiṇasseva,<br>
omasanti varaṃ varaṃ.</p>
<p><a class="sc" id="74"></a><a class="ms" id="p_23J_1136"></a><a class="msdiv" id="msdiv324"></a>Ghatāsanaṃ kuñjaraṃ kaṇhasappaṃ,<br>
Mud­dhā­bhisit­taṃ pamadā ca sabbā;<br>
Ete <span class="var" title="etena so (pts1)" id="note863">naro</span> <span class="var" title="niccayatto (bj, pts1)" id="note864">niccayato</span> bhajetha,<br>
Tesaṃ have dubbidu <span class="var" title="saccabhāvo (bj, s2, s3)" id="note865">sabbabhāvo</span>.</p>
<p><a class="sc" id="75"></a><a class="ms" id="p_23J_1137"></a><a class="msdiv" id="msdiv325"></a>Naccantavaṇṇā na bahūna kantā,<br>
Na dakkhiṇā pamadā sevitabbā;<br>
Na parassa bhariyā na dhanassa hetu,<br>
Etitthiyo pañca na sevitabbā”.</p>
</blockquote>
<p><a class="sc" id="76"></a><a class="pts" id="pts5.447"></a><a class="ms" id="p_23J_1138"></a>Atha khalu, bho, ānando gijjharājā kuṇālassa sakuṇassa <span class="var" title="ādi­maj­jha­gā­thā­pari­yosānaṃ (s2, s3, mr)" id="note866">ādi­majjha­kathā­pari­yosānaṃ</span> viditvā tāyaṃ velāyaṃ imā gāthāyo abhāsi—</p>
<blockquote class="gatha">
<p><a class="sc" id="77"></a><a class="ms" id="p_23J_1139"></a><a class="msdiv" id="msdiv326"></a>“Puṇṇampi cemaṃ pathaviṃ dhanena,<br>
Dajjitthiyā puriso sammatāya;<br>
Laddhā khaṇaṃ atimaññeyya tampi,<br>
Tāsaṃ vasaṃ asatīnaṃ na gacche.</p>
<p><a class="sc" id="78"></a><a class="ms" id="p_23J_1140"></a><a class="msdiv" id="msdiv327"></a>Uṭṭhāhakañcepi alīnavuttiṃ,<br>
Komāra­bhattā­raṃ piyaṃ manāpaṃ;<br>
Āvāsu kiccesu ca naṃ jahanti,<br>
<span class="var" title="tasmā hi itthīnaṃ (bj, pts1) | tasmāhaṃ itthīnaṃ (s2, s3)" id="note867">Tasmā­ha­mitthī­naṃ</span> na vissasāmi.</p>
<p><a class="sc" id="79"></a><a class="ms" id="p_23J_1141"></a><a class="msdiv" id="msdiv328"></a>Na vissase icchati manti poso,<br>
Na vissase rodati me sakāse;<br>
Sevanti hetā piyamappiyañca,<br>
Nāvā yathā orakūlaṃ parañca.</p>
<p><a class="sc" id="80"></a><a class="ms" id="p_23J_1142"></a><a class="msdiv" id="msdiv329"></a>Na vissase sākha­purāṇa­san­tha­taṃ,<br>
Na vissase mit­ta­purā­ṇa­coraṃ;<br>
Na vissase <span class="var" title="rājā sakhā (bj, pts1) | rāja sakhā (s2, s3)" id="note868">rājānaṃ sakhā</span> mamanti,<br>
Na vissase itthi dasanna mātaraṃ.</p>
<p><a class="sc" id="81"></a><a class="ms" id="p_23J_1143"></a><a class="msdiv" id="msdiv330"></a>Na vissase rāmakarāsu nārisu,<br>
Accantasīlāsu asaññatāsu;<br>
Accan­ta­pe­mānuga­tassa bhariyā,<br>
Na vissase titthasamā hi nāriyo.</p>
<p><a class="sc" id="82"></a><a class="ms" id="p_23J_1144"></a><a class="msdiv" id="msdiv331"></a><span class="var" title="haneyyu chindeyyumpi chedayeyyuṃ (bj, pts1) | haneyyuṃpi chindeyyuṃpi chedāpeyyuṃpi (s2, s3)" id="note869">Haneyyuṃ chindeyyuṃ chedāpeyyumpi</span>,<br>
<span class="var" title="kaṇṭhampi (bj, s2, s3, pts1)" id="note870">Kaṇṭhepi</span> chetvā rudhiraṃ piveyyuṃ;<br>
Mā dīnakāmāsu asaññatāsu,<br>
Bhāvaṃ kare gaṅga­tit­thūpamāsu.</p>
<p><a class="sc" id="83"></a><a class="ms" id="p_23J_1145"></a><a class="msdiv" id="msdiv332"></a>Musā tāsaṃ yathā saccaṃ,<br>
saccaṃ tāsaṃ yathā musā;<br>
Gāvo bahitiṇasseva,<br>
omasanti varaṃ varaṃ.</p>
<p><a class="sc" id="84"></a><a class="ms" id="p_23J_1146"></a><a class="msdiv" id="msdiv333"></a>Gatenetā palobhenti,<br>
pekkhitena mhitena ca;<br>
Athopi dunnivatthena,<br>
mañjunā bhaṇitena ca.</p>
<p><a class="sc" id="85"></a><a class="ms" id="p_23J_1147"></a><a class="msdiv" id="msdiv334"></a>Coriyo <span class="var" title="kaṭhinā (bj, s2, s3, pts1)" id="note871">kathinā</span> hetā,<br>
vāḷā ca lapasakkharā;<br>
Na tā kiñci na jānanti,<br>
yaṃ manussesu vañcanaṃ.</p>
<p><a class="sc" id="86"></a><a class="ms" id="p_23J_1148"></a><a class="msdiv" id="msdiv335"></a>Asā lokitthiyo nāma,<br>
velā tāsaṃ na vijjati;<br>
Sārattā ca pagabbhā ca,<br>
sikhī sabbaghaso yathā.</p>
<p><a class="sc" id="87"></a><a class="ms" id="p_23J_1149"></a><a class="msdiv" id="msdiv336"></a>Natthitthīnaṃ piyo nāma,<br>
Appiyopi na vijjati;<br>
Sevanti hetā piyamappiyañca,<br>
Nāvā yathā orakūlaṃ parañca.</p>
<p><a class="sc" id="88"></a><a class="pts" id="pts5.449"></a><a class="ms" id="p_23J_1150"></a><a class="msdiv" id="msdiv337"></a>Natthitthīnaṃ piyo nāma,<br>
appiyopi na vijjati;<br>
<span class="var" title="dhanatthā (s2, s3)" id="note873">Dhanattā</span> paṭivallanti,<br>
latāva dumanissitā.</p>
<p><a class="sc" id="89"></a><a class="ms" id="p_23J_1151"></a><a class="msdiv" id="msdiv338"></a>Hatthibandhaṃ assabandhaṃ,<br>
Gopurisañca <span class="var" title="caṇḍālaṃ (bj, s2, s3, pts1)" id="note874">maṇḍalaṃ</span>;<br>
Chavaḍāhakaṃ puppha­chaḍḍa­kaṃ,<br>
Sadha­na­manupa­tanti nāriyo.</p>
<p><a class="sc" id="90"></a><a class="ms" id="p_23J_1152"></a><a class="msdiv" id="msdiv339"></a>Kulaputtampi jahanti akiñcanaṃ,<br>
<span class="var" title="chavakasamaṃ; sadisaṃ (s2, s3) | chavakasamaṃ; sadisam api (pts1)" id="note875">Cha­vaka­sa­ma­sadi­sampi</span>;<br>
<span class="var" title="gacchanti (pts1)" id="note876">Anugacchanti</span> anupatanti,<br>
<span class="var" title="dhanahetu ca nāriyoti (s2, s3) | dhanahetu nāriyoti (pts1)" id="note877">Dhanahetu hi nāriyo”ti</span>.</p>
</blockquote>
<p><a class="sc" id="91"></a><a class="pts" id="pts5.450"></a><a class="ms" id="p_23J_1153"></a>Atha khalu, bho, nārado devabrāhmaṇo ānandassa gijjharājassa ādi­majjha­kathā­pari­yosānaṃ viditvā tāyaṃ velāyaṃ imā gāthāyo abhāsi—</p>
<blockquote class="gatha">
<p><a class="sc" id="92"></a><a class="ms" id="p_23J_1154"></a><a class="msdiv" id="msdiv340"></a>“Cattārome na pūrenti,<br>
te me suṇātha bhāsato;<br>
Samuddo brāhmaṇo rājā,<br>
itthī cāpi dijampati.</p>
<p><a class="sc" id="93"></a><a class="ms" id="p_23J_1155"></a><a class="msdiv" id="msdiv341"></a>Saritā sāgaraṃ yanti,<br>
yā kāci pathavissitā;<br>
Tā samuddaṃ na pūrenti,<br>
ūnattā hi na pūrati.</p>
<p><a class="sc" id="94"></a><a class="ms" id="p_23J_1156"></a><a class="msdiv" id="msdiv342"></a>Brāhmaṇo ca adhīyāna,<br>
veda­mak­khā­na­pañca­maṃ;<br>
Bhiyyopi sutamiccheyya,<br>
ūnattā hi na pūrati.</p>
<p><a class="sc" id="95"></a><a class="ms" id="p_23J_1157"></a><a class="msdiv" id="msdiv343"></a>Rājā ca pathaviṃ sabbaṃ,<br>
sasamuddaṃ sapabbataṃ;<br>
Ajjhāvasaṃ vijinitvā,<br>
ananta­ra­ta­nocitaṃ;<br>
Pāraṃ samuddaṃ pattheti,<br>
ūnattā hi na pūrati.</p>
<p><a class="sc" id="96"></a><a class="ms" id="p_23J_1158"></a><a class="msdiv" id="msdiv344"></a>Ekamekāya itthiyā,<br>
aṭṭhaṭṭha patino siyā;<br>
Sūrā ca balavanto ca,<br>
sabba­kāmara­sāharā;<br>
Kareyya navame chandaṃ,<br>
ūnattā hi na pūrati.</p>
<p><a class="sc" id="97"></a><a class="ms" id="p_23J_1159"></a><a class="msdiv" id="msdiv345"></a>Sabbitthiyo sikhiriva sabbabhakkhā,<br>
Sabbitthiyo nadīriva sabbavāhī;<br>
Sabbitthiyo kaṇṭakānaṃva sākhā,<br>
Sabbitthiyo dhanahetu vajanti.</p>
<p><a class="sc" id="98"></a><a class="ms" id="p_23J_1160"></a><a class="msdiv" id="msdiv346"></a>Vātañca jālena naro parāmase,<br>
<span class="var" title="osañciyā (bj) | osiñciyā (pts1)" id="note878">Osiñcaye</span> sāgara­meka­pāṇinā;<br>
<span class="var" title="sakena hatthena haneyya ghosaṃ (bj, s2, s3) | sakena tālena haneyya ghosanaṃ (pts1)" id="note879">Sakena hatthena kareyya ghosaṃ</span>,<br>
Yo sabbabhāvaṃ pamadāsu osaje.</p>
<p><a class="sc" id="99"></a><a class="ms" id="p_23J_1161"></a><a class="msdiv" id="msdiv347"></a>Corīnaṃ bahubuddhīnaṃ,<br>
yāsu saccaṃ sudullabhaṃ;<br>
Thīnaṃ bhāvo durājāno,<br>
macchas­se­vo­dake gataṃ.</p>
<p><a class="sc" id="100"></a><a class="pts" id="pts5.451"></a><a class="ms" id="p_23J_1162"></a><a class="msdiv" id="msdiv348"></a>Analā mudusambhāsā,<br>
duppūrā tā nadīsamā;<br>
Sīdanti naṃ viditvāna,<br>
ārakā parivajjaye.</p>
<p><a class="sc" id="101"></a><a class="ms" id="p_23J_1163"></a><a class="msdiv" id="msdiv349"></a>Āvaṭṭanī mahāmāyā,<br>
brahma­cari­ya­vi­kopanā;<br>
Sīdanti naṃ viditvāna,<br>
ārakā parivajjaye.</p>
<p><a class="sc" id="102"></a><a class="ms" id="p_23J_1164"></a><a class="msdiv" id="msdiv350"></a><span class="var" title="yañcetā (bj, s2, s3)" id="note880">Yaṃ etā</span> upasevanti,<br>
chandasā vā dhanena vā;<br>
Jātavedova saṇṭhānaṃ,<br>
khippaṃ anudahanti nan”ti.</p>
</blockquote>
<p><a class="sc" id="103"></a><a class="pts" id="pts5.452"></a><a class="ms" id="p_23J_1165"></a>Atha khalu, bho, kuṇālo sakuṇo nāradassa devab­rāhma­ṇassa ādi­majjha­kathā­pari­yosānaṃ viditvā tāyaṃ velāyaṃ imā gāthāyo abhāsi—</p>
<blockquote class="gatha">
<p><a class="sc" id="104"></a><a class="ms" id="p_23J_1166"></a><a class="msdiv" id="msdiv351"></a>“Sallape nisita­khag­ga­pāṇinā,<br>
Paṇḍito api pisācadosinā;<br>
Ugga­teja­muragampi āside,<br>
Eko <span class="var" title="eko ekāya pamudāya nālape (s2, s3) | eko ekapamadaṃ hi nālape (pts1) | eko ekapamādāya nālape (?)" id="note881">ekāya pamadāya nālape</span>.</p>
<p><a class="sc" id="105"></a><a class="ms" id="p_23J_1167"></a><a class="msdiv" id="msdiv352"></a>Loka­citta­mathanā hi nāriyo,<br>
Nacca­gīta­bhaṇi­tam­hitā­vudhā;<br>
Bādhayanti <span class="var" title="anupaṭ­ṭhitā­satī (pts1)" id="note882">anupaṭ­ṭhitas­satiṃ</span>,<br>
<span class="var" title="dīpa­rak­kha­si­gaṇāva (bj)" id="note883">Dīpe rakkhasigaṇova</span> vāṇije.</p>
<p><a class="sc" id="106"></a><a class="ms" id="p_23J_1168"></a><a class="msdiv" id="msdiv353"></a>Natthi tāsaṃ vinayo na saṃvaro,<br>
<span class="var" title="majja­maṃsā­bhiratā (mr)" id="note884">Majja­maṃsa­niratā</span> asaññatā;<br>
Tā gilanti purisassa pābhataṃ,<br>
Sāgareva makaraṃ <span class="var" title="timiṅgilo (pts1)" id="note885">timiṅgalo</span>.</p>
<p><a class="sc" id="107"></a><a class="ms" id="p_23J_1169"></a><a class="msdiv" id="msdiv354"></a>Pañca­kā­maguṇa­sāta­gocarā,<br>
Uddhatā aniyatā asaññatā;<br>
Osaranti pamadā pamādinaṃ,<br>
Loṇa­toya­vati­yaṃva āpakā.</p>
<p><a class="sc" id="108"></a><a class="ms" id="p_23J_1170"></a><a class="msdiv" id="msdiv355"></a>Yaṃ naraṃ <span class="var" title="uparamanti (bj, pts1) | palāpenti (mr)" id="note886">upalapenti</span> nāriyo,<br>
Chandasā va ratiyā dhanena vā;<br>
Jāta­veda­sadisampi tādisaṃ,<br>
<span class="var" title="rāgadosavatiyo (bj, pts1)" id="note887">Rāga­do­savadhiyo</span> dahanti naṃ.</p>
<p><a class="sc" id="109"></a><a class="ms" id="p_23J_1171"></a><a class="msdiv" id="msdiv356"></a>Aḍḍhaṃ ñatvā purisaṃ mahaddhanaṃ,<br>
Osaranti sadhanā sahattanā;<br>
Ratta­citta­mati­ve­ṭhayanti naṃ,<br>
Sāla māluvalatāva kānane.</p>
<p><a class="sc" id="110"></a><a class="ms" id="p_23J_1172"></a><a class="msdiv" id="msdiv357"></a>Tā upenti vividhena chandasā,<br>
Citra­bimba­mukhiyo alaṅkatā;<br>
<span class="var" title="ūhasanti (bj, pts1) | ohasanti (s2, s3)" id="note888">Uhasanti</span> pahasanti nāriyo,<br>
<span class="var" title="saṃvarova (s2, s3, pts1, mr)" id="note889">Sambarova</span> satamāyakovidā.</p>
<p><a class="sc" id="111"></a><a class="pts" id="pts5.453"></a><a class="ms" id="p_23J_1173"></a><a class="msdiv" id="msdiv358"></a>Jāta­rūpa­maṇi­mutta­bhū­sitā,<br>
Sakkatā patikulesu nāriyo;<br>
Rakkhitā aticaranti sāmikaṃ,<br>
Dānavaṃva <span class="var" title="hada­yantara­nissitā (s2, s3) | hadayan­tanis­sitā (mr)" id="note890">hada­yantaras­sitā</span>.</p>
<p><a class="sc" id="112"></a><a class="ms" id="p_23J_1174"></a><a class="msdiv" id="msdiv359"></a>Tejavāpi hi naro vicakkhaṇo,<br>
Sakkato bahujanassa pūjito;<br>
Nārinaṃ vasagato na bhāsati,<br>
Rāhunā upahatova candimā.</p>
<p><a class="sc" id="113"></a><a class="ms" id="p_23J_1175"></a><a class="msdiv" id="msdiv360"></a>Yaṃ kareyya kupito diso disaṃ,<br>
Duṭṭhacitto vasamāgataṃ <span class="var" title="ari (bj, pts1)" id="note891">ariṃ</span>;<br>
Tena bhiyyo byasanaṃ nigacchati,<br>
Nārinaṃ vasagato apekkhavā.</p>
<p><a class="sc" id="114"></a><a class="ms" id="p_23J_1176"></a><a class="msdiv" id="msdiv361"></a>Kesa­lūna­na­kha­chinna­taj­jitā,<br>
Pāda­pāṇi­ka­sa­daṇḍa­tāḷitā;<br>
Hīnamevupagatā hi nāriyo,<br>
Tā ramanti kuṇapeva makkhikā.</p>
<p><a class="sc" id="115"></a><a class="ms" id="p_23J_1177"></a><a class="msdiv" id="msdiv362"></a>Tā kulesu visikhantaresu vā,<br>
Rāja­dhāni­niga­mesu vā <span class="var" title="vā pana (s2, s3)" id="note892">puna</span>;<br>
Oḍḍitaṃ <span class="var" title="... vāguraṃ (s2, s3)" id="note893">namuci­pāsa­vākaraṃ</span>,<br>
Cakkhumā parivajje sukhatthiko.</p>
<p><a class="sc" id="116"></a><a class="ms" id="p_23J_1178"></a><a class="msdiv" id="msdiv363"></a>Ossajitva kusalaṃ tapoguṇaṃ,<br>
Yo anari­ya­caritāni mācari;<br>
Devatāhi nirayaṃ nimissati,<br>
Che­dagāmi­maṇiyaṃva vāṇijo.</p>
<p><a class="sc" id="117"></a><a class="ms" id="p_23J_1179"></a><a class="msdiv" id="msdiv364"></a>So idha garahito parattha ca,<br>
Dummatī <span class="var" title="upagato (bj, pts1)" id="note894">upahato</span> sakammunā;<br>
Gacchatī aniyato gaḷāgaḷaṃ,<br>
Duṭṭha­gad­rabha­rathova uppathe.</p>
<p><a class="sc" id="118"></a><a class="ms" id="p_23J_1180"></a><a class="msdiv" id="msdiv365"></a>So upeti nirayaṃ patāpanaṃ,<br>
Satti­sim­ba­li­vanañca āyasaṃ;<br>
Āvasitvā tiracchā­na­yoni­yaṃ,<br>
Peta­rāja­visayaṃ na <span class="var" title="muccati (mr)" id="note895">muñcati</span>.</p>
<p><a class="sc" id="119"></a><a class="ms" id="p_23J_1181"></a><a class="msdiv" id="msdiv366"></a>Dibya­khiḍḍa­ratiyo ca nandane,<br>
Cakka­vatti­caritañca mānuse;<br>
Nāsayanti pamadā pamādinaṃ,<br>
Duggatiñca paṭipādayanti naṃ.</p>
<p><a class="sc" id="120"></a><a class="pts" id="pts5.454"></a><a class="ms" id="p_23J_1182"></a><a class="msdiv" id="msdiv367"></a>Dibya­khiḍḍa­ratiyo na dullabhā,<br>
Cakka­vatti­caritañca mānuse;<br>
<span class="var" title="sovaṇ­ṇab­yamha­nilayā (s2, s3) | sovaṇ­ṇav­yamha­nilayā (pts1) | suvaṇ­ṇab­yamha­nilayā (mr)" id="note896">Soṇṇab­yamha­nilayā</span> ca accharā,<br>
Ye caranti pamadā­ha­natthikā.</p>
<p><a class="sc" id="121"></a><a class="ms" id="p_23J_1183"></a><a class="msdiv" id="msdiv368"></a>Kāma­dhātu­sa­matik­kamā gati,<br>
<span class="var" title="rūpadhātuyā bhavo (bj) | rūpa­dhātu­sam­bhavo (s2, s3)" id="note897">Rūpadhātuyā bhāvo</span> na dullabho;<br>
­Vītarā­ga­visa­yūpa­patti yā,<br>
Ye caranti pamadā­ha­natthikā.</p>
<p><a class="sc" id="122"></a><a class="ms" id="p_23J_1184"></a><a class="msdiv" id="msdiv369"></a>Sabba­duk­kha­sa­matik­kamaṃ sivaṃ,<br>
Accan­ta­ma­calitaṃ asaṅkhataṃ;<br>
Nibbutehi sucihī na dullabhaṃ,<br>
Ye caranti pamadā­ha­natthikā”ti.</p>
<p><a class="sc" id="123"></a><a class="pts" id="pts5.456"></a><a class="ms" id="p_23J_1185"></a><a class="msdiv" id="msdiv370"></a>“Kuṇālohaṃ tadā āsiṃ,<br>
udāyī phussakokilo;<br>
Ānando gijjharājāsi,<br>
sāriputto ca nārado;<br>
Parisā buddhaparisā,<br>
evaṃ dhāretha jātakan”ti.</p>
</blockquote>
<p class="endsutta"><a class="sc" id="124"></a><a class="ms" id="p_23J_1186"></a>Kuṇālajātakaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
