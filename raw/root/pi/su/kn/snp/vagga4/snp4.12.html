<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp4.12">
<article>
<div class="hgroup">
<p class="division"><span class="var" title="cūla­viyūha­suttaṃ (bj) | cūḷa­viyū­hasutta (s1-3, pts1)" id="note485">Sutta Nipāta 4.12</span></p>
<h1>Cūḷabyūhasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc885"></a><a class="verse-num-pts" id="verse-num-pts878"></a><a class="ms" id="p_18Sn_1057"></a>“Sakaṃsa­kaṃ­diṭṭhi­parib­basānā,<br>
Viggayha nānā kusalā vadanti;<br>
Yo evaṃ jānāti sa vedi dhammaṃ,<br>
Idaṃ paṭik­kosa­ma­kevalī so.</p>
<p><a class="sc" id="2"></a><a class="verse-num-sc" id="verse-num-sc886"></a><a class="verse-num-pts" id="verse-num-pts879"></a><a class="ms" id="p_18Sn_1058"></a>Evampi viggayha vivādayanti,<a class="brnum" id="br2"></a><br>
Bālo paro <span class="var" title="akusaloti (si, s1-3, pts1)" id="note487">akkusaloti</span> cāhu;<br>
Sacco nu vādo katamo imesaṃ,<br>
Sabbeva hīme kusalāvadānā”.</p>
<p><a class="sc" id="3"></a><a class="verse-num-sc" id="verse-num-sc887"></a><a class="verse-num-pts" id="verse-num-pts880"></a><a class="pts" id="pts172"></a><a class="ms" id="p_18Sn_1059"></a>“Parassa ce dhamma­ma­nānujā­naṃ,<a class="brnum" id="br3"></a><br>
<span class="var" title="bālo mago (bj, s1-3, pts1, mr)" id="note488">Bālomako</span> hoti nihīnapañño;<br>
Sabbeva bālā sunihīnapaññā,<br>
Sabbevime diṭṭhi­parib­basānā.</p>
<p><a class="sc" id="4"></a><a class="verse-num-sc" id="verse-num-sc888"></a><a class="verse-num-pts" id="verse-num-pts881"></a><a class="ms" id="p_18Sn_1060"></a>Sandiṭṭhiyā ceva na vīvadātā,<a class="brnum" id="br4"></a><br>
Saṃsuddhapaññā kusalā mutīmā;<br>
Na tesaṃ koci <span class="var" title="koci nihīnapañño (bj, s1-3) | kocipi nihīnapañño (mr)" id="note489">parihīnapañño</span>,<br>
Diṭṭhī hi tesampi tathā samattā.</p>
<p><a class="sc" id="5"></a><a class="verse-num-sc" id="verse-num-sc889"></a><a class="verse-num-pts" id="verse-num-pts882"></a><a class="ms" id="p_18Sn_1061"></a>Na vāhametaṃ <span class="var" title="tathivanti (s1-3, mr)" id="note490">tathiyanti</span> brūmi,<a class="brnum" id="br5"></a><br>
Yamāhu bālā mithu aññamaññaṃ;<br>
Sakaṃ sakaṃ diṭṭhimakaṃsu saccaṃ,<br>
Tasmā hi bāloti paraṃ dahanti”.</p>
<p><a class="sc" id="6"></a><a class="verse-num-sc" id="verse-num-sc890"></a><a class="verse-num-pts" id="verse-num-pts883"></a><a class="ms" id="p_18Sn_1062"></a>“Yamāhu saccaṃ tathiyanti eke,<a class="brnum" id="br6"></a><br>
Tamāhu <span class="var" title="aññepi (s1-3 ^mnd12#37 [Cūḷab­yūha­sutta­niddesa]) | aññe ca (?)" id="note491">aññe</span> tucchaṃ musāti;<br>
Evampi vigayha vivādayanti,<br>
Kasmā na ekaṃ samaṇā vadanti”.</p>
<p><a class="sc" id="7"></a><a class="verse-num-sc" id="verse-num-sc891"></a><a class="verse-num-pts" id="verse-num-pts884"></a><a class="ms" id="p_18Sn_1063"></a>“Ekañhi saccaṃ na dutīyamatthi,<a class="brnum" id="br7"></a><br>
Yasmiṃ pajā no vivade pajānaṃ;<br>
Nānā <span class="var" title="nānāto (mr)" id="note492">te</span> saccāni sayaṃ thunanti,<br>
Tasmā na ekaṃ samaṇā vadanti”.</p>
<p><a class="sc" id="8"></a><a class="verse-num-sc" id="verse-num-sc892"></a><a class="verse-num-pts" id="verse-num-pts885"></a><a class="pts" id="pts173"></a><a class="ms" id="p_18Sn_1064"></a>“Kasmā nu saccāni vadanti nānā,<a class="brnum" id="br8"></a><br>
Pavādiyāse kusalāvadānā;<br>
Saccāni sutāni bahūni nānā,<br>
Udāhu te tak­ka­manus­sa­ranti”.</p>
<p><a class="sc" id="9"></a><a class="verse-num-sc" id="verse-num-sc893"></a><a class="verse-num-pts" id="verse-num-pts886"></a><a class="ms" id="p_18Sn_1065"></a>“Na heva saccāni bahūni nānā,<a class="brnum" id="br9"></a><br>
Aññatra saññāya niccāni loke;<br>
Takkañca diṭṭhīsu pakappayitvā,<br>
Saccaṃ musāti dva­ya­dham­ma­māhu.</p>
<p><a class="sc" id="10"></a><a class="verse-num-sc" id="verse-num-sc894"></a><a class="verse-num-pts" id="verse-num-pts887"></a><a class="ms" id="p_18Sn_1066"></a>Diṭṭhe sute sīlavate mute vā,<a class="brnum" id="br10"></a><br>
Ete ca nissāya vimānadassī;<br>
Vinicchaye ṭhatvā pahassamāno,<br>
Bālo paro akkusaloti cāha.</p>
<p><a class="sc" id="11"></a><a class="verse-num-sc" id="verse-num-sc895"></a><a class="verse-num-pts" id="verse-num-pts888"></a><a class="ms" id="p_18Sn_1067"></a>Yeneva bāloti paraṃ dahāti,<a class="brnum" id="br11"></a><br>
Tenātumānaṃ kusaloti cāha;<br>
Sayamattanā so kusalāvadāno,<br>
Aññaṃ vimāneti tadeva pāva.</p>
<p><a class="sc" id="12"></a><a class="verse-num-sc" id="verse-num-sc896"></a><a class="verse-num-pts" id="verse-num-pts889"></a><a class="ms" id="p_18Sn_1068"></a><span class="var" title="atī­saraṃ­ditthiyā (pts1) | ati­sāra­diṭṭhi­yāva (c1, c2)" id="note493">Ati­sāra­diṭṭhiyā</span> so samatto,<a class="brnum" id="br12"></a><br>
Mānena matto paripuṇṇamānī;<br>
Sayameva sāmaṃ manasābhisitto,<br>
Diṭṭhī hi sā tassa tathā samattā.</p>
<p><a class="sc" id="13"></a><a class="verse-num-sc" id="verse-num-sc897"></a><a class="verse-num-pts" id="verse-num-pts890"></a><a class="ms" id="p_18Sn_1069"></a>Parassa ce hi vacasā nihīno,<a class="brnum" id="br13"></a><br>
Tumo sahā hoti nihīnapañño;<br>
Atha ce sayaṃ vedagū hoti dhīro,<br>
Na koci bālo samaṇesu atthi.</p>
<p><a class="sc" id="14"></a><a class="verse-num-sc" id="verse-num-sc898"></a><a class="verse-num-pts" id="verse-num-pts891"></a><a class="pts" id="pts174"></a><a class="ms" id="p_18Sn_1070"></a>Aññaṃ ito yābhivadanti dhammaṃ,<a class="brnum" id="br14"></a><br>
Aparaddhā <span class="var" title="suddhimakevali te (bj) | suddhi­make­valīno (si, pts1)" id="note494">suddhimakevalī te</span>;<br>
Evampi titthyā puthuso vadanti,<br>
San­diṭṭhi­rāgena hi <span class="var" title="tyābhirattā (s1-3, mr)" id="note495">tebhirattā</span>.</p>
<p><a class="sc" id="15"></a><a class="verse-num-sc" id="verse-num-sc899"></a><a class="verse-num-pts" id="verse-num-pts892"></a><a class="ms" id="p_18Sn_1071"></a>Idheva suddhiṃ iti vādayanti,<a class="brnum" id="br15"></a><br>
Nāññesu dhammesu visuddhimāhu;<br>
Evampi titthyā puthuso niviṭṭhā,<br>
Sakāyane tattha daḷhaṃ vadānā.</p>
<p><a class="sc" id="16"></a><a class="verse-num-sc" id="verse-num-sc900"></a><a class="verse-num-pts" id="verse-num-pts893"></a><a class="ms" id="p_18Sn_1072"></a>Sakāyane vāpi daḷhaṃ vadāno,<a class="brnum" id="br16"></a><br>
Kamettha bāloti paraṃ daheyya;<br>
Sayaṃva so <span class="var" title="medhagaṃ āvaheyya (bj, s1-3) | medhakaṃ āvaheyya (pts1)" id="note496">medha­ga­mā­va­heyya</span>,<br>
Paraṃ vadaṃ bālama­suddhi­dhammaṃ.</p>
<p><a class="sc" id="17"></a><a class="verse-num-sc" id="verse-num-sc901"></a><a class="verse-num-pts" id="verse-num-pts894"></a><a class="ms" id="p_18Sn_1073"></a>Vinicchaye ṭhatvā sayaṃ pamāya,<a class="brnum" id="br17"></a><br>
<span class="var" title="uddhaṃ so (bj, s1-3, pts1)" id="note497">Uddhaṃsa</span> lokasmiṃ vivādameti;<br>
Hitvāna sabbāni vinicchayāni,<br>
Na medhagaṃ kubbati jantu loke”ti.</p>
</blockquote>
<p class="endsection">Cūḷab­yūha­suttaṃ dvādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Aṭṭhakavagga</span><span class="hidden">Cūḷabyūhasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
