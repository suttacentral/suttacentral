<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp2.10">
<article>
<div class="hgroup">
<p class="division">Sutta Nipāta 2.10</p>
<h1>Uṭṭhānasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc334"></a><a class="verse-num-pts" id="verse-num-pts331"></a><a class="ms" id="p_18Sn_386"></a>Uṭṭhahatha nisīdatha,<br>
ko attho supitena vo;<br>
Āturānañhi kā niddā,<br>
sallaviddhāna ruppataṃ.</p>
<p><a class="sc" id="2"></a><a class="verse-num-sc" id="verse-num-sc335"></a><a class="verse-num-pts" id="verse-num-pts332"></a><a class="pts" id="pts58"></a><a class="ms" id="p_18Sn_387"></a>Uṭṭhahatha nisīdatha,<a class="brnum" id="br2"></a><br>
Daḷhaṃ sikkhatha santiyā;<br>
Mā vo pamatte viññāya,<br>
Maccurājā amohayittha vasānuge.</p>
<p><a class="sc" id="3"></a><a class="verse-num-sc" id="verse-num-sc336"></a><a class="verse-num-pts" id="verse-num-pts333"></a><a class="ms" id="p_18Sn_388"></a>Yāya devā manussā ca,<a class="brnum" id="br3"></a><br>
sitā tiṭṭhanti atthikā;<br>
Tarathetaṃ visattikaṃ,<br>
<span class="var" title="khaṇo ve (pts1, mr)" id="note196">khaṇo vo</span> mā upaccagā;<br>
Khaṇātītā hi socanti,<br>
nirayamhi samappitā.</p>
<p><a class="sc" id="4"></a><a class="verse-num-sc" id="verse-num-sc337"></a><a class="verse-num-pts" id="verse-num-pts334"></a><a class="ms" id="p_18Sn_389"></a>Pamādo rajo pamādo,<a class="brnum" id="br4"></a><br>
Pamādānupatito rajo;<br>
Appamādena vijjāya,<br>
<span class="var" title="abbūḷhe (s1-3) | abbuhe (mr aṭṭha.)" id="note198">Abbahe</span> sallamattanoti.</p>
</blockquote>
<p class="endsection">Uṭṭhānasuttaṃ dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Cūḷavagga</span><span class="hidden">Uṭṭhānasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
