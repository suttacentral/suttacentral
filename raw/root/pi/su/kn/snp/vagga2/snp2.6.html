<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp2.6">
<article>
<div class="hgroup">
<p class="division"><span class="var" title="dhamma­cari­ya­suttaṃ (s1-3) | dhamma­cari­ya­sutta (pts1)" id="note178">Sutta Nipāta 2.6</span></p>
<h1>Kapilasutta (dhamma­cari­ya­sutta)</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc277"></a><a class="verse-num-pts" id="verse-num-pts274"></a><a class="ms" id="p_18Sn_323"></a>Dhammacariyaṃ brahmacariyaṃ,<br>
Etadāhu vasuttamaṃ;<br>
Pabbajitopi ce hoti,<br>
Agārā anagāriyaṃ.</p>
<p><a class="sc" id="2"></a><a class="verse-num-sc" id="verse-num-sc278"></a><a class="verse-num-pts" id="verse-num-pts275"></a><a class="ms" id="p_18Sn_324"></a>So ce mukharajātiko,<a class="brnum" id="br2"></a><br>
vihesābhirato mago;<br>
Jīvitaṃ tassa pāpiyo,<br>
rajaṃ vaḍḍheti attano.</p>
<p><a class="sc" id="3"></a><a class="verse-num-sc" id="verse-num-sc279"></a><a class="verse-num-pts" id="verse-num-pts276"></a><a class="ms" id="p_18Sn_325"></a>Kalahābhirato bhikkhu,<a class="brnum" id="br3"></a><br>
Mohadhammena āvuto;<br>
Akkhātampi na jānāti,<br>
Dhammaṃ buddhena desitaṃ.</p>
<p><a class="sc" id="4"></a><a class="verse-num-sc" id="verse-num-sc280"></a><a class="verse-num-pts" id="verse-num-pts277"></a><a class="ms" id="p_18Sn_326"></a>Vihesaṃ bhāvitattānaṃ,<a class="brnum" id="br4"></a><br>
avijjāya purakkhato;<br>
Saṅkilesaṃ na jānāti,<br>
maggaṃ nirayagāminaṃ.</p>
<p><a class="sc" id="5"></a><a class="verse-num-sc" id="verse-num-sc281"></a><a class="verse-num-pts" id="verse-num-pts278"></a><a class="ms" id="p_18Sn_327"></a>Vinipātaṃ samāpanno,<a class="brnum" id="br5"></a><br>
gabbhā gabbhaṃ tamā tamaṃ;<br>
Sa ve tādisako bhikkhu,<br>
pecca dukkhaṃ nigacchati.</p>
<p><a class="sc" id="6"></a><a class="verse-num-sc" id="verse-num-sc282"></a><a class="verse-num-pts" id="verse-num-pts279"></a><a class="ms" id="p_18Sn_328"></a>Gūthakūpo yathā assa,<a class="brnum" id="br6"></a><br>
sampuṇṇo gaṇavassiko;<br>
Yo ca evarūpo assa,<br>
dubbisodho hi sāṅgaṇo.</p>
<p><a class="sc" id="7"></a><a class="verse-num-sc" id="verse-num-sc283"></a><a class="verse-num-pts" id="verse-num-pts280"></a><a class="ms" id="p_18Sn_329"></a>Yaṃ evarūpaṃ jānātha,<a class="brnum" id="br7"></a><br>
bhikkhavo gehanissitaṃ;<br>
Pāpicchaṃ pāpasaṅkappaṃ,<br>
pāpa­ācāra­gocaraṃ.</p>
<p><a class="sc" id="8"></a><a class="verse-num-sc" id="verse-num-sc284"></a><a class="verse-num-pts" id="verse-num-pts281"></a><a class="pts" id="pts50"></a><a class="ms" id="p_18Sn_330"></a>Sabbe samaggā hutvāna,<a class="brnum" id="br8"></a><br>
<span class="var" title="abhi­nibbijja­yātha (bj, pts1) | abhi­nibbijji­yātha (s1-3)" id="note179">abhi­nibbaj­jiyā­tha</span> naṃ;<br>
<span class="var" title="kāraṇḍaṃ va (s1-3, mr)" id="note180">Kāraṇḍavaṃ</span> niddhamatha,<br>
kasambuṃ <span class="var" title="cāpakassatha (bj) | avakassatha (s1-3, mr)" id="note181">apakassatha</span>.</p>
<p><a class="sc" id="9"></a><a class="verse-num-sc" id="verse-num-sc285"></a><a class="verse-num-pts" id="verse-num-pts282"></a><a class="ms" id="p_18Sn_331"></a>Tato <span class="var" title="palāse (s1-3, mr)" id="note182">palāpe</span> vāhetha,<a class="brnum" id="br9"></a><br>
Assamaṇe samaṇamānine;<br>
Niddhamitvāna pāpicche,<br>
Pāpa­ācāra­gocare.</p>
<p><a class="sc" id="10"></a><a class="verse-num-sc" id="verse-num-sc286"></a><a class="verse-num-pts" id="verse-num-pts283"></a><a class="ms" id="p_18Sn_332"></a>Suddhā suddhehi saṃvāsaṃ,<a class="brnum" id="br10"></a><br>
Kappayavho patissatā;<br>
Tato samaggā nipakā,<br>
Dukkhassantaṃ karissathāti.</p>
</blockquote>
<p class="endsection">Dhamma­cari­ya­suttaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Cūḷavagga</span><span class="hidden">Kapilasutta (dhamma­cari­ya­sutta)</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
