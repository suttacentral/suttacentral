<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp1.8">
<article>
<div class="hgroup">
<p class="division">Sutta Nipāta 1.8</p>
<h1>Mettasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc143"></a><a class="verse-num-pts" id="verse-num-pts143"></a><a class="ms" id="p_18Sn_165"></a>“­Karaṇī­ya­mattha­kusa­lena,<br>
Yanta santaṃ padaṃ abhisamecca;<br>
Sakko ujū ca <span class="var" title="sūjū (bj, pts1)" id="note92">suhujū</span> ca,<br>
Sūvaco cassa mudu anatimānī.</p>
<p><a class="sc" id="2"></a><a class="verse-num-sc" id="verse-num-sc144"></a><a class="verse-num-pts" id="verse-num-pts144"></a><a class="ms" id="p_18Sn_166"></a>Santussako ca subharo ca,<a class="brnum" id="br2"></a><br>
Appakicco ca sallahukavutti;<br>
Santindriyo ca nipako ca,<br>
Appagabbho kulesva­nanu­giddho.</p>
<p><a class="sc" id="3"></a><a class="verse-num-sc" id="verse-num-sc145"></a><a class="verse-num-pts" id="verse-num-pts145"></a><a class="ms" id="p_18Sn_167"></a>Na ca khuddamācare kiñci,<a class="brnum" id="br3"></a><br>
Yena viññū pare upavadeyyuṃ;<br>
Sukhino va khemino hontu,<br>
<span class="var" title="sabbe sattā (bj, s1-3, pts1)" id="note93">Sabbasattā</span> bhavantu sukhitattā.</p>
<p><a class="sc" id="4"></a><a class="verse-num-sc" id="verse-num-sc146"></a><a class="verse-num-pts" id="verse-num-pts146"></a><a class="ms" id="p_18Sn_168"></a>Ye keci pāṇabhūtatthi,<a class="brnum" id="br4"></a><br>
Tasā vā thāvarā vanavasesā;<br>
Dīghā vā ye va <span class="var" title="ye mahantā vā (bj, pts1) | mahanta (?)" id="note94">mahantā</span>,<br>
Majjhimā rassakā aṇukathūlā.</p>
<p><a class="sc" id="5"></a><a class="verse-num-sc" id="verse-num-sc147"></a><a class="verse-num-pts" id="verse-num-pts147"></a><a class="pts" id="pts26"></a><a class="ms" id="p_18Sn_169"></a>Diṭṭhā vā ye va <span class="var" title="addiṭṭhā (bj, pts1) | adiṭṭha (?)" id="note95">adiṭṭhā</span>,<a class="brnum" id="br5"></a><br>
Ye <span class="var" title="ye ca (bj, s1-3, km, pts1)" id="note96">va</span> dūre vasanti avidūre;<br>
<span class="var" title="bhūtā vā sambhavesī vā (bj, s1-3, km, pts1, mr)" id="note97">Bhūtā va sambhavesī va</span>,<br>
Sabbasattā bhavantu sukhitattā.</p>
<p><a class="sc" id="6"></a><a class="verse-num-sc" id="verse-num-sc148"></a><a class="verse-num-pts" id="verse-num-pts148"></a><a class="ms" id="p_18Sn_170"></a>Na paro paraṃ nikubbetha,<a class="brnum" id="br6"></a><br>
Nātimaññetha katthaci <span class="var" title="naṃ kañci (bj, pts1) | naṃ kiñci (s1-3) | na kiñci (mr)" id="note98">na kañci</span>;<br>
Byārosanā paṭighasañña,<br>
Nāññamaññassa duk­kha­mic­cheyya.</p>
<p><a class="sc" id="7"></a><a class="verse-num-sc" id="verse-num-sc149"></a><a class="verse-num-pts" id="verse-num-pts149"></a><a class="ms" id="p_18Sn_171"></a>Mātā yathā niyaṃputta—​<a class="brnum" id="br7"></a><br>
Māyusā eka­puttama­nurak­khe;<br>
Evampi sabbabhūtesu,<br>
Mānasaṃ bhāvaye aparimāṇaṃ.</p>
<p><a class="sc" id="8"></a><a class="verse-num-sc" id="verse-num-sc150"></a><a class="verse-num-pts" id="verse-num-pts150"></a><a class="ms" id="p_18Sn_172"></a>Mettañca sabbalokasmi,<a class="brnum" id="br8"></a><br>
Mānasaṃ bhāvaye aparimāṇaṃ;<br>
Uddhaṃ adho ca tiriyañca,<br>
Asambādhaṃ avera­ma­sapat­taṃ.</p>
<p><a class="sc" id="9"></a><a class="verse-num-sc" id="verse-num-sc151"></a><a class="verse-num-pts" id="verse-num-pts151"></a><a class="ms" id="p_18Sn_173"></a>Tiṭṭhaṃ caraṃ nisinno <span class="var" title="vā (bj, s1-3, km, pts1)" id="note99">va</span>,<a class="brnum" id="br9"></a><br>
Sayāno yāvatāssa <span class="var" title="vigatamiddho (bahūsu)" id="note100">vitamiddho</span>;<br>
Etaṃ satiṃ adhiṭṭheyya,<br>
Brahmametaṃ vihāra­mi­dhamāhu.</p>
<p><a class="sc" id="10"></a><a class="verse-num-sc" id="verse-num-sc152"></a><a class="verse-num-pts" id="verse-num-pts152"></a><a class="ms" id="p_18Sn_174"></a>Diṭṭhiñca anupaggamma,<a class="brnum" id="br10"></a><br>
Sīlavā dassanena sampanno;<br>
Kāmesu <span class="var" title="vineyya (bj, s1-3, pts1)" id="note101">vinaya</span> gedhaṃ,<br>
Na hi jātug­gabbha­seyya punaretī”ti.</p>
</blockquote>
<p class="endsection">Mettasuttaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Uragavagga</span><span class="hidden">Mettasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
