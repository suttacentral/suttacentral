<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp1.11">
<article>
<div class="hgroup">
<p class="division">Sutta Nipāta 1.11</p>
<h1>Vijayasutta</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc195"></a><a class="verse-num-pts" id="verse-num-pts193"></a><a class="pts" id="pts34"></a><a class="ms" id="p_18Sn_225"></a>Caraṃ vā yadi vā tiṭṭhaṃ,<br>
nisinno uda vā sayaṃ;<br>
Samiñjeti pasāreti,<br>
esā kāyassa iñjanā.</p>
<p><a class="sc" id="2"></a><a class="verse-num-sc" id="verse-num-sc196"></a><a class="verse-num-pts" id="verse-num-pts194"></a><a class="ms" id="p_18Sn_226"></a><span class="var" title="aṭṭhinhārūhi saṃyutto (s1-3, mr) | aṭṭhī­nahāru­sañ­ñutto (pts1)" id="note119">Aṭṭhi­nahāru­saṃ­yutto</span>,<a class="brnum" id="br2"></a><br>
taca­maṃsā­valepano;<br>
Chaviyā kāyo paṭicchanno,<br>
yathābhūtaṃ na dissati.</p>
<p><a class="sc" id="3"></a><a class="verse-num-sc" id="verse-num-sc197"></a><a class="verse-num-pts" id="verse-num-pts195"></a><a class="ms" id="p_18Sn_227"></a>Antapūro udarapūro,<a class="brnum" id="br3"></a><br>
<span class="var" title="yakapeḷassa (bj, s1-3, pts1)" id="note120">yakanapeḷassa</span> vatthino;<br>
Hadayassa papphāsassa,<br>
vakkassa pihakassa ca.</p>
<p><a class="sc" id="4"></a><a class="verse-num-sc" id="verse-num-sc198"></a><a class="verse-num-pts" id="verse-num-pts196"></a><a class="ms" id="p_18Sn_228"></a>Siṅghāṇikāya kheḷassa,<a class="brnum" id="br4"></a><br>
sedassa ca medassa ca;<br>
Lohitassa lasikāya,<br>
pittassa ca vasāya ca.</p>
<p><a class="sc" id="5"></a><a class="verse-num-sc" id="verse-num-sc199"></a><a class="verse-num-pts" id="verse-num-pts197"></a><a class="ms" id="p_18Sn_229"></a>Athassa navahi sotehi,<a class="brnum" id="br5"></a><br>
asucī savati sabbadā;<br>
Akkhimhā akkhigūthako,<br>
kaṇṇamhā kaṇṇagūthako.</p>
<p><a class="sc" id="6"></a><a class="verse-num-sc" id="verse-num-sc200"></a><a class="verse-num-pts" id="verse-num-pts198"></a><a class="ms" id="p_18Sn_230"></a>Siṅghāṇikā ca nāsato,<a class="brnum" id="br6"></a><br>
mukhena vamatekadā;<br>
Pittaṃ semhañca vamati,<br>
kāyamhā sedajallikā.</p>
<p><a class="sc" id="7"></a><a class="verse-num-sc" id="verse-num-sc201"></a><a class="verse-num-pts" id="verse-num-pts199"></a><a class="ms" id="p_18Sn_231"></a>Athassa susiraṃ sīsaṃ,<a class="brnum" id="br7"></a><br>
matthaluṅgassa pūritaṃ;<br>
Subhato naṃ maññati bālo,<br>
avijjāya purakkhato.</p>
<p><a class="sc" id="8"></a><a class="verse-num-sc" id="verse-num-sc202"></a><a class="verse-num-pts" id="verse-num-pts200"></a><a class="ms" id="p_18Sn_232"></a>Yadā ca so mato seti,<a class="brnum" id="br8"></a><br>
Uddhumāto vinīlako;<br>
Apaviddho susānasmiṃ,<br>
Anapekkhā honti ñātayo.</p>
<p><a class="sc" id="9"></a><a class="verse-num-sc" id="verse-num-sc203"></a><a class="verse-num-pts" id="verse-num-pts201"></a><a class="ms" id="p_18Sn_233"></a>Khādanti naṃ <span class="var" title="suvāṇā (bj, s1-3) | supāṇā (pts1)" id="note121">suvānā</span> ca,<a class="brnum" id="br9"></a><br>
<span class="var" title="sigālā (bj, pts1)" id="note122">siṅgālā</span> ca vakā kimī;<br>
Kākā gijjhā ca khādanti,<br>
ye caññe santi pāṇino.</p>
<p><a class="sc" id="10"></a><a class="verse-num-sc" id="verse-num-sc204"></a><a class="verse-num-pts" id="verse-num-pts202"></a><a class="pts" id="pts35"></a><a class="ms" id="p_18Sn_234"></a>Sutvāna buddhavacanaṃ,<a class="brnum" id="br10"></a><br>
Bhikkhu paññāṇavā idha;<br>
So kho naṃ parijānāti,<br>
Yathābhūtañhi passati.</p>
<p><a class="sc" id="11"></a><a class="verse-num-sc" id="verse-num-sc205"></a><a class="verse-num-pts" id="verse-num-pts203"></a><a class="ms" id="p_18Sn_235"></a>Yathā idaṃ tathā etaṃ,<a class="brnum" id="br11"></a><br>
Yathā etaṃ tathā idaṃ;<br>
Ajjhattañca bahiddhā ca,<br>
Kāye chandaṃ virājaye.</p>
<p><a class="sc" id="12"></a><a class="verse-num-sc" id="verse-num-sc206"></a><a class="verse-num-pts" id="verse-num-pts204"></a><a class="ms" id="p_18Sn_236"></a>Chanda­rāga­viratto so,<a class="brnum" id="br12"></a><br>
Bhikkhu paññāṇavā idha;<br>
Ajjhagā amataṃ santiṃ,<br>
Nibbānaṃ padamaccutaṃ.</p>
<p><a class="sc" id="13"></a><a class="verse-num-sc" id="verse-num-sc207"></a><a class="verse-num-pts" id="verse-num-pts205"></a><a class="ms" id="p_18Sn_237"></a><span class="var" title="dipādakoyaṃ (bj, s1-3, km, pts1)" id="note123">Dvipādakoyaṃ</span> asuci,<a class="brnum" id="br13"></a><br>
Duggandho <span class="var" title="parihārati (c1)" id="note124">parihīrati</span>;<br>
Nānā­kuṇapa­pari­pūro,<br>
Vissavanto tato tato.</p>
<p><a class="sc" id="14"></a><a class="verse-num-sc" id="verse-num-sc208"></a><a class="verse-num-pts" id="verse-num-pts206"></a><a class="ms" id="p_18Sn_238"></a>Etādisena kāyena,<a class="brnum" id="br14"></a><br>
Yo maññe <span class="var" title="unnametave (?)" id="note125">uṇṇametave</span>;<br>
Paraṃ vā avajāneyya,<br>
Kimaññatra adassanāti.</p>
</blockquote>
<p class="endsection">Vijayasuttaṃ ekādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Uragavagga</span><span class="hidden">Vijayasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
