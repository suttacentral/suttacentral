<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.12">
<article>
<div class="hgroup">
<p class="division">Sutta Nipāta 5.12</p>
<h1><span class="var" title="jatukaṇ­ṇī­māṇava­pañhā (s1) | jatukaṇṇīpañhā (s2, s3)" id="note598">Jatukaṇ­ṇi­māṇava­pucchā</span></h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1103"></a><a class="verse-num-pts" id="verse-num-pts1096"></a><a class="ms" id="p_18Sn_1299"></a>“Sutvānahaṃ vīra­ma­kāma­kā­miṃ,<br>
<span class="speaker">(iccāyasmā jatukaṇṇi):</span><br>
Oghātigaṃ puṭṭhu­ma­kāmamā­gamaṃ;<br>
Santipadaṃ brūhi sahajanetta,<br>
Yathātacchaṃ bhagavā brūhi metaṃ.</p>
<p><a class="sc" id="2"></a><a class="verse-num-sc" id="verse-num-sc1104"></a><a class="verse-num-pts" id="verse-num-pts1097"></a><a class="ms" id="p_18Sn_1300"></a>Bhagavā hi kāme abhibhuyya iriyati,<a class="brnum" id="br2"></a><br>
Ādiccova pathaviṃ tejī tejasā;<br>
Parit­ta­paññassa me bhūripañña,<br>
Ācikkha dhammaṃ yamahaṃ vijaññaṃ;<br>
Jātijarāya idha vippahānaṃ”.</p>
<p><a class="sc" id="3"></a><a class="verse-num-sc" id="verse-num-sc1105"></a><a class="verse-num-pts" id="verse-num-pts1098"></a><a class="pts" id="pts213"></a><a class="ms" id="p_18Sn_1301"></a>“Kāmesu vinaya gedhaṃ,<a class="brnum" id="br3"></a><br>
<span class="speaker">(jatukaṇṇīti bhagavā):</span><br>
Nekkhammaṃ daṭṭhu khemato;<br>
<span class="var" title="uggahitaṃ (; ^cnd5#580 [Pucchāniddesa/ Jatukaṇ­ṇi­māṇa­va­pucchā­niddesa])" id="note600">Uggahītaṃ</span> nirattaṃ vā,<br>
Mā te vijjittha kiñcanaṃ.</p>
<p><a class="sc" id="4"></a><a class="verse-num-sc" id="verse-num-sc1106"></a><a class="verse-num-pts" id="verse-num-pts1099"></a><a class="ms" id="p_18Sn_1302"></a>Yaṃ pubbe taṃ visosehi,<a class="brnum" id="br4"></a><br>
pacchā te māhu kiñcanaṃ;<br>
Majjhe ce no gahessasi,<br>
upasanto carissasi.</p>
<p><a class="sc" id="5"></a><a class="verse-num-sc" id="verse-num-sc1107"></a><a class="verse-num-pts" id="verse-num-pts1100"></a><a class="ms" id="p_18Sn_1303"></a>Sabbaso nāmarūpasmiṃ,<a class="brnum" id="br5"></a><br>
Vītagedhassa brāhmaṇa;<br>
Āsavāssa na vijjanti,<br>
Yehi maccuvasaṃ vaje”ti.</p>
</blockquote>
<p class="endsection">Jatukaṇ­ṇi­māṇava­pucchā ekādasamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Jatukaṇ­ṇi­māṇava­pucchā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
