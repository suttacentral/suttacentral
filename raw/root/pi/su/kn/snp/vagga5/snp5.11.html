<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.11">
<article>
<div class="hgroup">
<p class="division">Sutta Nipāta 5.11</p>
<h1>­Kappa­māṇa­vapuc­chā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1099"></a><a class="verse-num-pts" id="verse-num-pts1092"></a><a class="ms" id="p_18Sn_1294"></a>“Majjhe sarasmiṃ tiṭṭhataṃ,<br>
<span class="speaker">(iccāyasmā kappo):</span><br>
Oghe jāte mahabbhaye;<br>
Jarā­maccu­paretā­naṃ,<br>
Dīpaṃ pabrūhi mārisa;<br>
Tvañca me dīpamakkhāhi,<br>
Yathāyidaṃ nāparaṃ siyā”.</p>
<p><a class="sc" id="2"></a><a class="verse-num-sc" id="verse-num-sc1100"></a><a class="verse-num-pts" id="verse-num-pts1093"></a><a class="pts" id="pts212"></a><a class="ms" id="p_18Sn_1295"></a>“Majjhe sarasmiṃ tiṭṭhataṃ,<a class="brnum" id="br2"></a><br>
<span class="speaker">(kappāti bhagavā):</span><br>
Oghe jāte mahabbhaye;<br>
Jarā­maccu­paretā­naṃ,<br>
Dīpaṃ pabrūmi kappa te.</p>
<p><a class="sc" id="3"></a><a class="verse-num-sc" id="verse-num-sc1101"></a><a class="verse-num-pts" id="verse-num-pts1094"></a><a class="ms" id="p_18Sn_1296"></a>Akiñcanaṃ anādānaṃ,<a class="brnum" id="br3"></a><br>
etaṃ dīpaṃ anāparaṃ;<br>
<span class="var" title="nibbānamiti (bj)" id="note596">Nibbānaṃ iti</span> naṃ brūmi,<br>
­jarāmac­cu­parik­kha­yaṃ.</p>
<p><a class="sc" id="4"></a><a class="verse-num-sc" id="verse-num-sc1102"></a><a class="verse-num-pts" id="verse-num-pts1095"></a><a class="ms" id="p_18Sn_1297"></a>Etadaññāya ye satā,<a class="brnum" id="br4"></a><br>
Diṭṭha­dhammā­bhi­nibbutā;<br>
Na te māravasānugā,<br>
Na te mārassa <span class="var" title="paṭṭhagūti (s1-3, mr)" id="note597">paddhagū”ti</span>.</p>
</blockquote>
<p class="endsection">­Kappa­māṇa­vapuc­chā dasamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">­Kappa­māṇa­vapuc­chā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
