<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.17">
<article>
<div class="hgroup">
<p class="division">Sutta Nipāta 5.17</p>
<h1>Piṅ­giya­māṇava­pucchā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1127"></a><a class="verse-num-pts" id="verse-num-pts1120"></a><a class="ms" id="p_18Sn_1328"></a>“Jiṇṇohamasmi abalo vītavaṇṇo,<br>
<span class="speaker">(iccāyasmā piṅgiyo):</span><br>
Nettā na suddhā savanaṃ na phāsu;<br>
Māhaṃ nassaṃ momuho antarāva,<br>
Ācikkha dhammaṃ yamahaṃ vijaññaṃ;<br>
Jātijarāya idha vippahānaṃ”.</p>
<p><a class="sc" id="2"></a><a class="verse-num-sc" id="verse-num-sc1128"></a><a class="verse-num-pts" id="verse-num-pts1121"></a><a class="ms" id="p_18Sn_1329"></a>“Disvāna rūpesu vihaññamāne,<a class="brnum" id="br2"></a><br>
<span class="speaker">(piṅgiyāti bhagavā):</span><br>
Ruppanti rūpesu janā pamattā;<br>
Tasmā tuvaṃ piṅgiya appamatto,<br>
Jahassu rūpaṃ apunabbhavāya”.</p>
<p><a class="sc" id="3"></a><a class="verse-num-sc" id="verse-num-sc1129"></a><a class="verse-num-pts" id="verse-num-pts1122"></a><a class="pts" id="pts218"></a><a class="ms" id="p_18Sn_1330"></a>“Disā catasso vidisā catasso,<a class="brnum" id="br3"></a><br>
Uddhaṃ adho dasa disā imāyo;<br>
Na tuyhaṃ adiṭṭhaṃ <span class="var" title="asutaṃ'mutaṃ vā (bj, pts1) | asutāmutaṃ vā (s1-3)" id="note611">asutaṃ amutaṃ</span>,<br>
Atho aviññātaṃ <span class="var" title="kiñcinamatthi (bj, mr) | kiñcimatthi (s1-3)" id="note612">kiñcanamatthi</span> loke;<br>
Ācikkha dhammaṃ yamahaṃ vijaññaṃ,<br>
Jātijarāya idha vippahānaṃ”.</p>
<p><a class="sc" id="4"></a><a class="verse-num-sc" id="verse-num-sc1130"></a><a class="verse-num-pts" id="verse-num-pts1123"></a><a class="ms" id="p_18Sn_1331"></a>“Taṇhādhipanne manuje pekkhamāno,<a class="brnum" id="br4"></a><br>
<span class="speaker">(piṅgiyāti bhagavā):</span><br>
Santāpajāte jarasā parete;<br>
Tasmā tuvaṃ piṅgiya appamatto,<br>
Jahassu taṇhaṃ apunabbhavāyā”ti.</p>
</blockquote>
<p class="endsection">Piṅ­giya­māṇava­pucchā soḷasamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Piṅ­giya­māṇava­pucchā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
