<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.4">
<article>
<div class="hgroup">
<p class="division">Sutta Nipāta 5.4</p>
<h1>Puṇṇa­kamā­ṇava­pucchā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1050"></a><a class="verse-num-pts" id="verse-num-pts1043"></a><a class="pts" id="pts200"></a><a class="ms" id="p_18Sn_1234"></a>“Anejaṃ mūladassāviṃ,<br>
<span class="speaker">(iccāyasmā puṇṇako):</span><br>
<span class="var" title="atthī (s1-3)" id="note566">Atthi</span> pañhena āgamaṃ;<br>
Kiṃ nissitā isayo manujā,<br>
Khattiyā brāhmaṇā devatānaṃ;<br>
Yañña­makappa­yiṃsu puthūdha loke,<br>
Pucchāmi taṃ bhagavā brūhi me taṃ”.</p>
<p><a class="sc" id="2"></a><a class="verse-num-sc" id="verse-num-sc1051"></a><a class="verse-num-pts" id="verse-num-pts1044"></a><a class="ms" id="p_18Sn_1235"></a>“Ye kecime isayo manujā,<a class="brnum" id="br2"></a><br>
<span class="speaker">(puṇṇakāti bhagavā):</span><br>
Khattiyā brāhmaṇā devatānaṃ;<br>
Yañña­makappa­yiṃsu puthūdha loke,<br>
Āsīsamānā puṇṇaka <span class="var" title="itthabhāvaṃ (bj, pts1) | itthataṃ (s1-3)" id="note567">itthattaṃ</span>;<br>
Jaraṃ sitā yañña­makappa­yiṃsu”.</p>
<p><a class="sc" id="3"></a><a class="verse-num-sc" id="verse-num-sc1052"></a><a class="verse-num-pts" id="verse-num-pts1045"></a><a class="ms" id="p_18Sn_1236"></a>“Ye kecime isayo manujā,<a class="brnum" id="br3"></a><br>
<span class="speaker">(iccāyasmā puṇṇako):</span><br>
Khattiyā brāhmaṇā devatānaṃ;<br>
Yañña­makappa­yiṃsu puthūdha loke,<br>
<span class="var" title="kacciṃ su (pts1) | kaccisu (^cnd5#132 [Pucchāniddesa/ Puṇṇa­kamā­ṇa­va­pucchā­niddesa])" id="note568">Kaccissu</span> te bhagavā yaññapathe appamattā;<br>
Atāruṃ jātiñca jarañca mārisa,<br>
Pucchāmi taṃ bhagavā brūhi me taṃ”.</p>
<p><a class="sc" id="4"></a><a class="verse-num-sc" id="verse-num-sc1053"></a><a class="verse-num-pts" id="verse-num-pts1046"></a><a class="ms" id="p_18Sn_1237"></a>“Āsīsanti thomayanti abhijappanti juhanti,<a class="brnum" id="br4"></a><br>
<span class="speaker">(puṇṇakāti bhagavā):</span><br>
Kāmā­bhi­jappanti paṭicca lābhaṃ;<br>
Te yājayogā bhavarāgarattā,<br>
Nātariṃsu jātijaranti brūmi”.</p>
<p><a class="sc" id="5"></a><a class="verse-num-sc" id="verse-num-sc1054"></a><a class="verse-num-pts" id="verse-num-pts1047"></a><a class="pts" id="pts201"></a><a class="ms" id="p_18Sn_1238"></a>“Te ce nātariṃsu yājayogā,<a class="brnum" id="br5"></a><br>
<span class="speaker">(iccāyasmā puṇṇako):</span><br>
Yaññehi jātiñca jarañca mārisa;<br>
Atha ko carahi deva­manus­sa­loke,<br>
Atāri jātiñca jarañca mārisa;<br>
Pucchāmi taṃ bhagavā brūhi me taṃ”.</p>
<p><a class="sc" id="6"></a><a class="verse-num-sc" id="verse-num-sc1055"></a><a class="verse-num-pts" id="verse-num-pts1048"></a><a class="ms" id="p_18Sn_1239"></a>“Saṅkhāya lokasmi <span class="var" title="parovarāni (bj, s1-3, pts1)" id="note570">paroparāni</span>,<a class="brnum" id="br6"></a><br>
<span class="speaker">(puṇṇakāti bhagavā):</span><br>
Yassiñjitaṃ natthi kuhiñci loke;<br>
Santo vidhūmo anīgho nirāso,<br>
Atāri so jātijaranti brūmī”ti.</p>
</blockquote>
<p class="endsection">Puṇṇa­kamā­ṇava­pucchā tatiyā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Puṇṇa­kamā­ṇava­pucchā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
