<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="snp5.15">
<article>
<div class="hgroup">
<p class="division">Sutta Nipāta 5.15</p>
<h1>Posāla­māṇava­pucchā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc1119"></a><a class="verse-num-pts" id="verse-num-pts1112"></a><a class="ms" id="p_18Sn_1318"></a>“Yo atītaṃ ādisati,<br>
<span class="speaker">(iccāyasmā posālo):</span><br>
Anejo chinnasaṃsayo;<br>
Pāraguṃ sabbadhammānaṃ,<br>
Atthi pañhena āgamaṃ.</p>
<p><a class="sc" id="2"></a><a class="verse-num-sc" id="verse-num-sc1120"></a><a class="verse-num-pts" id="verse-num-pts1113"></a><a class="ms" id="p_18Sn_1319"></a>Vibhū­ta­rū­pasaññissa,<a class="brnum" id="br2"></a><br>
sabba­kāyap­pahāyino;<br>
Ajjhattañca bahiddhā ca,<br>
natthi kiñcīti passato;<br>
Ñāṇaṃ sakkā­nu­pucchāmi,<br>
kathaṃ neyyo tathāvidho”.</p>
<p><a class="sc" id="3"></a><a class="verse-num-sc" id="verse-num-sc1121"></a><a class="verse-num-pts" id="verse-num-pts1114"></a><a class="pts" id="pts216"></a><a class="ms" id="p_18Sn_1320"></a>“Viñ­ñā­ṇaṭ­ṭhitiyo sabbā,<a class="brnum" id="br3"></a><br>
<span class="speaker">(posālāti bhagavā):</span><br>
Abhijānaṃ tathāgato;<br>
Tiṭṭhantamenaṃ jānāti,<br>
Vimuttaṃ tapparāyaṇaṃ.</p>
<p><a class="sc" id="4"></a><a class="verse-num-sc" id="verse-num-sc1122"></a><a class="verse-num-pts" id="verse-num-pts1115"></a><a class="ms" id="p_18Sn_1321"></a>Ākiñ­cañ­ña­sam­bha­vaṃ ñatvā,<a class="brnum" id="br4"></a><br>
Nandī saṃyojanaṃ iti;<br>
Evametaṃ abhiññāya,<br>
Tato tattha vipassati;<br>
<span class="var" title="evaṃ (s1-3, mr)" id="note606">Etaṃ</span> ñāṇaṃ tathaṃ tassa,<br>
Brāhmaṇassa vusīmato”ti.</p>
</blockquote>
<p class="endsection">Posāla­māṇava­pucchā cuddasamā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Pārāyanavagga</span><span class="hidden">Posāla­māṇava­pucchā</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>
