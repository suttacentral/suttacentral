<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv51">
<article>
<div class="hgroup">
<p class="division">Petavatthu</p>
<p>Mahāvagga</p>
<h1>16. Saṭṭhi­kū­ṭapeta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc808"></a><a class="ms" id="p_19Pv_869"></a><a class="msdiv" id="msdiv806"></a>“Kiṃ nu ummattarūpova,<br>
Migo bhantova dhāvasi;<br>
Nissaṃsayaṃ <span class="var" title="pāpakammaṃ (s2, s3, pts1)" id="note300">pāpakammanto</span>,<br>
Kiṃ nu saddāyase tuvan”ti.</p>
<p><a class="sc" id="2"></a><a class="verse-num-sc" id="verse-num-sc809"></a><a class="ms" id="p_19Pv_870"></a><a class="msdiv" id="msdiv807"></a>“Ahaṃ bhadante petomhi,<br>
duggato yamalokiko;<br>
Pāpakammaṃ karitvāna,<br>
petalokaṃ ito gato.</p>
<p><a class="sc" id="3"></a><a class="verse-num-sc" id="verse-num-sc810"></a><a class="ms" id="p_19Pv_871"></a><a class="msdiv" id="msdiv808"></a>Saṭṭhi kūṭasahassāni,<br>
paripuṇṇāni sabbaso;<br>
Sīse mayhaṃ nipatanti,<br>
te bhindanti ca matthakan”ti.</p>
<p><a class="sc" id="4"></a><a class="verse-num-sc" id="verse-num-sc811"></a><a class="ms" id="p_19Pv_872"></a><a class="msdiv" id="msdiv809"></a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
idaṃ dukkhaṃ nigacchasi.</p>
<p><a class="sc" id="5"></a><a class="verse-num-sc" id="verse-num-sc812"></a><a class="ms" id="p_19Pv_873"></a><a class="msdiv" id="msdiv810"></a>Saṭṭhi kūṭasahassāni,<br>
paripuṇṇāni sabbaso;<br>
Sīse tuyhaṃ nipatanti,<br>
te bhindanti ca matthakan”ti.</p>
<p><a class="sc" id="6"></a><a class="verse-num-sc" id="verse-num-sc813"></a><a class="ms" id="p_19Pv_874"></a><a class="msdiv" id="msdiv811"></a>“Athaddasāsiṃ sambuddhaṃ,<br>
sunettaṃ bhāvitindriyaṃ;<br>
Nisinnaṃ rukkhamūlasmiṃ,<br>
jhāyantaṃ akutobhayaṃ.</p>
<p><a class="sc" id="7"></a><a class="verse-num-sc" id="verse-num-sc814"></a><a class="ms" id="p_19Pv_875"></a><a class="msdiv" id="msdiv812"></a>Sālit­takappa­hārena,<br>
bhindissaṃ tassa matthakaṃ;<br>
Tassa kammavipākena,<br>
idaṃ dukkhaṃ nigacchisaṃ.</p>
<p><a class="sc" id="8"></a><a class="verse-num-sc" id="verse-num-sc815"></a><a class="ms" id="p_19Pv_876"></a><a class="msdiv" id="msdiv813"></a>Saṭṭhi kūṭasahassāni,<br>
Paripuṇṇāni sabbaso;<br>
Sīse mayhaṃ nipatanti,<br>
Te <span class="var" title="vo bhindanteva (mr 18Dh.A:14)" id="note301">bhindanti ca</span> matthakan”ti.</p>
<p><a class="sc" id="9"></a><a class="verse-num-sc" id="verse-num-sc816"></a><a class="ms" id="p_19Pv_877"></a><a class="msdiv" id="msdiv814"></a>“Dhammena te kāpurisa,<br>
saṭṭhi­kūṭa­sahas­sāni;<br>
Paripuṇṇāni sabbaso,<br>
sīse tuyhaṃ nipatanti;<br>
Te bhindanti ca matthakan”ti.</p>
</blockquote>
<p class="endsutta"><a class="sc" id="10"></a><a class="ms" id="p_19Pv_878"></a><span class="var" title="saṭṭhi­kūṭa­sahas­sa­peta­vatthu (bj, s2, s3, pts1-2)" id="note302">Saṭṭhi­kū­ṭapeta­vatthu</span> soḷasamaṃ.</p>
<p class="endsection"><a class="sc" id="11"></a><a class="ms" id="p_19Pv_879"></a>Mahāvaggo catuttho.</p>
<p class="endsection summary"><a class="sc" id="12"></a><a class="ms" id="p_19Pv_880"></a>Tassuddānaṃ</p>
<blockquote class="uddanagatha">
<p><a class="sc" id="13"></a><a class="pts2ed" id="pts2ed95"></a><a class="ms" id="p_19Pv_881"></a>Ambasakkaro serīsako,<br>
piṅgalo revati ucchu;<br>
Dve kumārā duve gūthā,<br>
gaṇa­pāṭa­li­amba­vanaṃ.</p>
<p><a class="sc" id="14"></a><a class="ms" id="p_19Pv_882"></a>Akkha­rukkha­bhoga­saṃharā,<br>
seṭṭhi­puttasaṭ­ṭhi­kūṭā;<br>
Iti soḷasavatthūni,<br>
vaggo tena pavuccati.</p>
</blockquote>
<p class="endsection summary"><a class="sc" id="15"></a><a class="ms" id="p_19Pv_883"></a>Atha vagguddānaṃ</p>
<blockquote class="uddanagatha">
<p><a class="sc" id="16"></a><a class="ms" id="p_19Pv_884"></a>Urago uparivaggo,<br>
cūḷamahāti catudhā;<br>
Vatthūni ekapaññāsaṃ,<br>
catudhā bhāṇavārato.</p>
</blockquote>
<p class="endbook"><a class="sc" id="17"></a><a class="ms" id="p_19Pv_885"></a>Petavatthupāḷi niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
