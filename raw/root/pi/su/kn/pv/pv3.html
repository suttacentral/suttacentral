<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv3">
<article>
<div class="hgroup">
<p class="division">Petavatthu</p>
<p>Uragavagga</p>
<h1>3. Pūti­mukha­peta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc7"></a><a class="ms" id="p_19Pv_10"></a><a class="msdiv" id="msdiv7"></a>“Dibbaṃ subhaṃ dhāresi vaṇṇadhātuṃ,<br>
Vehāyasaṃ tiṭṭhasi antalikkhe;<br>
Mukhañca te kimayo pūtigandhaṃ,<br>
Khādanti kiṃ kammamakāsi pubbe”.</p>
<p><a class="sc" id="2"></a><a class="verse-num-sc" id="verse-num-sc8"></a><a class="ms" id="p_19Pv_11"></a><a class="msdiv" id="msdiv8"></a>“Samaṇo ahaṃ <span class="var" title="pāpo duṭṭhavāco (bj) | pāpo dukkhavāco (s2, s3, pts1)" id="note4">pāpoti­duṭṭha­vāco</span>,<br>
Tapassirūpo mukhasā asaññato;<br>
Laddhā ca me tapasā vaṇṇadhātu,<br>
Mukhañca me pesuṇiyena pūti.</p>
<p><a class="sc" id="3"></a><a class="verse-num-sc" id="verse-num-sc9"></a><a class="ms" id="p_19Pv_12"></a><a class="msdiv" id="msdiv9"></a>Tayidaṃ tayā nārada sāmaṃ diṭṭhaṃ,<br>
Anukampakā ye kusalā vadeyyuṃ;<br>
‘Mā pesuṇaṃ mā ca musā abhāṇi,<br>
Yakkho tuvaṃ hohisi kāmakāmī’”ti.</p>
</blockquote>
<p class="endsutta"><a class="sc" id="4"></a><a class="ms" id="p_19Pv_13"></a>Pūti­mukha­peta­vatthu tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
