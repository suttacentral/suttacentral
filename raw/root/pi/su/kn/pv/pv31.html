<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv31">
<article>
<div class="hgroup">
<p class="division">Petavatthu</p>
<p>Cūḷavagga</p>
<h1>6. Seriṇī­peti­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc465"></a><a class="pts2ed" id="pts2ed57"></a><a class="ms" id="p_19Pv_502"></a><a class="msdiv" id="msdiv464"></a>“Naggā dubbaṇṇarūpāsi,<br>
kisā dhama­ni­san­thatā;<br>
Upphāsulike kisike,<br>
kā nu tvaṃ idha tiṭṭhasī”ti.</p>
<p><a class="sc" id="2"></a><a class="verse-num-sc" id="verse-num-sc466"></a><a class="ms" id="p_19Pv_503"></a><a class="msdiv" id="msdiv465"></a>“Ahaṃ bhadante petīmhi,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā”ti.</p>
<p><a class="sc" id="3"></a><a class="verse-num-sc" id="verse-num-sc467"></a><a class="ms" id="p_19Pv_504"></a><a class="msdiv" id="msdiv466"></a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
petalokaṃ ito gatā”ti.</p>
<p><a class="sc" id="4"></a><a class="verse-num-sc" id="verse-num-sc468"></a><a class="ms" id="p_19Pv_505"></a><a class="msdiv" id="msdiv467"></a>“Anāvaṭesu titthesu,<br>
viciniṃ aḍḍhamāsakaṃ;<br>
Santesu deyyadhammesu,<br>
dīpaṃ nākāsimattano.</p>
<p><a class="sc" id="5"></a><a class="verse-num-sc" id="verse-num-sc469"></a><a class="ms" id="p_19Pv_506"></a><a class="msdiv" id="msdiv468"></a>Nadiṃ upemi tasitā,<br>
rittakā parivattati;<br>
Chāyaṃ upemi uṇhesu,<br>
ātapo parivattati.</p>
<p><a class="sc" id="6"></a><a class="verse-num-sc" id="verse-num-sc470"></a><a class="ms" id="p_19Pv_507"></a><a class="msdiv" id="msdiv469"></a>Aggivaṇṇo ca me vāto,<br>
ḍahanto upavāyati;<br>
Etañca bhante arahāmi,<br>
aññañca pāpakaṃ tato.</p>
<p><a class="sc" id="7"></a><a class="verse-num-sc" id="verse-num-sc471"></a><a class="pts2ed" id="pts2ed58"></a><a class="ms" id="p_19Pv_508"></a><a class="msdiv" id="msdiv470"></a>Gantvāna hatthiniṃ puraṃ,<br>
vajjesi mayha mātaraṃ;<br>
‘Dhītā ca te mayā diṭṭhā,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā’.</p>
<p><a class="sc" id="8"></a><a class="verse-num-sc" id="verse-num-sc472"></a><a class="ms" id="p_19Pv_509"></a><a class="msdiv" id="msdiv471"></a>Atthi me ettha nikkhittaṃ,<br>
anakkhātañca taṃ mayā;<br>
Cattā­ri­sata­sahas­sāni,<br>
pallaṅkassa ca heṭṭhato.</p>
<p><a class="sc" id="9"></a><a class="verse-num-sc" id="verse-num-sc473"></a><a class="ms" id="p_19Pv_510"></a><a class="msdiv" id="msdiv472"></a>Tato me dānaṃ dadatu,<br>
tassā ca hotu jīvikā;<br>
Dānaṃ datvā ca me mātā,<br>
dakkhiṇaṃ <span class="var" title="anudissatu (bj) | anvādissatu (s2, s3, pts1-2)" id="note163">anudicchatu</span>;<br>
Tadāhaṃ sukhitā hessaṃ,<br>
sabba­kāma­samid­dhinī”ti.</p>
<p><a class="sc" id="10"></a><a class="verse-num-sc" id="verse-num-sc474"></a><a class="ms" id="p_19Pv_511"></a><a class="msdiv" id="msdiv473"></a>“Sādhū”ti so paṭissutvā,<br>
gantvāna hatthiniṃ puraṃ;<br>
Avoca tassā mātaraṃ—</p>
<p><a class="sc" id="11"></a><a class="verse-num-sc" id="verse-num-sc475"></a><a class="ms" id="p_19Pv_512"></a>“Dhītā ca te mayā diṭṭhā,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā.</p>
<p><a class="sc" id="12"></a><a class="verse-num-sc" id="verse-num-sc476"></a><a class="ms" id="p_19Pv_513"></a><a class="msdiv" id="msdiv474"></a>Sā maṃ tattha samādapesi, <span class="var" title="(gantvāna hatthinīpuraṃ) (s2, s3) | (gantvāna hatthiniṃ puraṃ) (pts1-2, mr)" id="note164">()</span><br>
Vajjesi mayha mātaraṃ;<br>
‘Dhītā ca te mayā diṭṭhā,<br>
Duggatā yamalokikā;<br>
Pāpakammaṃ karitvāna,<br>
Petalokaṃ ito gatā.</p>
<p><a class="sc" id="13"></a><a class="verse-num-sc" id="verse-num-sc477"></a><a class="ms" id="p_19Pv_514"></a><a class="msdiv" id="msdiv475"></a>Atthi ca me ettha nikkhittaṃ,<br>
anakkhātañca taṃ mayā;<br>
Cattā­ri­sata­sahas­sāni,<br>
pallaṅkassa ca heṭṭhato.</p>
<p><a class="sc" id="14"></a><a class="verse-num-sc" id="verse-num-sc478"></a><a class="ms" id="p_19Pv_515"></a><a class="msdiv" id="msdiv476"></a>Tato me dānaṃ dadatu,<br>
tassā ca hotu jīvikā;<br>
Dānaṃ datvā ca me mātā,<br>
dakkhiṇaṃ anudicchatu <span class="var" title="tassā dakkhiṇamādisī) (mr)" id="note165">()</span>;<br>
Tadāhaṃ sukhitā hessaṃ,<br>
sabba­kāma­samid­dhinī’”ti.</p>
<p><a class="sc" id="15"></a><a class="verse-num-sc" id="verse-num-sc479"></a><a class="ms" id="p_19Pv_516"></a><a class="msdiv" id="msdiv477"></a>Tato hi sā dānamadā,<br>
tassā dakkhiṇamādisī;<br>
Petī ca sukhitā āsi,<br>
tassā cāsi sujīvikāti.</p>
</blockquote>
<p class="endsutta"><a class="sc" id="16"></a><a class="ms" id="p_19Pv_517"></a><span class="var" title="serinī­peta­vatthu (s2, s3)" id="note166">Seriṇī­peti­vatthu</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
