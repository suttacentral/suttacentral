<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv6">
<article>
<div class="hgroup">
<p class="division">Petavatthu</p>
<p>Uragavagga</p>
<h1>6. Pañca­putta­khā­dapeti­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc26"></a><a class="pts2ed" id="pts2ed5"></a><a class="ms" id="p_19Pv_32"></a><a class="msdiv" id="msdiv26"></a>“Naggā dubbaṇṇarūpāsi,<br>
duggandhā pūti vāyasi;<br>
<span class="var" title="makkhikā parikiṇṇāva (bj, pts1-2)" id="note12">Makkhikāhi parikiṇṇā</span>,<br>
kā nu tvaṃ idha tiṭṭhasī”ti.</p>
<p><a class="sc" id="2"></a><a class="verse-num-sc" id="verse-num-sc27"></a><a class="ms" id="p_19Pv_33"></a><a class="msdiv" id="msdiv27"></a>“Ahaṃ <span class="var" title="bhaddante (pts1, mr)" id="note13">bhadante</span> petīmhi,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā.</p>
<p><a class="sc" id="3"></a><a class="verse-num-sc" id="verse-num-sc28"></a><a class="ms" id="p_19Pv_34"></a><a class="msdiv" id="msdiv28"></a>Kālena pañca puttāni,<br>
sāyaṃ pañca punāpare;<br>
Vijāyitvāna khādāmi,<br>
tepi nā honti me alaṃ.</p>
<p><a class="sc" id="4"></a><a class="verse-num-sc" id="verse-num-sc29"></a><a class="ms" id="p_19Pv_35"></a><a class="msdiv" id="msdiv29"></a>Pariḍayhati dhūmāyati,<br>
<span class="var" title="khuddāya (mr)" id="note14">khudāya</span> hadayaṃ mama;<br>
Pānīyaṃ na labhe pātuṃ,<br>
passa maṃ byasanaṃ gatan”ti.</p>
<p><a class="sc" id="5"></a><a class="verse-num-sc" id="verse-num-sc30"></a><a class="ms" id="p_19Pv_36"></a><a class="msdiv" id="msdiv30"></a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
puttamaṃsāni khādasī”ti.</p>
<p><a class="sc" id="6"></a><a class="verse-num-sc" id="verse-num-sc31"></a><a class="ms" id="p_19Pv_37"></a><a class="msdiv" id="msdiv31"></a>“<span class="var" title="sapattī (bj, pts2)" id="note15">Sapatī</span> me gabbhinī āsi,<br>
tassā pāpaṃ acetayiṃ;<br>
Sāhaṃ paduṭṭhamanasā,<br>
akariṃ gabbhapātanaṃ.</p>
<p><a class="sc" id="7"></a><a class="verse-num-sc" id="verse-num-sc32"></a><a class="ms" id="p_19Pv_38"></a><a class="msdiv" id="msdiv32"></a>Tassā dvemāsiko gabbho,<br>
lohitaññeva pagghari;<br>
Tadassā mātā kupitā,<br>
mayhaṃ ñātī samānayi;<br>
Sapathañca maṃ kāresi,<br>
paribhāsāpayī ca maṃ.</p>
<p><a class="sc" id="8"></a><a class="verse-num-sc" id="verse-num-sc33"></a><a class="ms" id="p_19Pv_39"></a><a class="msdiv" id="msdiv33"></a>Sāhaṃ ghorañca sapathaṃ,<br>
musāvādaṃ abhāsisaṃ;<br>
Puttamaṃsāni khādāmi,<br>
sace taṃ pakataṃ mayā.</p>
<p><a class="sc" id="9"></a><a class="verse-num-sc" id="verse-num-sc34"></a><a class="ms" id="p_19Pv_40"></a><a class="msdiv" id="msdiv34"></a>Tassa <span class="var" title="kammavipākena (s2, s3, pts1-2, mr)" id="note16">kammassa vipākena</span>,<br>
musāvādassa cūbhayaṃ;<br>
Puttamaṃsāni khādāmi,<br>
pubba­lohita­mak­khitā”ti.</p>
</blockquote>
<p class="endsutta"><a class="sc" id="10"></a><a class="ms" id="p_19Pv_41"></a><span class="var" title="... khā­daka­peta­vatthu (bj, pts1-2) | ... khā­di­kapeta­vatthu (s2, s3)" id="note17">Pañca­putta­khā­dapeti­vatthu</span> chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
