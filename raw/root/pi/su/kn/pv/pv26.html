<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv26">
<article>
<div class="hgroup">
<p class="division">Petavatthu</p>
<p>Cūḷavagga</p>
<h1>1. Abhij­jamā­na­peta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc388"></a><a class="pts2ed" id="pts2ed47"></a><a class="ms" id="p_19Pv_420"></a><a class="msdiv" id="msdiv387"></a>“Abhijjamāne vārimhi,<br>
gaṅgāya idha gacchasi;<br>
Naggo pub­baddha­petova,<br>
māladhārī alaṅkato;<br>
Kuhiṃ gamissasi peta,<br>
kattha vāso bhavissatī”ti.</p>
<p><a class="sc" id="2"></a><a class="verse-num-sc" id="verse-num-sc389"></a><a class="ms" id="p_19Pv_421"></a><a class="msdiv" id="msdiv388"></a>“<span class="var" title="cundaṭṭhikaṃ (bj) | cundatthiyaṃ (pts1) | cundatthikaṃ (pts2)" id="note129">Cundaṭṭhilaṃ</span> gamissāmi,<br>
peto so iti bhāsati;<br>
Antare vāsabhagāmaṃ,<br>
<span class="var" title="bārāṇasiyā ca (bj, pts1-2) | bārāṇasiyā va (s2, s3)" id="note130">bārāṇasiṃ ca</span> santike”.</p>
<p><a class="sc" id="3"></a><a class="verse-num-sc" id="verse-num-sc390"></a><a class="ms" id="p_19Pv_422"></a><a class="msdiv" id="msdiv389"></a>Tañca disvā mahāmatto,<br>
koliyo iti vissuto;<br>
Sattuṃ bhattañca petassa,<br>
pītakañca yugaṃ adā.</p>
<p><a class="sc" id="4"></a><a class="verse-num-sc" id="verse-num-sc391"></a><a class="ms" id="p_19Pv_423"></a><a class="msdiv" id="msdiv390"></a>Nāvāya tiṭṭhamānāya,<br>
kappakassa adāpayi;<br>
Kappakassa padinnamhi,<br>
ṭhāne <span class="var" title="petassu'dissatha (bj, pts2) | petassu'dicchatha (?)" id="note131">petassa dissatha</span>.</p>
<p><a class="sc" id="5"></a><a class="verse-num-sc" id="verse-num-sc392"></a><a class="ms" id="p_19Pv_424"></a><a class="msdiv" id="msdiv391"></a>Tato suvatthavasano,<br>
māladhārī alaṅkato;<br>
Ṭhāne ṭhitassa petassa,<br>
dakkhiṇā upakappatha;<br>
Tasmā dajjetha petānaṃ,<br>
anukampāya punappunaṃ.</p>
<p><a class="sc" id="6"></a><a class="verse-num-sc" id="verse-num-sc393"></a><a class="ms" id="p_19Pv_425"></a><a class="msdiv" id="msdiv392"></a><span class="var" title="sāhunnavāsino (s2, s3, pts1) | sāhunnavasanā (pts2) | sāhundavāsino (mr)" id="note132">Sātunnavasanā</span> eke,<br>
aññe <span class="var" title="kesanivāsino (s2, s3, pts1, mr)" id="note133">kesanivāsanā</span>;<br>
Petā bhattāya gacchanti,<br>
pakkamanti disodisaṃ.</p>
<p><a class="sc" id="7"></a><a class="verse-num-sc" id="verse-num-sc394"></a><a class="ms" id="p_19Pv_426"></a><a class="msdiv" id="msdiv393"></a>Dūre <span class="var" title="dūrepeke (s2, s3) | dūre petā (mr)" id="note134">eke</span> padhāvitvā,<br>
aladdhāva nivattare;<br>
Chātā pamucchitā bhantā,<br>
bhūmiyaṃ paṭisumbhitā.</p>
<p><a class="sc" id="8"></a><a class="verse-num-sc" id="verse-num-sc395"></a><a class="ms" id="p_19Pv_427"></a><a class="msdiv" id="msdiv394"></a>Te <span class="var" title="keci (bj, s2, s3, pts1-2)" id="note135">ca</span> tattha <span class="var" title="papatitvā (bj) | ca patitā (s2, s3, pts1)" id="note136">papatitā</span>,<br>
bhūmiyaṃ paṭisumbhitā;<br>
Pubbe akatakalyāṇā,<br>
aggidaḍḍhāva ātape.</p>
<p><a class="sc" id="9"></a><a class="verse-num-sc" id="verse-num-sc396"></a><a class="ms" id="p_19Pv_428"></a><a class="msdiv" id="msdiv395"></a>“Mayaṃ pubbe pāpadhammā,<br>
gharaṇī kulamātaro;<br>
Santesu deyyadhammesu,<br>
dīpaṃ nākamha attano.</p>
<p><a class="sc" id="10"></a><a class="verse-num-sc" id="verse-num-sc397"></a><a class="pts2ed" id="pts2ed48"></a><a class="ms" id="p_19Pv_429"></a><a class="msdiv" id="msdiv396"></a>Pahūtaṃ annapānampi,<br>
apissu avakirīyati;<br>
Sammaggate pabbajite,<br>
na ca kiñci adamhase.</p>
<p><a class="sc" id="11"></a><a class="verse-num-sc" id="verse-num-sc398"></a><a class="ms" id="p_19Pv_430"></a><a class="msdiv" id="msdiv397"></a>Akammakāmā alasā,<br>
Sādukāmā mahagghasā;<br>
Ālopa­piṇḍa­dātāro,<br>
Paṭiggahe <span class="var" title="paribhāsitā (s2, s3, mr)" id="note137">paribhāsimhase</span>.</p>
<p><a class="sc" id="12"></a><a class="verse-num-sc" id="verse-num-sc399"></a><a class="ms" id="p_19Pv_431"></a><a class="msdiv" id="msdiv398"></a>Te gharā tā ca dāsiyo,<br>
tāne­vā­bhara­ṇāni no;<br>
Te aññe paricārenti,<br>
mayaṃ dukkhassa bhāgino.</p>
<p><a class="sc" id="13"></a><a class="verse-num-sc" id="verse-num-sc400"></a><a class="ms" id="p_19Pv_432"></a><a class="msdiv" id="msdiv399"></a>Veṇī vā avaññā honti,<br>
rathakārī ca dubbhikā;<br>
Caṇḍālī kapaṇā honti,<br>
<span class="var" title="nhāpikā (bj) | nhāminī (pts1-2)" id="note138">kappakā</span> ca punappunaṃ.</p>
<p><a class="sc" id="14"></a><a class="verse-num-sc" id="verse-num-sc401"></a><a class="ms" id="p_19Pv_433"></a><a class="msdiv" id="msdiv400"></a>Yāni yāni nihīnāni,<br>
kulāni kapaṇāni ca;<br>
Tesu tesveva jāyanti,<br>
esā maccharino gati.</p>
<p><a class="sc" id="15"></a><a class="verse-num-sc" id="verse-num-sc402"></a><a class="ms" id="p_19Pv_434"></a><a class="msdiv" id="msdiv401"></a>Pubbe ca katakalyāṇā,<br>
dāyakā vītamaccharā;<br>
Saggaṃ te paripūrenti,<br>
obhāsenti ca nandanaṃ.</p>
<p><a class="sc" id="16"></a><a class="verse-num-sc" id="verse-num-sc403"></a><a class="ms" id="p_19Pv_435"></a><a class="msdiv" id="msdiv402"></a>Vejayante ca pāsāde,<br>
ramitvā kāmakāmino;<br>
Uccākulesu jāyanti,<br>
sabhogesu tato cutā.</p>
<p><a class="sc" id="17"></a><a class="verse-num-sc" id="verse-num-sc404"></a><a class="ms" id="p_19Pv_436"></a><a class="msdiv" id="msdiv403"></a>Kūṭāgāre ca pāsāde,<br>
pallaṅke gonakatthate;<br>
<span class="var" title="vījitaṅgā (bj, s2, s3, pts2) | vijitaṅgā (pts1)" id="note139">Bījitaṅgā</span> morahatthehi,<br>
kule jātā yasassino.</p>
<p><a class="sc" id="18"></a><a class="verse-num-sc" id="verse-num-sc405"></a><a class="ms" id="p_19Pv_437"></a><a class="msdiv" id="msdiv404"></a>Aṅkato aṅkaṃ gacchanti,<br>
māladhārī alaṅkatā;<br>
Dhātiyo upatiṭṭhanti,<br>
sāyaṃ pātaṃ sukhesino.</p>
<p><a class="sc" id="19"></a><a class="verse-num-sc" id="verse-num-sc406"></a><a class="ms" id="p_19Pv_438"></a><a class="msdiv" id="msdiv405"></a>Nayidaṃ akatapuññānaṃ,<br>
kata­puññā­name­vidaṃ;<br>
Asokaṃ nandanaṃ rammaṃ,<br>
tidasānaṃ mahāvanaṃ.</p>
<p><a class="sc" id="20"></a><a class="verse-num-sc" id="verse-num-sc407"></a><a class="ms" id="p_19Pv_439"></a><a class="msdiv" id="msdiv406"></a>Sukhaṃ akatapuññānaṃ,<br>
idha natthi parattha ca;<br>
Sukhañca katapuññānaṃ,<br>
idha ceva parattha ca.</p>
<p><a class="sc" id="21"></a><a class="verse-num-sc" id="verse-num-sc408"></a><a class="ms" id="p_19Pv_440"></a><a class="msdiv" id="msdiv407"></a>Tesaṃ sahabyakāmānaṃ,<br>
kattabbaṃ kusalaṃ bahuṃ;<br>
Katapuññā hi modanti,<br>
sagge bhogasamaṅgino”ti.</p>
</blockquote>
<p class="endsutta"><a class="sc" id="22"></a><a class="ms" id="p_19Pv_441"></a>Abhij­jamā­na­peta­vatthu paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
