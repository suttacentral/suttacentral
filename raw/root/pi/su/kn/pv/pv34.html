<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv34">
<article>
<div class="hgroup">
<p class="division">Petavatthu</p>
<p>Cūḷavagga</p>
<h1>9. Kūṭa­vi­niccha­yi­kapeta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc501"></a><a class="pts2ed" id="pts2ed62"></a><a class="ms" id="p_19Pv_541"></a><a class="msdiv" id="msdiv499"></a>“Mālī kiriṭī <span class="var" title="keyūrī (bj)" id="note176">kāyūrī</span>,<br>
gattā te candanussadā;<br>
Pasan­na­mukha­vaṇ­ṇosi,<br>
sūriyavaṇṇova sobhasi.</p>
<p><a class="sc" id="2"></a><a class="verse-num-sc" id="verse-num-sc502"></a><a class="ms" id="p_19Pv_542"></a><a class="msdiv" id="msdiv500"></a>Amānusā pārisajjā,<br>
ye teme paricārakā;<br>
Dasa kaññāsahassāni,<br>
yā temā paricārikā;<br>
<span class="var" title="kā (mr)" id="note177">Tā</span> kambu­kāyūra­dharā,<br>
kañ­canā­veḷa­bhū­sitā.</p>
<p><a class="sc" id="3"></a><a class="verse-num-sc" id="verse-num-sc503"></a><a class="ms" id="p_19Pv_543"></a><a class="msdiv" id="msdiv501"></a>Mahānubhāvosi tuvaṃ,<br>
loma­haṃsa­na­rūpavā;<br>
Piṭṭhimaṃsāni attano,<br>
sāmaṃ <span class="var" title="ukkaḍḍha (bj) | ukkantvā (pts1)" id="note178">ukkacca</span> khādasi.</p>
<p><a class="sc" id="4"></a><a class="verse-num-sc" id="verse-num-sc504"></a><a class="ms" id="p_19Pv_544"></a><a class="msdiv" id="msdiv502"></a>Kiṃ nu kāyena vācāya,<br>
manasā dukkuṭaṃ kataṃ;<br>
Kissa kammavipākena,<br>
piṭṭhimaṃsāni attano;<br>
Sāmaṃ ukkacca khādasī”ti.</p>
<p><a class="sc" id="5"></a><a class="verse-num-sc" id="verse-num-sc505"></a><a class="ms" id="p_19Pv_545"></a><a class="msdiv" id="msdiv503"></a>“Attanohaṃ anatthāya,<br>
jīvaloke acārisaṃ;<br>
Pesuñ­ña­musā­vādena,<br>
nikati­vañ­canāya ca.</p>
<p><a class="sc" id="6"></a><a class="verse-num-sc" id="verse-num-sc506"></a><a class="ms" id="p_19Pv_546"></a><a class="msdiv" id="msdiv504"></a>Tatthāhaṃ parisaṃ gantvā,<br>
Saccakāle upaṭṭhite;<br>
Atthaṃ dhammaṃ <span class="var" title="niraṃkatvā (bj, pts1-2, mr) | nirakatvā (s2, s3)" id="note179">nirākatvā</span>,<br>
Adham­ma­manu­vatti­saṃ.</p>
<p><a class="sc" id="7"></a><a class="verse-num-sc" id="verse-num-sc507"></a><a class="ms" id="p_19Pv_547"></a><a class="msdiv" id="msdiv505"></a>Evaṃ so khādatattānaṃ,<br>
yo hoti piṭṭhimaṃsiko;<br>
Yathāhaṃ ajja khādāmi,<br>
piṭṭhimaṃsāni attano.</p>
<p><a class="sc" id="8"></a><a class="verse-num-sc" id="verse-num-sc508"></a><a class="ms" id="p_19Pv_548"></a><a class="msdiv" id="msdiv506"></a>Tayidaṃ tayā nārada sāmaṃ diṭṭhaṃ,<br>
Anukampakā ye kusalā vadeyyuṃ;<br>
Mā pesuṇaṃ mā ca musā abhāṇi,<br>
Mā khosi piṭṭhimaṃsiko tuvan”ti.</p>
</blockquote>
<p class="endsutta"><a class="sc" id="9"></a><a class="ms" id="p_19Pv_549"></a><span class="var" title="kūṭa­vi­niccha­ya­kapeta­vatthu (s2, s3)" id="note180">Kūṭa­vi­niccha­yi­kapeta­vatthu</span> navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
