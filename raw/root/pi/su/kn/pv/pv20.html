<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv20">
<article>
<div class="hgroup">
<p class="division">Petavatthu</p>
<p>Ubbarivagga</p>
<h1>8. Cūḷa­seṭṭhi­peta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc246"></a><a class="pts2ed" id="pts2ed29"></a><a class="ms" id="p_19Pv_269"></a><a class="msdiv" id="msdiv246"></a>“Naggo kiso pabbajitosi bhante,<br>
Rattiṃ kuhiṃ gacchasi kissa hetu;<br>
Ācikkha me taṃ api sakkuṇemu,<br>
Sabbena vittaṃ paṭipādaye tuvan”ti.</p>
<p><a class="sc" id="2"></a><a class="verse-num-sc" id="verse-num-sc247"></a><a class="ms" id="p_19Pv_270"></a><a class="msdiv" id="msdiv247"></a>“Bārāṇasī nagaraṃ dūraghuṭṭhaṃ,<br>
Tatthāhaṃ gahapati aḍḍhako ahu dīno;<br>
Adātā gedhitamano āmisasmiṃ,<br>
Dussīlyena yamavisayamhi patto.</p>
<p><a class="sc" id="3"></a><a class="verse-num-sc" id="verse-num-sc248"></a><a class="ms" id="p_19Pv_271"></a><a class="msdiv" id="msdiv248"></a>So sūcikāya kilamito tehi,<br>
Teneva ñātīsu yāmi āmisa­kiñcik­kha­hetu;<br>
Adānasīlā na ca saddahanti,<br>
Dānaphalaṃ hoti paramhi loke.</p>
<p><a class="sc" id="4"></a><a class="verse-num-sc" id="verse-num-sc249"></a><a class="pts2ed" id="pts2ed30"></a><a class="ms" id="p_19Pv_272"></a><a class="msdiv" id="msdiv249"></a>Dhītā ca mayhaṃ lapate abhikkhaṇaṃ,<br>
‘Dassāmi dānaṃ pitūnaṃ pitāmahānaṃ’;<br>
Tamupakkhaṭaṃ parivisayanti <span class="var" title="brāhmaṇe (bj, pts2)" id="note77">brāhmaṇā</span>,<br>
‘Yāmi ahaṃ andhakavindaṃ bhottun’”ti.</p>
<p><a class="sc" id="5"></a><a class="verse-num-sc" id="verse-num-sc250"></a><a class="ms" id="p_19Pv_273"></a><a class="msdiv" id="msdiv250"></a>Tamavoca rājā “anubhaviyāna tampi,<br>
Eyyāsi khippaṃ ahamapi kassaṃ pūjaṃ;<br>
Ācikkha me taṃ yadi atthi hetu,<br>
Saddhāyitaṃ hetuvaco suṇomā”ti.</p>
<p><a class="sc" id="6"></a><a class="verse-num-sc" id="verse-num-sc251"></a><a class="ms" id="p_19Pv_274"></a><a class="msdiv" id="msdiv251"></a>“Tathā”ti vatvā agamāsi tattha,<br>
Bhuñjiṃsu bhattaṃ na ca dakkhiṇārahā;<br>
Paccāgami rājagahaṃ punāparaṃ,<br>
Pāturahosi purato janādhipassa.</p>
<p><a class="sc" id="7"></a><a class="verse-num-sc" id="verse-num-sc252"></a><a class="ms" id="p_19Pv_275"></a><a class="msdiv" id="msdiv252"></a>Disvāna petaṃ punadeva āgataṃ,<br>
Rājā avoca “ahamapi kiṃ dadāmi;<br>
Ācikkha me taṃ yadi atthi hetu,<br>
Yena tuvaṃ cirataraṃ pīṇito siyā”ti.</p>
<p><a class="sc" id="8"></a><a class="verse-num-sc" id="verse-num-sc253"></a><a class="ms" id="p_19Pv_276"></a><a class="msdiv" id="msdiv253"></a>“Buddhañca saṃghaṃ parivisiyāna rāja,<br>
Annena pānena ca cīvarena;<br>
Taṃ dakkhiṇaṃ ādisa me hitāya,<br>
Evaṃ ahaṃ cirataraṃ pīṇito siyā”ti.</p>
<p><a class="sc" id="9"></a><a class="verse-num-sc" id="verse-num-sc254"></a><a class="ms" id="p_19Pv_277"></a><a class="msdiv" id="msdiv254"></a>Tato ca rājā nipatitvā <span class="var" title="tāvadeva (s2, s3, pts1) | tadeva (mr)" id="note78">tāvade</span>,<br>
Dānaṃ sahatthā <span class="var" title="atulañca datvā (s2, s3, mr)" id="note79">atulaṃ daditvā</span> saṃghe;<br>
Ārocesi <span class="var" title="ārocayī pakatiṃ (bj, pts2) | ārocayi pakatiṃ (s2, s3, pts1)" id="note80">pakataṃ</span> tathāgatassa,<br>
Tassa ca petassa dakkhiṇaṃ ādisittha.</p>
<p><a class="sc" id="10"></a><a class="verse-num-sc" id="verse-num-sc255"></a><a class="ms" id="p_19Pv_278"></a><a class="msdiv" id="msdiv255"></a>So pūjito ativiya sobhamāno,<br>
Pāturahosi purato janādhipassa;<br>
“Yakkhohamasmi para­middhi­patto,<br>
Na <span class="var" title="may­ha­middhi­samasa­disā (bj, pts1-2) | mayhaṃ iddhi­samasa­disā (s2, s3)" id="note81">mayhamatthi samā sadisā</span> mānusā.</p>
<p><a class="sc" id="11"></a><a class="verse-num-sc" id="verse-num-sc256"></a><a class="ms" id="p_19Pv_279"></a><a class="msdiv" id="msdiv256"></a>Passānubhāvaṃ aparimitaṃ mamayidaṃ,<br>
Tayānudiṭṭhaṃ atulaṃ datvā saṃghe;<br>
Santappito satataṃ sadā bahūhi,<br>
Yāmi ahaṃ sukhito manussadevā”ti.</p>
</blockquote>
<p class="endsutta"><a class="sc" id="12"></a><a class="ms" id="p_19Pv_280"></a><span class="var" title="culla­seṭṭhi­peta­vatthu (bj) | cūḷa­seṭṭhī­peta­vatthu (s2, s3)" id="note82">Cūḷa­seṭṭhi­peta­vatthu</span> aṭṭhamaṃ.<br>
Bhāṇavāraṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
