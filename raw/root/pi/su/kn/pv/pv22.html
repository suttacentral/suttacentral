<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv22">
<article>
<div class="hgroup">
<p class="division">Petavatthu</p>
<p>Ubbarivagga</p>
<h1>10. Uttara­mā­tupeti­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc332"></a><a class="pts2ed" id="pts2ed39"></a><a class="ms" id="p_19Pv_357"></a><a class="msdiv" id="msdiv331"></a>Divā­vihāra­gataṃ bhikkhuṃ,<br>
gaṅgātīre nisinnakaṃ;<br>
Taṃ petī upasaṅkamma,<br>
dubbaṇṇā bhīrudassanā.</p>
<p><a class="sc" id="2"></a><a class="verse-num-sc" id="verse-num-sc333"></a><a class="ms" id="p_19Pv_358"></a><a class="msdiv" id="msdiv332"></a>Kesā cassā <span class="var" title="ahū dīghā (mr)" id="note105">atidīghā</span>,<br>
<span class="var" title="yāva bhummā­valambare (s2, s3) | yāva bhūmyā'valambare (?)" id="note106">yāva­bhūmā­valambare</span>;<br>
Kesehi sā paṭicchannā,<br>
samaṇaṃ etadabravi.</p>
<p><a class="sc" id="3"></a><a class="verse-num-sc" id="verse-num-sc334"></a><a class="ms" id="p_19Pv_359"></a><a class="msdiv" id="msdiv333"></a>“Pañca­paṇṇā­sa­vassāni,<br>
yato kālaṅkatā ahaṃ;<br>
Nābhijānāmi bhuttaṃ vā,<br>
pītaṃ vā pana pāniyaṃ;<br>
Dehi tvaṃ pāniyaṃ bhante,<br>
tasitā pāniyāya me”ti.</p>
<p><a class="sc" id="4"></a><a class="verse-num-sc" id="verse-num-sc335"></a><a class="ms" id="p_19Pv_360"></a><a class="msdiv" id="msdiv334"></a>“Ayaṃ sītodikā gaṅgā,<br>
<span class="var" title="himavantāva (mr)" id="note107">himavantato</span> sandati;<br>
Piva etto gahetvāna,<br>
kiṃ maṃ yācasi pāniyan”ti.</p>
<p><a class="sc" id="5"></a><a class="verse-num-sc" id="verse-num-sc336"></a><a class="ms" id="p_19Pv_361"></a><a class="msdiv" id="msdiv335"></a>“Sacāhaṃ bhante gaṅgāya,<br>
sayaṃ gaṇhāmi pāniyaṃ;<br>
Lohitaṃ me parivattati,<br>
tasmā yācāmi pāniyan”ti.</p>
<p><a class="sc" id="6"></a><a class="verse-num-sc" id="verse-num-sc337"></a><a class="ms" id="p_19Pv_362"></a><a class="msdiv" id="msdiv336"></a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
gaṅgā te hoti lohitan”ti.</p>
<p><a class="sc" id="7"></a><a class="verse-num-sc" id="verse-num-sc338"></a><a class="ms" id="p_19Pv_363"></a><a class="msdiv" id="msdiv337"></a>“Putto me <span class="var" title="putto me bhante uttaro (pts1, mr)" id="note108">uttaro nāma</span>,<br>
saddho āsi upāsako;<br>
So ca mayhaṃ akāmāya,<br>
samaṇānaṃ pavecchati.</p>
<p><a class="sc" id="8"></a><a class="verse-num-sc" id="verse-num-sc339"></a><a class="ms" id="p_19Pv_364"></a><a class="msdiv" id="msdiv338"></a>Cīvaraṃ piṇḍapātañca,<br>
paccayaṃ sayanāsanaṃ;<br>
Tamahaṃ paribhāsāmi,<br>
maccherena upaddutā.</p>
<p><a class="sc" id="9"></a><a class="verse-num-sc" id="verse-num-sc340"></a><a class="ms" id="p_19Pv_365"></a><a class="msdiv" id="msdiv339"></a>Yaṃ tvaṃ mayhaṃ akāmāya,<br>
samaṇānaṃ pavecchasi;<br>
Cīvaraṃ piṇḍapātañca,<br>
paccayaṃ sayanāsanaṃ.</p>
<p><a class="sc" id="10"></a><a class="verse-num-sc" id="verse-num-sc341"></a><a class="ms" id="p_19Pv_366"></a><a class="msdiv" id="msdiv340"></a>Etaṃ te paralokasmiṃ,<br>
lohitaṃ hotu uttara;<br>
Tassa kammassa vipākena,<br>
gaṅgā me hoti lohitan”ti.</p>
</blockquote>
<p class="endsutta"><a class="sc" id="11"></a><a class="ms" id="p_19Pv_367"></a>Uttara­mā­tupeti­vatthu dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
