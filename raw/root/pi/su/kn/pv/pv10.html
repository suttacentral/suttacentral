<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv10">
<article>
<div class="hgroup">
<p class="division">Petavatthu</p>
<p>Uragavagga</p>
<h1>10. Khal­lāṭi­ya­peti­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc58"></a><a class="pts2ed" id="pts2ed9"></a><a class="ms" id="p_19Pv_68"></a><a class="msdiv" id="msdiv58"></a>“Kā nu antovimānasmiṃ,<br>
tiṭṭhantī nūpanikkhami;<br>
Upanikkhamassu bhadde,<br>
passāma taṃ bahiṭṭhitan”ti.</p>
<p><a class="sc" id="2"></a><a class="verse-num-sc" id="verse-num-sc59"></a><a class="ms" id="p_19Pv_69"></a><a class="msdiv" id="msdiv59"></a>“Aṭṭīyāmi harāyāmi,<br>
naggā nikkhamituṃ bahi;<br>
Kesehamhi paṭicchannā,<br>
puññaṃ me appakaṃ katan”ti.</p>
<p><a class="sc" id="3"></a><a class="verse-num-sc" id="verse-num-sc60"></a><a class="ms" id="p_19Pv_70"></a><a class="msdiv" id="msdiv60"></a>“Handuttarīyaṃ dadāmi te,<br>
idaṃ dussaṃ nivāsaya;<br>
Idaṃ dussaṃ nivāsetvā,<br>
ehi nikkhama sobhane;<br>
Upanikkhamassu bhadde,<br>
passāma taṃ bahiṭṭhitan”ti.</p>
<p><a class="sc" id="4"></a><a class="verse-num-sc" id="verse-num-sc61"></a><a class="ms" id="p_19Pv_71"></a><a class="msdiv" id="msdiv61"></a>“Hatthena hatthe te dinnaṃ,<br>
na mayhaṃ upakappati;<br>
Esetthupāsako saddho,<br>
sammā­sambud­dha­sāvako.</p>
<p><a class="sc" id="5"></a><a class="verse-num-sc" id="verse-num-sc62"></a><a class="ms" id="p_19Pv_72"></a><a class="msdiv" id="msdiv62"></a>Etaṃ acchādayitvāna,<br>
mama dakkhiṇamādisa;<br>
<span class="var" title="athāhaṃ (bj) | tadāhaṃ (pts1)" id="note24">Tathāhaṃ</span> sukhitā hessaṃ,<br>
sabba­kāma­samid­dhinī”ti.</p>
<p><a class="sc" id="6"></a><a class="verse-num-sc" id="verse-num-sc63"></a><a class="ms" id="p_19Pv_73"></a><a class="msdiv" id="msdiv63"></a>Tañca te nhāpayitvāna,<br>
vilimpetvāna vāṇijā;<br>
Vat­the­hacchā­dayit­vāna,<br>
tassā ­dak­khi­ṇa­mādi­suṃ.</p>
<p><a class="sc" id="7"></a><a class="verse-num-sc" id="verse-num-sc64"></a><a class="ms" id="p_19Pv_74"></a><a class="msdiv" id="msdiv64"></a><span class="var" title="samananta­rā­nudiṭ­ṭhe (s2, s3) | samanantarā anuddiṭṭhe (mr)" id="note25">Samananta­rā­nud­diṭṭhe</span>,<br>
vipāko <span class="var" title="upapajjatha (s2, s3, pts1-2)" id="note26">udapajjatha</span>;<br>
<span class="var" title="bhoja­nacchā­danaṃ pānīyaṃ (mr)" id="note27">Bhoja­nacchā­dana­pānīyaṃ</span>,<br>
dakkhiṇāya idaṃ phalaṃ.</p>
<p><a class="sc" id="8"></a><a class="verse-num-sc" id="verse-num-sc65"></a><a class="ms" id="p_19Pv_75"></a><a class="msdiv" id="msdiv65"></a>Tato suddhā sucivasanā,<br>
kāsi­kuttama­dhārinī;<br>
Hasantī vimānā nikkhami,<br>
dakkhiṇāya idaṃ phalanti.</p>
<p><a class="sc" id="9"></a><a class="verse-num-sc" id="verse-num-sc66"></a><a class="ms" id="p_19Pv_76"></a><a class="msdiv" id="msdiv66"></a>“Sucittarūpaṃ ruciraṃ,<br>
vimānaṃ te pabhāsati;<br>
Devate pucchitācikkha,<br>
kissa kammassidaṃ phalan”ti.</p>
<p><a class="sc" id="10"></a><a class="verse-num-sc" id="verse-num-sc67"></a><a class="ms" id="p_19Pv_77"></a><a class="msdiv" id="msdiv67"></a>“Bhikkhuno caramānassa,<br>
doṇi­nim­majja­niṃ ahaṃ;<br>
Adāsiṃ ujubhūtassa,<br>
vippasannena cetasā.</p>
<p><a class="sc" id="11"></a><a class="verse-num-sc" id="verse-num-sc68"></a><a class="ms" id="p_19Pv_78"></a><a class="msdiv" id="msdiv68"></a>Tassa kammassa kusalassa,<br>
vipākaṃ dīghamantaraṃ;<br>
Anubhomi vimānasmiṃ,<br>
tañca dāni parittakaṃ.</p>
<p><a class="sc" id="12"></a><a class="verse-num-sc" id="verse-num-sc69"></a><a class="pts2ed" id="pts2ed10"></a><a class="ms" id="p_19Pv_79"></a><a class="msdiv" id="msdiv69"></a>Uddhaṃ catūhi māsehi,<br>
<span class="var" title="kālaṃkiriyā (mr)" id="note28">kālakiriyā</span> bhavissati;<br>
Ekantakaṭukaṃ ghoraṃ,<br>
nirayaṃ papatissahaṃ.</p>
<p><a class="sc" id="13"></a><a class="verse-num-sc" id="verse-num-sc70"></a><a class="ms" id="p_19Pv_80"></a><a class="msdiv" id="msdiv70"></a>Catukkaṇṇaṃ catudvāraṃ,<br>
vibhattaṃ bhāgaso mitaṃ;<br>
Ayo­pākā­ra­pariyan­taṃ,<br>
ayasā paṭikujjitaṃ.</p>
<p><a class="sc" id="14"></a><a class="verse-num-sc" id="verse-num-sc71"></a><a class="ms" id="p_19Pv_81"></a><a class="msdiv" id="msdiv71"></a>Tassa ayomayā bhūmi,<br>
jalitā tejasā yutā;<br>
Samantā yojanasataṃ,<br>
pharitvā tiṭṭhati sabbadā.</p>
<p><a class="sc" id="15"></a><a class="verse-num-sc" id="verse-num-sc72"></a><a class="ms" id="p_19Pv_82"></a><a class="msdiv" id="msdiv72"></a>Tatthāhaṃ dīghamaddhānaṃ,<br>
dukkhaṃ vedissa vedanaṃ;<br>
Phalañca pāpakammassa,<br>
tasmā socāmahaṃ bhusan”ti.</p>
</blockquote>
<p class="endsutta"><a class="sc" id="16"></a><a class="ms" id="p_19Pv_83"></a><span class="var" title="kha­lā­ti­yapeta­vatthu (s2, s3)" id="note30">Khal­lāṭi­ya­peti­vatthu</span> dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
