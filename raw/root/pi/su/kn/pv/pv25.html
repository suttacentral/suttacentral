<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv25">
<article>
<div class="hgroup">
<p class="division">Petavatthu</p>
<p>Ubbarivagga</p>
<h1>13. Ubbari­peta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc369"></a><a class="pts2ed" id="pts2ed44"></a><a class="ms" id="p_19Pv_397"></a><a class="msdiv" id="msdiv368"></a>Ahu rājā brahmadatto,<br>
pañcālānaṃ rathesabho;<br>
Ahorat­tā­namaccayā,<br>
rājā <span class="var" title="rājā kālaṅkarī tadā (bj, pts2) | rājā kālaṅkari tadā (pts1)" id="note121">kāla­mak­rub­ba­tha</span>.</p>
<p><a class="sc" id="2"></a><a class="verse-num-sc" id="verse-num-sc370"></a><a class="ms" id="p_19Pv_398"></a><a class="msdiv" id="msdiv369"></a>Tassa āḷāhanaṃ gantvā,<br>
bhariyā kandati <span class="var" title="uppari (mr)" id="note122">ubbarī</span>;<br>
Brahmadattaṃ apassantī,<br>
brahmadattāti kandati.</p>
<p><a class="sc" id="3"></a><a class="verse-num-sc" id="verse-num-sc371"></a><a class="ms" id="p_19Pv_399"></a><a class="msdiv" id="msdiv370"></a>Isi ca tattha āgacchi,<br>
sampannacaraṇo muni;<br>
So ca tattha apucchittha,<br>
ye tattha susamāgatā.</p>
<p><a class="sc" id="4"></a><a class="verse-num-sc" id="verse-num-sc372"></a><a class="ms" id="p_19Pv_400"></a><a class="msdiv" id="msdiv371"></a>“Kassa idaṃ āḷāhanaṃ,<br>
nānāgan­dha­sa­meritaṃ;<br>
Kassāyaṃ kandati bhariyā,<br>
ito dūragataṃ patiṃ;<br>
Brahmadattaṃ apassantī,<br>
‘brahmadattā’ti kandati”.</p>
<p><a class="sc" id="5"></a><a class="verse-num-sc" id="verse-num-sc373"></a><a class="ms" id="p_19Pv_401"></a><a class="msdiv" id="msdiv372"></a>Te ca tattha viyākaṃsu,<br>
ye tattha susamāgatā;<br>
“Brahmadattassa <span class="var" title="bhaddante (bj, pts1-2, mr)" id="note123">bhadante</span>,<br>
brahmadattassa mārisa.</p>
<p><a class="sc" id="6"></a><a class="verse-num-sc" id="verse-num-sc374"></a><a class="ms" id="p_19Pv_402"></a><a class="msdiv" id="msdiv373"></a>Tassa idaṃ āḷāhanaṃ,<br>
nānāgan­dha­sa­meritaṃ;<br>
Tassāyaṃ kandati bhariyā,<br>
ito dūragataṃ patiṃ;<br>
Brahmadattaṃ apassantī,<br>
‘brahmadattā’ti kandati”.</p>
<p><a class="sc" id="7"></a><a class="verse-num-sc" id="verse-num-sc375"></a><a class="ms" id="p_19Pv_403"></a><a class="msdiv" id="msdiv374"></a>“Chaḷā­sīti­sahas­sāni,<br>
brahma­dattas­sanā­makā;<br>
Imasmiṃ āḷāhane daḍḍhā,<br>
tesaṃ kamanusocasī”ti.</p>
<p><a class="sc" id="8"></a><a class="verse-num-sc" id="verse-num-sc376"></a><a class="ms" id="p_19Pv_404"></a><a class="msdiv" id="msdiv375"></a>“Yo rājā cūḷanīputto,<br>
pañcālānaṃ rathesabho;<br>
Taṃ bhante anusocāmi,<br>
bhattāraṃ sabbakāmadan”ti.</p>
<p><a class="sc" id="9"></a><a class="verse-num-sc" id="verse-num-sc377"></a><a class="ms" id="p_19Pv_405"></a><a class="msdiv" id="msdiv376"></a>“Sabbe vāhesuṃ rājāno,<br>
brahma­dattas­sanā­makā;<br>
Sabbeva cūḷanīputtā,<br>
pañcālānaṃ rathesabhā.</p>
<p><a class="sc" id="10"></a><a class="verse-num-sc" id="verse-num-sc378"></a><a class="pts2ed" id="pts2ed45"></a><a class="ms" id="p_19Pv_406"></a><a class="msdiv" id="msdiv377"></a>Sabbesaṃ anupubbena,<br>
mahesit­ta­makārayi;<br>
Kasmā purimake hitvā,<br>
pacchimaṃ anusocasī”ti.</p>
<p><a class="sc" id="11"></a><a class="verse-num-sc" id="verse-num-sc379"></a><a class="ms" id="p_19Pv_407"></a><a class="msdiv" id="msdiv378"></a>“Ātume itthibhūtāya,<br>
dīgharattāya mārisa;<br>
Yassā me itthibhūtāya,<br>
saṃsāre bahubhāsasī”ti.</p>
<p><a class="sc" id="12"></a><a class="verse-num-sc" id="verse-num-sc380"></a><a class="ms" id="p_19Pv_408"></a><a class="msdiv" id="msdiv379"></a>“Ahu itthī ahu puriso,<br>
pasuyonimpi āgamā;<br>
Evametaṃ atītānaṃ,<br>
pariyanto na dissatī”ti.</p>
<p><a class="sc" id="13"></a><a class="verse-num-sc" id="verse-num-sc381"></a><a class="ms" id="p_19Pv_409"></a><a class="msdiv" id="msdiv380"></a>“Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.</p>
<p><a class="sc" id="14"></a><a class="verse-num-sc" id="verse-num-sc382"></a><a class="ms" id="p_19Pv_410"></a><a class="msdiv" id="msdiv381"></a>Abbahī vata me sallaṃ,<br>
sokaṃ hadayanissitaṃ;<br>
Yo me sokaparetāya,<br>
patisokaṃ apānudi.</p>
<p><a class="sc" id="15"></a><a class="verse-num-sc" id="verse-num-sc383"></a><a class="ms" id="p_19Pv_411"></a><a class="msdiv" id="msdiv382"></a>Sāhaṃ abbūḷha­sallāsmi,<br>
sītibhūtāsmi nibbutā;<br>
Na socāmi na rodāmi,<br>
tava sutvā mahāmunī”ti.</p>
<p><a class="sc" id="16"></a><a class="verse-num-sc" id="verse-num-sc384"></a><a class="ms" id="p_19Pv_412"></a><a class="msdiv" id="msdiv383"></a>Tassa taṃ vacanaṃ sutvā,<br>
samaṇassa subhāsitaṃ;<br>
Patta­cīvara­mādāya,<br>
pabbaji anagāriyaṃ.</p>
<p><a class="sc" id="17"></a><a class="verse-num-sc" id="verse-num-sc385"></a><a class="ms" id="p_19Pv_413"></a><a class="msdiv" id="msdiv384"></a>Sā ca pabbajitā santā,<br>
agārasmā anagāriyaṃ;<br>
Mettacittaṃ abhāvesi,<br>
brahma­lo­kū­papat­tiyā.</p>
<p><a class="sc" id="18"></a><a class="verse-num-sc" id="verse-num-sc386"></a><a class="ms" id="p_19Pv_414"></a><a class="msdiv" id="msdiv385"></a>Gāmā gāmaṃ vicarantī,<br>
nigame rājadhāniyo;<br>
Uruvelā nāma so gāmo,<br>
yattha kāla­mak­rub­ba­tha.</p>
<p><a class="sc" id="19"></a><a class="verse-num-sc" id="verse-num-sc387"></a><a class="ms" id="p_19Pv_415"></a><a class="msdiv" id="msdiv386"></a>Mettacittaṃ ābhāvetvā,<br>
brahma­lo­kū­papat­tiyā;<br>
Itthicittaṃ virājetvā,<br>
brahmalokūpagā ahūti.</p>
</blockquote>
<p class="endsutta"><a class="sc" id="20"></a><a class="ms" id="p_19Pv_416"></a><span class="var" title="ubbarī­peta­vatthu (s2, s3)" id="note124">Ubbari­peta­vatthu</span> terasamaṃ.</p>
<p class="endsection"><a class="sc" id="21"></a><a class="ms" id="p_19Pv_417"></a>Ubbarivaggo dutiyo.</p>
<p class="endsection summary"><a class="sc" id="22"></a><a class="ms" id="p_19Pv_418"></a>Tassuddānaṃ</p>
<blockquote class="uddanagatha">
<p><a class="sc" id="23"></a><a class="ms" id="p_19Pv_419"></a><span class="var" title="paṇḍu (sabbattha)" id="note125">Mocakaṃ</span> mātā <span class="var" title="pitā (bj, mr) | patiyā (s2, s3, pts1-2)" id="note126">mattā</span> ca,<br>
Nandā kuṇḍalīnā ghaṭo;<br>
Dve seṭṭhī tunnavāyo ca,<br>
<span class="var" title="vihāra (sabbattha)" id="note127">Uttara</span> <span class="var" title="suttasopāna (bj, pts1-2) | suttasovāna (s2, s3)" id="note128">suttakaṇṇa</span> ubbarīti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
