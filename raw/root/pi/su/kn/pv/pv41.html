<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv41">
<article>
<div class="hgroup">
<p class="division">Petavatthu</p>
<p>Mahāvagga</p>
<h1>6. Kumāra­peta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc748"></a><a class="pts2ed" id="pts2ed87"></a><a class="ms" id="p_19Pv_799"></a><a class="msdiv" id="msdiv746"></a>“Sāvatthi nāma nagaraṃ,<br>
himavantassa passato;<br>
Tattha āsuṃ dve kumārā,<br>
rājaputtāti me sutaṃ.</p>
<p><a class="sc" id="2"></a><a class="verse-num-sc" id="verse-num-sc749"></a><a class="ms" id="p_19Pv_800"></a><a class="msdiv" id="msdiv747"></a><span class="var" title="pamattā (bj, s2, s3, pts1, mr)" id="note276">Sammattā</span> rajanīyesu,<br>
kāmassā­dā­bhinan­dino;<br>
­Pac­cup­pan­na­su­khe giddhā,<br>
na te passiṃ­su­nāgataṃ.</p>
<p><a class="sc" id="3"></a><a class="verse-num-sc" id="verse-num-sc750"></a><a class="ms" id="p_19Pv_801"></a><a class="msdiv" id="msdiv748"></a>Te cutā ca manussattā,<br>
paralokaṃ ito gatā;<br>
Tedha ghosent­yadissantā,<br>
pubbe dukkaṭamattano.</p>
<p><a class="sc" id="4"></a><a class="verse-num-sc" id="verse-num-sc751"></a><a class="ms" id="p_19Pv_802"></a><a class="msdiv" id="msdiv749"></a><span class="var" title="bahussutesu (mr)" id="note277">Bahūsu vata</span> santesu,<br>
deyyadhamme upaṭṭhite;<br>
Nāsakkhimhā ca attānaṃ,<br>
parittaṃ kātuṃ sukhāvahaṃ.</p>
<p><a class="sc" id="5"></a><a class="verse-num-sc" id="verse-num-sc752"></a><a class="ms" id="p_19Pv_803"></a><a class="msdiv" id="msdiv750"></a>Kiṃ tato pāpakaṃ assa,<br>
yaṃ no rājakulā cutā;<br>
Upapannā pettivisayaṃ,<br>
<span class="var" title="khup­pi­pāsā­samap­pitā (bj, s2, s3, pts1)" id="note278">khup­pi­pāsa­samap­pitā</span>.</p>
<p><a class="sc" id="6"></a><a class="verse-num-sc" id="verse-num-sc753"></a><a class="ms" id="p_19Pv_804"></a><a class="msdiv" id="msdiv751"></a>Sāmino idha hutvāna,<br>
honti asāmino tahiṃ;<br>
<span class="var" title="caranti (bj, pts1-2) | maranti (s2, s3)" id="note279">Bhamanti</span> khuppipāsāya,<br>
manussā unnatonatā.</p>
<p><a class="sc" id="7"></a><a class="verse-num-sc" id="verse-num-sc754"></a><a class="ms" id="p_19Pv_805"></a><a class="msdiv" id="msdiv752"></a>Etamādīnavaṃ ñatvā,<br>
issara­mada­sam­bha­vaṃ;<br>
Pahāya issaramadaṃ,<br>
bhave saggagato naro;<br>
Kāyassa bhedā sappañño,<br>
saggaṃ so upapajjatī”ti.</p>
</blockquote>
<p class="endsutta"><a class="sc" id="8"></a><a class="ms" id="p_19Pv_806"></a>Kumāra­peta­vatthu chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
