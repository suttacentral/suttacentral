<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pv4">
<article>
<div class="hgroup">
<p class="division">Petavatthu</p>
<p>Uragavagga</p>
<h1>4. Piṭṭha­dhīta­lika­peta­vatthu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc10"></a><a class="pts2ed" id="pts2ed3"></a><a class="ms" id="p_19Pv_14"></a><a class="msdiv" id="msdiv10"></a>“Yaṃ kiñcārammaṇaṃ katvā,<br>
dajjā dānaṃ amaccharī;<br>
Pubbapete ca ārabbha,<br>
atha vā vatthudevatā.</p>
<p><a class="sc" id="2"></a><a class="verse-num-sc" id="verse-num-sc11"></a><a class="ms" id="p_19Pv_15"></a><a class="msdiv" id="msdiv11"></a>Cattāro ca mahārāje,<br>
lokapāle <span class="var" title="yasassino (bj, s2, s3, pts2)" id="note5">yasassine</span>;<br>
Kuveraṃ dhataraṭṭhañca,<br>
virūpakkhaṃ virūḷhakaṃ;<br>
Te ceva pūjitā honti,<br>
dāyakā ca anipphalā.</p>
<p><a class="sc" id="3"></a><a class="verse-num-sc" id="verse-num-sc12"></a><a class="ms" id="p_19Pv_16"></a><a class="msdiv" id="msdiv12"></a>Na hi ruṇṇaṃ vā soko vā,<br>
yā caññā paridevanā;<br>
Na taṃ petassa atthāya,<br>
evaṃ tiṭṭhanti ñātayo.</p>
<p><a class="sc" id="4"></a><a class="verse-num-sc" id="verse-num-sc13"></a><a class="ms" id="p_19Pv_17"></a><a class="msdiv" id="msdiv13"></a>Ayañca kho dakkhiṇā dinnā,<br>
saṃghamhi suppatiṭṭhitā;<br>
Dīgharattaṃ hitāyassa,<br>
ṭhānaso upakappatī”ti.</p>
</blockquote>
<p class="endsutta"><a class="sc" id="5"></a><a class="ms" id="p_19Pv_18"></a>Piṭṭha­dhīta­lika­peta­vatthu catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
