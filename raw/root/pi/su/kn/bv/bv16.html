<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="bv16">
<article>
<div class="hgroup">
<p class="division">Buddhavaṃsa</p>
<h1><span class="var" title="attha­dassi­buddha­vaṃso (s2, s3, pts1-2)" id="note84">16 Attha­dassī­buddha­vaṃsa</span></h1>
</div>
<blockquote class="gatha">
<p><a class="sc" id="1"></a><a class="pts1ed" id="pts1ed.43"></a><a class="pts2ed" id="pts2ed1.62"></a><a class="ms" id="p_21Bu_695"></a><a class="msdiv" id="msdiv1"></a>“Tattheva maṇḍakappamhi,<br>
atthadassī mahāyaso;<br>
Mahātamaṃ nihantvāna,<br>
patto sam­bodhi­muttamaṃ.</p>
<p><a class="sc" id="2"></a><a class="ms" id="p_21Bu_696"></a><a class="msdiv" id="msdiv2"></a>Brahmunā yācito santo,<br>
dhammacakkaṃ pavattayi;<br>
Amatena tappayī lokaṃ,<br>
dasasa­hassi­sadeva­kaṃ.</p>
<p><a class="sc" id="3"></a><a class="ms" id="p_21Bu_697"></a><a class="msdiv" id="msdiv3"></a>Tassāpi lokanāthassa,<br>
Ahesuṃ abhisamayā tayo;<br>
Koṭi­sata­sahas­sā­naṃ,<br>
Paṭha­mā­bhisa­mayo ahu.</p>
<p><a class="sc" id="4"></a><a class="ms" id="p_21Bu_698"></a><a class="msdiv" id="msdiv4"></a>Yadā buddho atthadassī,<br>
carate devacārikaṃ;<br>
Koṭi­sata­sahas­sā­naṃ,<br>
dutiyā­bhisa­mayo ahu.</p>
<p><a class="sc" id="5"></a><a class="ms" id="p_21Bu_699"></a><a class="msdiv" id="msdiv5"></a>Punāparaṃ yadā buddho,<br>
desesi pitusantike;<br>
Koṭi­sata­sahas­sā­naṃ,<br>
tatiyā­bhisa­mayo ahu.</p>
<p><a class="sc" id="6"></a><a class="ms" id="p_21Bu_700"></a><a class="msdiv" id="msdiv6"></a>Sannipātā tayo āsuṃ,<br>
tassāpi ca mahesino;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class="sc" id="7"></a><a class="ms" id="p_21Bu_701"></a><a class="msdiv" id="msdiv7"></a>Aṭṭha­na­vuti­sahas­sā­naṃ,<br>
paṭhamo āsi samāgamo;<br>
Aṭṭhā­sī­ti­sahas­sā­naṃ,<br>
dutiyo āsi samāgamo.</p>
<p><a class="sc" id="8"></a><a class="ms" id="p_21Bu_702"></a><a class="msdiv" id="msdiv8"></a>Aṭṭhasatta­ti­sata­sahas­sā­naṃ,<br>
Tatiyo āsi samāgamo;<br>
Anupādā vimuttānaṃ,<br>
Vimalānaṃ mahesinaṃ.</p>
<p><a class="sc" id="9"></a><a class="ms" id="p_21Bu_703"></a><a class="msdiv" id="msdiv9"></a>Ahaṃ tena samayena,<br>
jaṭilo uggatāpano;<br>
Susīmo nāma nāmena,<br>
mahiyā seṭṭhasammato.</p>
<p><a class="sc" id="10"></a><a class="ms" id="p_21Bu_704"></a><a class="msdiv" id="msdiv10"></a>Dibbaṃ mandāravaṃ pupphaṃ,<br>
padumaṃ pārichattakaṃ;<br>
Deva­lo­kāharit­vāna,<br>
­sambud­dha­ma­bhipū­jayiṃ.</p>
<p><a class="sc" id="11"></a><a class="ms" id="p_21Bu_705"></a><a class="msdiv" id="msdiv11"></a>Sopi maṃ buddho byākāsi,<br>
atthadassī mahāmuni;<br>
‘Aṭṭhārase kappasate,<br>
ayaṃ buddho bhavissati.</p>
<p><a class="sc" id="12"></a><a class="ms" id="p_21Bu_706"></a><a class="msdiv" id="msdiv12"></a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class="sc" id="13"></a><a class="ms" id="p_21Bu_707"></a><a class="msdiv" id="msdiv13"></a>Tassāpi vacanaṃ sutvā,<br>
<span class="var" title="tuṭṭho (s2, s3, km)" id="note85">haṭṭho</span> saṃviggamānaso;<br>
Uttariṃ vata­ma­dhiṭṭhā­siṃ,<br>
dasa­pārami­pūriyā.</p>
<p><a class="sc" id="14"></a><a class="ms" id="p_21Bu_708"></a><a class="msdiv" id="msdiv14"></a>Sobhanaṃ nāma nagaraṃ,<br>
sāgaro nāma khattiyo;<br>
Sudassanā nāma janikā,<br>
atthadassissa satthuno.</p>
<p><a class="sc" id="15"></a><a class="pts2ed" id="pts2ed1.63"></a><a class="ms" id="p_21Bu_709"></a><a class="msdiv" id="msdiv15"></a>­Dasavas­sa­sahas­sāni,<br>
Agāraṃ ajjha so vasi;<br>
Amaragiri sugiri vāhanā,<br>
Tayo pāsādamuttamā.</p>
<p><a class="sc" id="16"></a><a class="ms" id="p_21Bu_710"></a><a class="msdiv" id="msdiv16"></a>Tettiṃsañca sahassāni,<br>
nāriyo samalaṅkatā;<br>
Visākhā nāma nārī ca,<br>
selo nāmāsi atrajo.</p>
<p><a class="sc" id="17"></a><a class="pts1ed" id="pts1ed.44"></a><a class="ms" id="p_21Bu_711"></a><a class="msdiv" id="msdiv17"></a>Nimitte caturo disvā,<br>
assayānena nikkhami;<br>
Anūna­aṭṭha­mā­sāni,<br>
padhānaṃ padahī jino.</p>
<p><a class="sc" id="18"></a><a class="ms" id="p_21Bu_712"></a><a class="msdiv" id="msdiv18"></a>Brahmunā yācito santo,<br>
atthadassī mahāyaso;<br>
Vatti cakkaṃ mahāvīro,<br>
anomuyyāne narāsabho.</p>
<p><a class="sc" id="19"></a><a class="ms" id="p_21Bu_713"></a><a class="msdiv" id="msdiv19"></a>Santo ca upasanto ca,<br>
ahesuṃ aggasāvakā;<br>
Abhayo nāmupaṭṭhāko,<br>
atthadassissa satthuno.</p>
<p><a class="sc" id="20"></a><a class="ms" id="p_21Bu_714"></a><a class="msdiv" id="msdiv20"></a>Dhammā ceva sudhammā ca,<br>
ahesuṃ aggasāvikā;<br>
Bodhi tassa bhagavato,<br>
campakoti pavuccati.</p>
<p><a class="sc" id="21"></a><a class="ms" id="p_21Bu_715"></a><a class="msdiv" id="msdiv21"></a>Nakulo ca nisabho ca,<br>
ahesuṃ aggupaṭṭhakā;<br>
Makilā ca sunandā ca,<br>
ahesuṃ aggupaṭṭhikā.</p>
<p><a class="sc" id="22"></a><a class="ms" id="p_21Bu_716"></a><a class="msdiv" id="msdiv22"></a>Sopi buddho asamasamo,<br>
asīti­hattha­muggato;<br>
Sobhate sālarājāva,<br>
uḷurājāva pūrito.</p>
<p><a class="sc" id="23"></a><a class="ms" id="p_21Bu_717"></a><a class="msdiv" id="msdiv23"></a>Tassa pākatikā raṃsī,<br>
ane­kasata­koṭiyo;<br>
Uddhaṃ adho dasa disā,<br>
pharanti yojanaṃ sadā.</p>
<p><a class="sc" id="24"></a><a class="ms" id="p_21Bu_718"></a><a class="msdiv" id="msdiv24"></a>Sopi buddho narāsabho,<br>
sabba­sat­tuttamo muni;<br>
Vassa­sata­sahas­sāni,<br>
loke aṭṭhāsi cakkhumā.</p>
<p><a class="sc" id="25"></a><a class="ms" id="p_21Bu_719"></a><a class="msdiv" id="msdiv25"></a>Atulaṃ dassetvā obhāsaṃ,<br>
virocetvā <span class="var" title="obhāsetvā sadevake (bj, mr)" id="note86">sadevake</span>;<br>
Sopi aniccataṃ patto,<br>
yathag­gu­pādā­na­saṅ­khayā.</p>
<p><a class="sc" id="26"></a><a class="ms" id="p_21Bu_720"></a><a class="msdiv" id="msdiv26"></a>Atthadassī jinavaro,<br>
Anomārāmamhi nibbuto;<br>
Dhātu­vitthā­rikaṃ āsi,<br>
Tesu tesu padesato”ti. (704)</p>
</blockquote>
<p class="endsutta"><a class="sc" id="27"></a><a class="ms" id="p_21Bu_721"></a><span class="var" title="attha­dassi­buddha­vaṃso (s2, s3)" id="note87">Atthadassissa bhagavato vaṃso</span> cuddasamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
