<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="bv6">
<article>
<div class="hgroup">
<p class="division">Buddhavaṃsa</p>
<h1>6. Sumana­buddha­vaṃsa</h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed1.32"></a><a class="ms" id="p_21Bu_376"></a><a class="msdiv" id="msdiv1"></a>“Maṅgalassa aparena,<br>
sumano nāma nāyako;<br>
Sabbadhammehi asamo,<br>
sabba­sattāna­muttamo.</p>
<p><a class="sc" id="2"></a><a class="ms" id="p_21Bu_377"></a><a class="msdiv" id="msdiv2"></a>Tadā amatabheriṃ so,<br>
āhanī mekhale pure;<br>
Dhamma­saṅ­kha­sa­māyuttaṃ,<br>
navaṅgaṃ jinasāsanaṃ.</p>
<p><a class="sc" id="3"></a><a class="ms" id="p_21Bu_378"></a><a class="msdiv" id="msdiv3"></a>Nijjinitvā kilese so,<br>
patvā sam­bodhi­muttamaṃ;<br>
Māpesi nagaraṃ satthā,<br>
saddham­ma­pu­rava­ruttamaṃ.</p>
<p><a class="sc" id="4"></a><a class="ms" id="p_21Bu_379"></a><a class="msdiv" id="msdiv4"></a>Nirantaraṃ akuṭilaṃ,<br>
ujuṃ vipula­vittha­taṃ;<br>
Māpesi so mahāvīthiṃ,<br>
sati­paṭṭhā­na­va­ruttamaṃ.</p>
<p><a class="sc" id="5"></a><a class="ms" id="p_21Bu_380"></a><a class="msdiv" id="msdiv5"></a>Phale cattāri sāmaññe,<br>
catasso paṭisambhidā;<br>
Cha­ḷabhiñ­ñāṭ­ṭhasamā­pattī,<br>
pasāresi tattha vīthiyaṃ.</p>
<p><a class="sc" id="6"></a><a class="ms" id="p_21Bu_381"></a><a class="msdiv" id="msdiv6"></a>Ye appamattā akhilā,<br>
hiri­vīri­ye­hupāgatā;<br>
Te te ime guṇavare,<br>
ādiyanti yathā sukhaṃ.</p>
<p><a class="sc" id="7"></a><a class="ms" id="p_21Bu_382"></a><a class="msdiv" id="msdiv7"></a>Evametena yogena,<br>
uddharanto mahājanaṃ;<br>
Bodhesi paṭhamaṃ satthā,<br>
koṭi­sata­sahas­siyo.</p>
<p><a class="sc" id="8"></a><a class="ms" id="p_21Bu_383"></a><a class="msdiv" id="msdiv8"></a>Yamhi kāle mahāvīro,<br>
ovadī titthiye gaṇe;<br>
<span class="var" title="koṭi­sata­sahas­sāni (s2, s3, km) | koṭi­sata­sahas­sā­naṃ (mr)" id="note47">Koṭi­sahas­sā­bhisa­miṃsu</span>,<br>
dutiye dhammadesane.</p>
<p><a class="sc" id="9"></a><a class="ms" id="p_21Bu_384"></a><a class="msdiv" id="msdiv9"></a>Yadā devā manussā ca,<br>
samaggā ekamānasā;<br>
Nirodhapañhaṃ pucchiṃsu,<br>
saṃsayañcāpi mānasaṃ.</p>
<p><a class="sc" id="10"></a><a class="ms" id="p_21Bu_385"></a><a class="msdiv" id="msdiv10"></a>Tadāpi dhammadesane,<br>
nirodha­pari­dīpane;<br>
Navuti­koṭi­sahas­sā­naṃ,<br>
tatiyā­bhisa­mayo ahu.</p>
<p><a class="sc" id="11"></a><a class="ms" id="p_21Bu_386"></a><a class="msdiv" id="msdiv11"></a>Sannipātā tayo āsuṃ,<br>
sumanassa mahesino;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class="sc" id="12"></a><a class="pts1ed" id="pts1ed.24"></a><a class="ms" id="p_21Bu_387"></a><a class="msdiv" id="msdiv12"></a>Vassaṃ­vutthassa bhagavato,<br>
abhighuṭṭhe pavāraṇe;<br>
Koṭi­sata­sahas­sehi,<br>
pavāresi tathāgato.</p>
<p><a class="sc" id="13"></a><a class="ms" id="p_21Bu_388"></a><a class="msdiv" id="msdiv13"></a>Tatoparaṃ sannipāte,<br>
vimale kañcanapabbate;<br>
Navuti­koṭi­sahas­sā­naṃ,<br>
dutiyo āsi samāgamo.</p>
<p><a class="sc" id="14"></a><a class="ms" id="p_21Bu_389"></a><a class="msdiv" id="msdiv14"></a>Yadā sakko devarājā,<br>
buddha­das­sanupā­gami;<br>
Asīti­koṭi­sahas­sā­naṃ,<br>
tatiyo āsi samāgamo.</p>
<p><a class="sc" id="15"></a><a class="pts2ed" id="pts2ed1.33"></a><a class="ms" id="p_21Bu_390"></a><a class="msdiv" id="msdiv15"></a>Ahaṃ tena samayena,<br>
nāgarājā mahiddhiko;<br>
Atulo nāma nāmena,<br>
ussan­na­kusa­la­sañ­cayo.</p>
<p><a class="sc" id="16"></a><a class="ms" id="p_21Bu_391"></a><a class="msdiv" id="msdiv16"></a>Tadāhaṃ nāgabhavanā,<br>
nikkhamitvā sañātibhi;<br>
Nāgānaṃ dibbaturiyehi,<br>
sasaṃghaṃ jina­mu­paṭṭha­hiṃ.</p>
<p><a class="sc" id="17"></a><a class="ms" id="p_21Bu_392"></a><a class="msdiv" id="msdiv17"></a>Koṭi­sata­sahas­sā­naṃ,<br>
annapānena tappayiṃ;<br>
Pac­ce­ka­dussa­yugaṃ datvā,<br>
saraṇaṃ tamupāgamiṃ.</p>
<p><a class="sc" id="18"></a><a class="ms" id="p_21Bu_393"></a><a class="msdiv" id="msdiv18"></a>Sopi maṃ buddho byākāsi,<br>
sumano lokanāyako;<br>
‘Aparimeyyito kappe,<br>
ayaṃ buddho bhavissati.</p>
<p><a class="sc" id="19"></a><a class="ms" id="p_21Bu_394"></a><a class="msdiv" id="msdiv19"></a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class="sc" id="20"></a><a class="ms" id="p_21Bu_395"></a><a class="msdiv" id="msdiv20"></a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vata­ma­dhiṭṭhā­siṃ,<br>
dasa­pārami­pūriyā.</p>
<p><a class="sc" id="21"></a><a class="ms" id="p_21Bu_396"></a><a class="msdiv" id="msdiv21"></a>Nagaraṃ <span class="var" title="mekhalaṃ nāma nagaraṃ (bj, s2, s3, pts1-2)" id="note48">mekhalaṃ nāma</span>,<br>
sudatto nāma khattiyo;<br>
Sirimā nāma janikā,<br>
sumanassa mahesino.</p>
<p><a class="sc" id="22"></a><a class="ms" id="p_21Bu_397"></a><a class="msdiv" id="msdiv22"></a>Nava­vassa­sahas­sāni,<br>
agāraṃ ajjha so vasi;<br>
Cando sucando vaṭaṃso ca,<br>
tayo pāsādamuttamā.</p>
<p><a class="sc" id="23"></a><a class="ms" id="p_21Bu_398"></a><a class="msdiv" id="msdiv23"></a>­Tesaṭ­ṭhi­sata­sahas­sāni,<br>
nāriyo samalaṅkatā;<br>
Vaṭaṃsikā nāma nārī,<br>
anūpamo nāma atrajo.</p>
<p><a class="sc" id="24"></a><a class="ms" id="p_21Bu_399"></a><a class="msdiv" id="msdiv24"></a>Nimitte caturo disvā,<br>
hatthiyānena nikkhami;<br>
Anūna­da­samāsāni,<br>
padhānaṃ padahī jino.</p>
<p><a class="sc" id="25"></a><a class="ms" id="p_21Bu_400"></a><a class="msdiv" id="msdiv25"></a>Brahmunā yācito santo,<br>
sumano lokanāyako;<br>
Vatti cakkaṃ mahāvīro,<br>
mekhale puramuttame.</p>
<p><a class="sc" id="26"></a><a class="ms" id="p_21Bu_401"></a><a class="msdiv" id="msdiv26"></a>Saraṇo bhāvitatto ca,<br>
ahesuṃ aggasāvakā;<br>
Udeno nāmupaṭṭhāko,<br>
sumanassa mahesino.</p>
<p><a class="sc" id="27"></a><a class="ms" id="p_21Bu_402"></a><a class="msdiv" id="msdiv27"></a>Soṇā ca upasoṇā ca,<br>
ahesuṃ aggasāvikā;<br>
Sopi buddho amitayaso,<br>
nāgamūle abujjhatha.</p>
<p><a class="sc" id="28"></a><a class="ms" id="p_21Bu_403"></a><a class="msdiv" id="msdiv28"></a>Varuṇo ceva saraṇo ca,<br>
ahesuṃ aggupaṭṭhakā;<br>
Cālā ca upacālā ca,<br>
ahesuṃ aggupaṭṭhikā.</p>
<p><a class="sc" id="29"></a><a class="ms" id="p_21Bu_404"></a><a class="msdiv" id="msdiv29"></a><span class="var" title="uccatarena (pts1, mr)" id="note49">Uccattanena</span> so buddho,<br>
navuti­hattha­muggato;<br>
Kañ­canag­ghi­yasaṅkāso,<br>
dasasahassī virocati.</p>
<p><a class="sc" id="30"></a><a class="pts2ed" id="pts2ed1.34"></a><a class="ms" id="p_21Bu_405"></a><a class="msdiv" id="msdiv30"></a>Navuti­vassa­sahas­sāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class="sc" id="31"></a><a class="pts1ed" id="pts1ed.25"></a><a class="ms" id="p_21Bu_406"></a><a class="msdiv" id="msdiv31"></a>Tāraṇīye tārayitvā,<br>
bodhanīye ca bodhayi;<br>
Parinibbāyi sambuddho,<br>
uḷurājāva atthami.</p>
<p><a class="sc" id="32"></a><a class="ms" id="p_21Bu_407"></a><a class="msdiv" id="msdiv32"></a>Te ca khīṇāsavā bhikkhū,<br>
so ca buddho asādiso;<br>
Atulappabhaṃ dassayitvā,<br>
nibbutā ye mahāyasā.</p>
<p><a class="sc" id="33"></a><a class="ms" id="p_21Bu_408"></a><a class="msdiv" id="msdiv33"></a>Tañca ñāṇaṃ atuliyaṃ,<br>
Tāni ca atulāni ratanāni;<br>
Sabbaṃ tamantarahitaṃ,<br>
Nanu rittā sabbasaṅkhārā.</p>
<p><a class="sc" id="34"></a><a class="ms" id="p_21Bu_409"></a><a class="msdiv" id="msdiv34"></a>Sumano yasadharo buddho,<br>
Aṅgārāmamhi nibbuto;<br>
Tattheva tassa jinathūpo,<br>
Catu­yojana­muggato”ti. (403)</p>
</blockquote>
<p class="endsutta"><a class="sc" id="35"></a><a class="ms" id="p_21Bu_410"></a>Sumanassa bhagavato vaṃso catuttho.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
