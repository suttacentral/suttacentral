<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="bv2">
<article>
<div class="hgroup">
<p class="division">Buddhavaṃsa</p>
<h1><span class="var" title="sumedhakathā (bj) | paṭhamo dīpaṅka­ra­buddha­vaṃso (s2, s3) | dīpaṅka­ra­buddha­vaṃso (pts1-2)" id="note13">2 Sume­dha­pattha­nā­kathā</span></h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed1.9"></a><a class="ms" id="p_21Bu_84"></a><a class="msdiv" id="msdiv1"></a>“Kappe ca satasahasse,<br>
caturo ca asaṅkhiye;<br>
Amaraṃ nāma nagaraṃ,<br>
dassaneyyaṃ manoramaṃ.</p>
<p><a class="sc" id="2"></a><a class="ms" id="p_21Bu_85"></a><a class="msdiv" id="msdiv2"></a>Dasahi saddehi avivittaṃ,<br>
Anna­pāna­samā­yutaṃ;<br>
Hatthisaddaṃ assasaddaṃ,<br>
Bheri­saṅ­kha­ra­thāni ca;<br>
Khādatha pivatha ceva,<br>
Annapānena ghositaṃ.</p>
<p><a class="sc" id="3"></a><a class="ms" id="p_21Bu_86"></a><a class="msdiv" id="msdiv3"></a>Nagaraṃ sabbaṅ­ga­sam­pannaṃ,<br>
sabba­kamma­mupāga­taṃ;<br>
Satta­ratana­sam­pannaṃ,<br>
nānā­jana­samā­kulaṃ;<br>
Samiddhaṃ devanagaraṃva,<br>
āvāsaṃ puññakamminaṃ.</p>
<p><a class="sc" id="4"></a><a class="ms" id="p_21Bu_87"></a><a class="msdiv" id="msdiv4"></a>Nagare amaravatiyā,<br>
sumedho nāma brāhmaṇo;<br>
Aneka­koṭi­sanni­cayo,<br>
pahūta­dhana­dhaññavā.</p>
<p><a class="sc" id="5"></a><a class="pts1ed" id="pts1ed1.7"></a><a class="ms" id="p_21Bu_88"></a><a class="msdiv" id="msdiv5"></a>Ajjhāyako mantadharo,<br>
tiṇṇaṃ vedāna pāragū;<br>
Lakkhaṇe itihāse ca,<br>
sadhamme pāramiṃ gato.</p>
<p><a class="sc" id="6"></a><a class="ms" id="p_21Bu_89"></a><a class="msdiv" id="msdiv6"></a>Rahogato nisīditvā,<br>
evaṃ cintesahaṃ tadā;<br>
‘Dukkho punabbhavo nāma,<br>
sarīrassa ca bhedanaṃ.</p>
<p><a class="sc" id="7"></a><a class="ms" id="p_21Bu_90"></a><a class="msdiv" id="msdiv7"></a>Jātidhammo jarādhammo,<br>
Byādhidhammo <span class="var" title="cahaṃ (bj, pts1-2) | cahan (s2, s3)" id="note14">sahaṃ</span> tadā;<br>
Ajaraṃ amataṃ khemaṃ,<br>
Pariyesissāmi nibbutiṃ.</p>
<p><a class="sc" id="8"></a><a class="ms" id="p_21Bu_91"></a><a class="msdiv" id="msdiv8"></a>Yaṃnūnimaṃ pūtikāyaṃ,<br>
nānā­kuṇapa­pūritaṃ;<br>
Chaḍḍayitvāna gaccheyyaṃ,<br>
anapekkho anatthiko.</p>
<p><a class="sc" id="9"></a><a class="ms" id="p_21Bu_92"></a><a class="msdiv" id="msdiv9"></a>Atthi hehiti so maggo,<br>
na so sakkā na hetuye;<br>
Pariyesissāmi taṃ maggaṃ,<br>
bhavato parimuttiyā.</p>
<p><a class="sc" id="10"></a><a class="ms" id="p_21Bu_93"></a><a class="msdiv" id="msdiv10"></a>Yathāpi dukkhe vijjante,<br>
sukhaṃ nāmapi vijjati;<br>
Evaṃ bhave vijjamāne,<br>
vibhavopi icchitabbako.</p>
<p><a class="sc" id="11"></a><a class="ms" id="p_21Bu_94"></a><a class="msdiv" id="msdiv11"></a>Yathāpi uṇhe vijjante,<br>
aparaṃ vijjati sītalaṃ;<br>
Evaṃ tividhaggi vijjante,<br>
nibbānaṃ icchitabbakaṃ.</p>
<p><a class="sc" id="12"></a><a class="ms" id="p_21Bu_95"></a><a class="msdiv" id="msdiv12"></a>Yathāpi pāpe vijjante,<br>
kalyāṇamapi vijjati;<br>
<span class="var" title="evameva (pts1-2, c1)" id="note15">Evamevaṃ</span> jāti vijjante,<br>
ajāti­picchi­tab­bakaṃ.</p>
<p><a class="sc" id="13"></a><a class="ms" id="p_21Bu_96"></a><a class="msdiv" id="msdiv13"></a>Yathā gūthagato puriso,<br>
taḷākaṃ disvāna pūritaṃ;<br>
Na gavesati taṃ taḷākaṃ,<br>
na doso taḷākassa so.</p>
<p><a class="sc" id="14"></a><a class="pts2ed" id="pts2ed1.10"></a><a class="ms" id="p_21Bu_97"></a><a class="msdiv" id="msdiv14"></a>Evaṃ kile­samala­dhovaṃ,<br>
vijjante amatantaḷe;<br>
Na gavesati taṃ taḷākaṃ,<br>
na doso amatantaḷe.</p>
<p><a class="sc" id="15"></a><a class="ms" id="p_21Bu_98"></a><a class="msdiv" id="msdiv15"></a>Yathā arīhi pariruddho,<br>
vijjante gamanampathe;<br>
Na palāyati so puriso,<br>
na doso añjasassa so.</p>
<p><a class="sc" id="16"></a><a class="ms" id="p_21Bu_99"></a><a class="msdiv" id="msdiv16"></a>Evaṃ kilesa­pari­ruddho,<br>
vijjamāne sive pathe;<br>
Na gavesati taṃ maggaṃ,<br>
na doso sivamañjase.</p>
<p><a class="sc" id="17"></a><a class="ms" id="p_21Bu_100"></a><a class="msdiv" id="msdiv17"></a>Yathāpi byādhito puriso,<br>
vijjamāne tikicchake;<br>
Na tikicchāpeti taṃ byādhiṃ,<br>
na doso so tikicchake.</p>
<p><a class="sc" id="18"></a><a class="ms" id="p_21Bu_101"></a><a class="msdiv" id="msdiv18"></a>Evaṃ kilesabyādhīhi,<br>
Dukkhito paripīḷito;<br>
Na gavesati taṃ ācariyaṃ,<br>
Na doso so vināyake.</p>
<p><a class="sc" id="19"></a><a class="ms" id="p_21Bu_102"></a><a class="msdiv" id="msdiv19"></a>Yathāpi kuṇapaṃ puriso,<br>
kaṇṭhe baddhaṃ jigucchiya;<br>
Mocayitvāna gaccheyya,<br>
sukhī serī sayaṃvasī.</p>
<p><a class="sc" id="20"></a><a class="ms" id="p_21Bu_103"></a><a class="msdiv" id="msdiv20"></a>Tathevimaṃ pūtikāyaṃ,<br>
nānā­kuṇapa­sañ­cayaṃ;<br>
Chaḍḍayitvāna gaccheyyaṃ,<br>
anapekkho anatthiko.</p>
<p><a class="sc" id="21"></a><a class="ms" id="p_21Bu_104"></a><a class="msdiv" id="msdiv21"></a>Yathā uccā­raṭṭhā­namhi,<br>
karīsaṃ naranāriyo;<br>
Chaḍḍayitvāna gacchanti,<br>
anapekkhā anatthikā.</p>
<p><a class="sc" id="22"></a><a class="ms" id="p_21Bu_105"></a><a class="msdiv" id="msdiv22"></a>Evamevāhaṃ imaṃ kāyaṃ,<br>
nānā­kuṇapa­pūritaṃ;<br>
Chaḍḍayitvāna gacchissaṃ,<br>
vaccaṃ katvā yathā kuṭiṃ.</p>
<p><a class="sc" id="23"></a><a class="ms" id="p_21Bu_106"></a><a class="msdiv" id="msdiv23"></a>Yathāpi jajjaraṃ nāvaṃ,<br>
paluggaṃ <span class="var" title="udakagāhiṇiṃ (bj) | udakagāhiniṃ (s2, s3, pts1-2)" id="note16">udagāhiniṃ</span>;<br>
Sāmī chaḍḍetvā gacchanti,<br>
anapekkhā anatthikā.</p>
<p><a class="sc" id="24"></a><a class="pts1ed" id="pts1ed1.8"></a><a class="ms" id="p_21Bu_107"></a><a class="msdiv" id="msdiv24"></a>Evamevāhaṃ imaṃ kāyaṃ,<br>
navacchiddaṃ dhuvassavaṃ;<br>
Chaḍḍayitvāna gacchissaṃ,<br>
jiṇṇanāvaṃva sāmikā.</p>
<p><a class="sc" id="25"></a><a class="ms" id="p_21Bu_108"></a><a class="msdiv" id="msdiv25"></a>Yathāpi puriso corehi,<br>
gacchanto bhaṇḍamādiya;<br>
Bhaṇḍac­che­dabhayaṃ disvā,<br>
chaḍḍayitvāna gacchati.</p>
<p><a class="sc" id="26"></a><a class="ms" id="p_21Bu_109"></a><a class="msdiv" id="msdiv26"></a>Evamevaṃ ayaṃ kāyo,<br>
mahācorasamo viya;<br>
Pahāyimaṃ gamissāmi,<br>
kusalacchedanā bhayā’.</p>
<p><a class="sc" id="27"></a><a class="ms" id="p_21Bu_110"></a><a class="msdiv" id="msdiv27"></a>Evāhaṃ cintayitvāna,<br>
nekakoṭisataṃ dhanaṃ;<br>
Nāthānāthānaṃ datvāna,<br>
hima­van­ta­mupāga­miṃ.</p>
<p><a class="sc" id="28"></a><a class="ms" id="p_21Bu_111"></a><a class="msdiv" id="msdiv28"></a>Hima­van­tassā­vidūre,<br>
dhammiko nāma pabbato;<br>
Assamo sukato mayhaṃ,<br>
paṇṇasālā sumāpitā.</p>
<p><a class="sc" id="29"></a><a class="ms" id="p_21Bu_112"></a><a class="msdiv" id="msdiv29"></a>Caṅkamaṃ tattha māpesiṃ,<br>
pañca­dosa­vi­vajji­taṃ;<br>
Aṭṭha­guṇa­samu­petaṃ,<br>
abhiñ­ñā­bala­māhariṃ.</p>
<p><a class="sc" id="30"></a><a class="pts2ed" id="pts2ed1.11"></a><a class="ms" id="p_21Bu_113"></a><a class="msdiv" id="msdiv30"></a>Sāṭakaṃ pajahiṃ tattha,<br>
navado­sa­mupāga­taṃ;<br>
Vākacīraṃ nivāsesiṃ,<br>
dvāda­sa­guṇa­mupāga­taṃ.</p>
<p><a class="sc" id="31"></a><a class="ms" id="p_21Bu_114"></a><a class="msdiv" id="msdiv31"></a>Aṭṭha­dosa­samā­kiṇṇaṃ,<br>
pajahiṃ paṇṇasālakaṃ;<br>
Upāgamiṃ rukkhamūlaṃ,<br>
guṇe dasahupāgataṃ.</p>
<p><a class="sc" id="32"></a><a class="ms" id="p_21Bu_115"></a><a class="msdiv" id="msdiv32"></a>Vāpitaṃ ropitaṃ dhaññaṃ,<br>
pajahiṃ niravasesato;<br>
Aneka­guṇa­sam­pannaṃ,<br>
pavat­ta­phala­mādiyiṃ.</p>
<p><a class="sc" id="33"></a><a class="ms" id="p_21Bu_116"></a><a class="msdiv" id="msdiv33"></a>Tatthap­pa­dhā­naṃ padahiṃ,<br>
nisaj­jaṭ­ṭhāna­caṅkame;<br>
Abbhantaramhi sattāhe,<br>
abhiñ­ñā­bala­pāpuṇiṃ.</p>
<p><a class="sc" id="34"></a><a class="ms" id="p_21Bu_117"></a><a class="msdiv" id="msdiv34"></a>Evaṃ me siddhip­pattassa,<br>
vasībhūtassa sāsane;<br>
Dīpaṅkaro nāma jino,<br>
uppajji lokanāyako.</p>
<p><a class="sc" id="35"></a><a class="ms" id="p_21Bu_118"></a><a class="msdiv" id="msdiv35"></a>Uppajjante ca jāyante,<br>
bujjhante dhammadesane;<br>
Caturo nimitte nāddasaṃ,<br>
jhā­narati­samap­pito.</p>
<p><a class="sc" id="36"></a><a class="ms" id="p_21Bu_119"></a><a class="msdiv" id="msdiv36"></a>Pac­can­ta­desa­visaye,<br>
nimantetvā tathāgataṃ;<br>
Tassa āgamanaṃ maggaṃ,<br>
sodhenti tuṭṭhamānasā.</p>
<p><a class="sc" id="37"></a><a class="ms" id="p_21Bu_120"></a><a class="msdiv" id="msdiv37"></a>Ahaṃ tena samayena,<br>
nikkhamitvā sakassamā;<br>
Dhunanto vākacīrāni,<br>
gacchāmi ambare tadā.</p>
<p><a class="sc" id="38"></a><a class="ms" id="p_21Bu_121"></a><a class="msdiv" id="msdiv38"></a>Vedajātaṃ janaṃ disvā,<br>
tuṭṭhahaṭṭhaṃ pamoditaṃ;<br>
Orohitvāna gaganā,<br>
manusse pucchi tāvade.</p>
<p><a class="sc" id="39"></a><a class="ms" id="p_21Bu_122"></a><a class="msdiv" id="msdiv39"></a>‘Tuṭṭhahaṭṭho pamudito,<br>
vedajāto mahājano;<br>
Kassa sodhīyati maggo,<br>
añjasaṃ vaṭumāyanaṃ’.</p>
<p><a class="sc" id="40"></a><a class="ms" id="p_21Bu_123"></a><a class="msdiv" id="msdiv40"></a>Te me puṭṭhā viyākaṃsu,<br>
‘buddho loke anuttaro;<br>
Dīpaṅkaro nāma jino,<br>
uppajji lokanāyako;<br>
Tassa sodhīyati maggo,<br>
añjasaṃ vaṭumāyanaṃ’.</p>
<p><a class="sc" id="41"></a><a class="ms" id="p_21Bu_124"></a><a class="msdiv" id="msdiv41"></a><span class="var" title="buddhoti mama (bj, s2, s3, pts1-2, mr)" id="note17">Buddhoti­vacanaṃ</span> sutvāna,<br>
pīti uppajji tāvade;<br>
Buddho buddhoti kathayanto,<br>
somanassaṃ pavedayiṃ.</p>
<p><a class="sc" id="42"></a><a class="pts1ed" id="pts1ed1.9"></a><a class="ms" id="p_21Bu_125"></a><a class="msdiv" id="msdiv42"></a>Tattha ṭhatvā vicintesiṃ,<br>
tuṭṭho saṃviggamānaso;<br>
‘Idha bījāni ropissaṃ,<br>
khaṇo ve mā upaccagā’.</p>
<p><a class="sc" id="43"></a><a class="ms" id="p_21Bu_126"></a><a class="msdiv" id="msdiv43"></a>‘Yadi buddhassa sodhetha,<br>
ekokāsaṃ dadātha me;<br>
Ahampi sodhayissāmi,<br>
añjasaṃ vaṭumāyanaṃ’.</p>
<p><a class="sc" id="44"></a><a class="ms" id="p_21Bu_127"></a><a class="msdiv" id="msdiv44"></a>Adaṃsu te mamokāsaṃ,<br>
sodhetuṃ añjasaṃ tadā;<br>
Buddho buddhoti cintento,<br>
maggaṃ sodhemahaṃ tadā.</p>
<p><a class="sc" id="45"></a><a class="pts2ed" id="pts2ed1.12"></a><a class="ms" id="p_21Bu_128"></a><a class="msdiv" id="msdiv45"></a>Aniṭṭhite mamokāse,<br>
dīpaṅkaro mahāmuni;<br>
Catūhi satasahassehi,<br>
chaḷabhiññehi tādihi;<br>
Khīṇāsavehi vimalehi,<br>
paṭipajji añjasaṃ jino.</p>
<p><a class="sc" id="46"></a><a class="ms" id="p_21Bu_129"></a><a class="msdiv" id="msdiv46"></a>Paccuggamanā vattanti,<br>
vajjanti bheriyo bahū;<br>
Āmoditā naramarū,<br>
sādhukāraṃ pavattayuṃ.</p>
<p><a class="sc" id="47"></a><a class="ms" id="p_21Bu_130"></a><a class="msdiv" id="msdiv47"></a>Devā manusse passanti,<br>
manussāpi ca devatā;<br>
Ubhopi te pañjalikā,<br>
anuyanti tathāgataṃ.</p>
<p><a class="sc" id="48"></a><a class="ms" id="p_21Bu_131"></a><a class="msdiv" id="msdiv48"></a>Devā dibbehi turiyehi,<br>
manussā <span class="var" title="mānussakehi ca (bj) | mānusakehi ca (s2, s3, pts1-2, mr)" id="note18">mānusehi ca</span>;<br>
Ubhopi te vajjayantā,<br>
anuyanti tathāgataṃ.</p>
<p><a class="sc" id="49"></a><a class="ms" id="p_21Bu_132"></a><a class="msdiv" id="msdiv49"></a>Dibbaṃ mandāravaṃ pupphaṃ,<br>
padumaṃ pārichattakaṃ;<br>
Disodisaṃ okiranti,<br>
<span class="var" title="ākāse nabhagā (s2, s3)" id="note19">ākāsanabhagatā</span> marū.</p>
<p><a class="sc" id="50"></a><a class="ms" id="p_21Bu_133"></a><a class="msdiv" id="msdiv50"></a>Dibbaṃ canda­na­cuṇṇañca,<br>
varagandhañca kevalaṃ;<br>
Disodisaṃ okiranti,<br>
ākāsanabhagatā marū.</p>
<p><a class="sc" id="51"></a><a class="ms" id="p_21Bu_134"></a><a class="msdiv" id="msdiv51"></a>Campakaṃ saralaṃ nīpaṃ,<br>
nāga­punnā­ga­keta­kaṃ;<br>
Disodisaṃ ukkhipanti,<br>
bhūmitalagatā narā.</p>
<p><a class="sc" id="52"></a><a class="ms" id="p_21Bu_135"></a><a class="msdiv" id="msdiv52"></a>Kese muñcitvāhaṃ tattha,<br>
vākacīrañca cammakaṃ;<br>
Kalale pattharitvāna,<br>
avakujjo nipajjahaṃ.</p>
<p><a class="sc" id="53"></a><a class="ms" id="p_21Bu_136"></a><a class="msdiv" id="msdiv53"></a>‘Akkamitvāna maṃ buddho,<br>
saha sissehi gacchatu;<br>
Mā naṃ kalale akkamittha,<br>
hitāya me bhavissati’.</p>
<p><a class="sc" id="54"></a><a class="ms" id="p_21Bu_137"></a><a class="msdiv" id="msdiv54"></a>Pathaviyaṃ nipannassa,<br>
evaṃ me āsi cetaso;<br>
‘Icchamāno ahaṃ ajja,<br>
kilese jhāpaye mama.</p>
<p><a class="sc" id="55"></a><a class="ms" id="p_21Bu_138"></a><a class="msdiv" id="msdiv55"></a>Kiṃ me aññātavesena,<br>
dhammaṃ ­sacchi­ka­tenidha;<br>
Sabbaññutaṃ pāpuṇitvā,<br>
buddho hessaṃ sadevake.</p>
<p><a class="sc" id="56"></a><a class="ms" id="p_21Bu_139"></a><a class="msdiv" id="msdiv56"></a>Kiṃ me ekena tiṇṇena,<br>
purisena thāmadassinā;<br>
Sabbaññutaṃ pāpuṇitvā,<br>
santāressaṃ sadevakaṃ.</p>
<p><a class="sc" id="57"></a><a class="ms" id="p_21Bu_140"></a><a class="msdiv" id="msdiv57"></a>Iminā me adhikārena,<br>
katena purisuttame;<br>
Sabbaññutaṃ pāpuṇitvā,<br>
tāremi janataṃ bahuṃ.</p>
<p><a class="sc" id="58"></a><a class="ms" id="p_21Bu_141"></a><a class="msdiv" id="msdiv58"></a>Saṃsārasotaṃ chinditvā,<br>
viddhaṃsetvā tayo bhave;<br>
Dhammanāvaṃ samāruyha,<br>
santāressaṃ sadevakaṃ.</p>
<p><a class="sc" id="59"></a><a class="ms" id="p_21Bu_142"></a><a class="msdiv" id="msdiv59"></a>Manussattaṃ liṅgasampatti,<br>
hetu satthā­ra­dassa­naṃ;<br>
Pabbajjā guṇasampatti,<br>
adhikāro ca chandatā;<br>
Aṭṭha­dham­ma­samo­dhānā,<br>
abhinīhāro samijjhati’.</p>
<p><a class="sc" id="60"></a><a class="ms" id="p_21Bu_143"></a><a class="msdiv" id="msdiv60"></a>Dīpaṅkaro lokavidū,<br>
āhutīnaṃ paṭiggaho;<br>
Ussīsake maṃ ṭhatvāna,<br>
idaṃ vacanamabravi.</p>
<p><a class="sc" id="61"></a><a class="pts1ed" id="pts1ed1.10"></a><a class="pts2ed" id="pts2ed1.13"></a><a class="ms" id="p_21Bu_144"></a><a class="msdiv" id="msdiv61"></a>‘Passatha imaṃ tāpasaṃ,<br>
jaṭilaṃ uggatāpanaṃ;<br>
Aparimeyyito kappe,<br>
buddho loke bhavissati.</p>
<p><a class="sc" id="62"></a><a class="ms" id="p_21Bu_145"></a><a class="msdiv" id="msdiv62"></a>Ahu kapilavhayā rammā,<br>
nikkhamitvā tathāgato;<br>
Padhānaṃ padahitvāna,<br>
katvā dukkarakārikaṃ.</p>
<p><a class="sc" id="63"></a><a class="ms" id="p_21Bu_146"></a><a class="msdiv" id="msdiv63"></a>Ajapā­la­rukkha­mūlas­miṃ,<br>
nisīditvā tathāgato;<br>
Tattha pāyāsaṃ paggayha,<br>
nerañ­jara­mupe­hiti.</p>
<p><a class="sc" id="64"></a><a class="ms" id="p_21Bu_147"></a><a class="msdiv" id="msdiv64"></a>Nerañjarāya tīramhi,<br>
pāyāsaṃ ada so jino;<br>
Paṭi­yatta­varamag­gena,<br>
bodhi­mūla­mupe­hiti.</p>
<p><a class="sc" id="65"></a><a class="ms" id="p_21Bu_148"></a><a class="msdiv" id="msdiv65"></a>Tato padakkhiṇaṃ katvā,<br>
bodhimaṇḍaṃ <span class="var" title="nar'uttaro (bj) | anuttaraṃ (s2, s3, km)" id="note20">anuttaro</span>;<br>
Assat­tha­rukkha­mūlamhi,<br>
bujjhissati mahāyaso.</p>
<p><a class="sc" id="66"></a><a class="ms" id="p_21Bu_149"></a><a class="msdiv" id="msdiv66"></a>Imassa janikā mātā,<br>
māyā nāma bhavissati;<br>
Pitā suddhodano nāma,<br>
ayaṃ hessati gotamo.</p>
<p><a class="sc" id="67"></a><a class="ms" id="p_21Bu_150"></a><a class="msdiv" id="msdiv67"></a>Anāsavā vītarāgā,<br>
santacittā samāhitā;<br>
Kolito upatisso ca,<br>
aggā hessanti sāvakā;<br>
Ānando nāmupaṭṭhāko,<br>
<span class="var" title="upaṭṭhissati taṃ (bj, pts2) | taṃ upaṭṭhissati (pts1)" id="note21">upaṭ­ṭhissati­maṃ</span> jinaṃ.</p>
<p><a class="sc" id="68"></a><a class="ms" id="p_21Bu_151"></a><a class="msdiv" id="msdiv68"></a>Khemā uppalavaṇṇā ca,<br>
aggā hessanti sāvikā;<br>
Anāsavā vītarāgā,<br>
santacittā samāhitā;<br>
Bodhi tassa bhagavato,<br>
assatthoti pavuccati.</p>
<p><a class="sc" id="69"></a><a class="ms" id="p_21Bu_152"></a><a class="msdiv" id="msdiv69"></a>Citto ca <span class="var" title="hatthālavako (bj)" id="note22">hatthāḷavako</span>,<br>
aggā hes­san­tu­paṭṭhakā;<br>
Uttarā nandamātā ca,<br>
aggā hessan­tu­paṭṭhikā’.</p>
<p><a class="sc" id="70"></a><a class="ms" id="p_21Bu_153"></a><a class="msdiv" id="msdiv70"></a>Idaṃ sutvāna vacanaṃ,<br>
asamassa mahesino;<br>
Āmoditā naramarū,<br>
<span class="var" title="buddha­bījaṅ­kuro (bj, pts1-2) | buddha­vī­jaṅ­kuro (s2, s3)" id="note23">buddhabījaṃ kira</span> ayaṃ.</p>
<p><a class="sc" id="71"></a><a class="ms" id="p_21Bu_154"></a><a class="msdiv" id="msdiv71"></a>Ukkuṭṭhisaddā vattanti,<br>
<span class="var" title="apphoṭhenti (bj, pts2) | appoṭhenti (pts1)" id="note24">apphoṭenti</span> hasanti ca;<br>
Katañjalī namassanti,<br>
dasasahassī sadevakā.</p>
<p><a class="sc" id="72"></a><a class="ms" id="p_21Bu_155"></a><a class="msdiv" id="msdiv72"></a>‘Yadimassa lokanāthassa,<br>
virajjhissāma sāsanaṃ;<br>
Anāgatamhi addhāne,<br>
hessāma sammukhā imaṃ.</p>
<p><a class="sc" id="73"></a><a class="ms" id="p_21Bu_156"></a><a class="msdiv" id="msdiv73"></a>Yathā manussā nadiṃ tarantā,<br>
Paṭititthaṃ virajjhiya;<br>
Heṭṭhātitthe gahetvāna,<br>
Uttaranti mahānadiṃ.</p>
<p><a class="sc" id="74"></a><a class="ms" id="p_21Bu_157"></a><a class="msdiv" id="msdiv74"></a>Evamevaṃ mayaṃ sabbe,<br>
yadi muñcāmimaṃ jinaṃ;<br>
Anāgatamhi addhāne,<br>
hessāma sammukhā imaṃ’.</p>
<p><a class="sc" id="75"></a><a class="pts2ed" id="pts2ed1.14"></a><a class="ms" id="p_21Bu_158"></a><a class="msdiv" id="msdiv75"></a>Dīpaṅkaro lokavidū,<br>
āhutīnaṃ paṭiggaho;<br>
Mama kammaṃ pakittetvā,<br>
dakkhiṇaṃ pādamuddhari.</p>
<p><a class="sc" id="76"></a><a class="ms" id="p_21Bu_159"></a><a class="msdiv" id="msdiv76"></a>Ye tatthāsuṃ jinaputtā,<br>
<span class="var" title="sabbe padak­khi­ṇa­makaṃsu (s2, s3, pts1, mr)" id="note25">Padak­khi­ṇa­makaṃsu</span> maṃ;<br>
Devā manussā asurā ca,<br>
Abhivādetvāna pakkamuṃ.</p>
<p><a class="sc" id="77"></a><a class="ms" id="p_21Bu_160"></a><a class="msdiv" id="msdiv77"></a>Dassanaṃ me atikkante,<br>
sasaṃghe lokanāyake;<br>
Sayanā vuṭṭhahitvāna,<br>
pallaṅkaṃ ābhujiṃ tadā.</p>
<p><a class="sc" id="78"></a><a class="ms" id="p_21Bu_161"></a><a class="msdiv" id="msdiv78"></a>Sukhena sukhito homi,<br>
pāmojjena pamodito;<br>
Pītiyā ca abhissanno,<br>
pallaṅkaṃ ābhujiṃ tadā.</p>
<p><a class="sc" id="79"></a><a class="pts1ed" id="pts1ed1.11"></a><a class="ms" id="p_21Bu_162"></a><a class="msdiv" id="msdiv79"></a>Pallaṅkena nisīditvā,<br>
evaṃ cintesahaṃ tadā;<br>
‘Vasībhūto ahaṃ jhāne,<br>
<span class="var" title="abhiññāpāramiṃ gato (bj) | abhiñ­ñā­pāramiṅ­gato (s2, s3)" id="note26">abhiññāsu pāramiṅgato</span>.</p>
<p><a class="sc" id="80"></a><a class="ms" id="p_21Bu_163"></a><a class="msdiv" id="msdiv80"></a>Sahassiyamhi lokamhi,<br>
isayo natthi me samā;<br>
Asamo iddhidhammesu,<br>
alabhiṃ īdisaṃ sukhaṃ’.</p>
<p><a class="sc" id="81"></a><a class="ms" id="p_21Bu_164"></a><a class="msdiv" id="msdiv81"></a>­Pallaṅ­kā­bhujane mayhaṃ,<br>
dasasa­hassā­dhi­vāsino;<br>
Mahānādaṃ pavattesuṃ,<br>
‘dhuvaṃ buddho bhavissasi.</p>
<p><a class="sc" id="82"></a><a class="ms" id="p_21Bu_165"></a><a class="msdiv" id="msdiv82"></a>Yā pubbe bodhisattānaṃ,<br>
­pallaṅ­ka­varamā­bhuje;<br>
Nimittāni padissanti,<br>
tāni ajja padissare.</p>
<p><a class="sc" id="83"></a><a class="ms" id="p_21Bu_166"></a><a class="msdiv" id="msdiv83"></a>Sītaṃ byapagataṃ hoti,<br>
uṇhañca upasammati;<br>
Tāni ajja padissanti,<br>
dhuvaṃ buddho bhavissasi.</p>
<p><a class="sc" id="84"></a><a class="ms" id="p_21Bu_167"></a><a class="msdiv" id="msdiv84"></a>Dasasahassī lokadhātū,<br>
nissaddā honti nirākulā;<br>
Tāni ajja padissanti,<br>
dhuvaṃ buddho bhavissasi.</p>
<p><a class="sc" id="85"></a><a class="ms" id="p_21Bu_168"></a><a class="msdiv" id="msdiv85"></a>Mahāvātā na vāyanti,<br>
na sandanti savantiyo;<br>
Tāni ajja padissanti,<br>
dhuvaṃ buddho bhavissasi.</p>
<p><a class="sc" id="86"></a><a class="ms" id="p_21Bu_169"></a><a class="msdiv" id="msdiv86"></a>Thalajā dakajā pupphā,<br>
sabbe pupphanti tāvade;<br>
Tepajja <span class="var" title="pupphitāni (aṭṭha.)" id="note27">pupphitā</span> sabbe,<br>
dhuvaṃ buddho bhavissasi.</p>
<p><a class="sc" id="87"></a><a class="ms" id="p_21Bu_170"></a><a class="msdiv" id="msdiv87"></a>Latā vā yadi vā rukkhā,<br>
phalabhārā honti tāvade;<br>
Tepajja phalitā sabbe,<br>
dhuvaṃ buddho bhavissasi.</p>
<p><a class="sc" id="88"></a><a class="ms" id="p_21Bu_171"></a><a class="msdiv" id="msdiv88"></a>Ākāsaṭṭhā ca bhūmaṭṭhā,<br>
ratanā jotanti tāvade;<br>
Tepajja ratanā jotanti,<br>
dhuvaṃ buddho bhavissasi.</p>
<p><a class="sc" id="89"></a><a class="ms" id="p_21Bu_172"></a><a class="msdiv" id="msdiv89"></a>Mānussakā ca dibbā ca,<br>
turiyā vajjanti tāvade;<br>
Tepajjubho abhiravanti,<br>
dhuvaṃ buddho bhavissasi.</p>
<p><a class="sc" id="90"></a><a class="ms" id="p_21Bu_173"></a><a class="msdiv" id="msdiv90"></a>Vicitrapupphā gaganā,<br>
abhivassanti tāvade;<br>
Tepi ajja pavassanti,<br>
dhuvaṃ buddho bhavissasi.</p>
<p><a class="sc" id="91"></a><a class="pts2ed" id="pts2ed1.15"></a><a class="ms" id="p_21Bu_174"></a><a class="msdiv" id="msdiv91"></a>Mahāsamuddo ābhujati,<br>
dasasahassī pakampati;<br>
Tepajjubho abhiravanti,<br>
dhuvaṃ buddho bhavissasi.</p>
<p><a class="sc" id="92"></a><a class="ms" id="p_21Bu_175"></a><a class="msdiv" id="msdiv92"></a>Nirayepi dasasahasse,<br>
aggī nibbanti tāvade;<br>
Tepajja nibbutā aggī,<br>
dhuvaṃ buddho bhavissasi.</p>
<p><a class="sc" id="93"></a><a class="ms" id="p_21Bu_176"></a><a class="msdiv" id="msdiv93"></a>Vimalo hoti sūriyo,<br>
sabbā dissanti tārakā;<br>
Tepi ajja padissanti,<br>
dhuvaṃ buddho bhavissasi.</p>
<p><a class="sc" id="94"></a><a class="ms" id="p_21Bu_177"></a><a class="msdiv" id="msdiv94"></a><span class="var" title="anovuṭṭhena (s2, s3, mr) | anovaṭṭena (pts1-2)" id="note28">Anovaṭṭhena</span> udakaṃ,<br>
mahiyā ubbhijji tāvade;<br>
Tam­paj­jub­bhij­jate mahiyā,<br>
dhuvaṃ buddho bhavissasi.</p>
<p><a class="sc" id="95"></a><a class="ms" id="p_21Bu_178"></a><a class="msdiv" id="msdiv95"></a>Tārāgaṇā virocanti,<br>
nakkhattā gaganamaṇḍale;<br>
Visākhā candimāyuttā,<br>
dhuvaṃ buddho bhavissasi.</p>
<p><a class="sc" id="96"></a><a class="ms" id="p_21Bu_179"></a><a class="msdiv" id="msdiv96"></a>Bilāsayā darīsayā,<br>
nikkhamanti sakāsayā;<br>
Tepajja āsayā chuddhā,<br>
dhuvaṃ buddho bhavissasi.</p>
<p><a class="sc" id="97"></a><a class="ms" id="p_21Bu_180"></a><a class="msdiv" id="msdiv97"></a>Na honti aratī sattānaṃ,<br>
santuṭṭhā honti tāvade;<br>
Tepajja sabbe santuṭṭhā,<br>
dhuvaṃ buddho bhavissasi.</p>
<p><a class="sc" id="98"></a><a class="pts1ed" id="pts1ed1.12"></a><a class="ms" id="p_21Bu_181"></a><a class="msdiv" id="msdiv98"></a>Rogā tadupasammanti,<br>
jighacchā ca vinassati;<br>
Tāni ajja padissanti,<br>
dhuvaṃ buddho bhavissasi.</p>
<p><a class="sc" id="99"></a><a class="ms" id="p_21Bu_182"></a><a class="msdiv" id="msdiv99"></a>Rāgo tadā tanu hoti,<br>
doso moho vinassati;<br>
Tepajja vigatā sabbe,<br>
dhuvaṃ buddho bhavissasi.</p>
<p><a class="sc" id="100"></a><a class="ms" id="p_21Bu_183"></a><a class="msdiv" id="msdiv100"></a>Bhayaṃ tadā na bhavati,<br>
ajjapetaṃ padissati;<br>
Tena liṅgena jānāma,<br>
dhuvaṃ buddho bhavissasi.</p>
<p><a class="sc" id="101"></a><a class="ms" id="p_21Bu_184"></a><a class="msdiv" id="msdiv101"></a>Rajo­nuddhaṃ­sati uddhaṃ,<br>
ajjapetaṃ padissati;<br>
Tena liṅgena jānāma,<br>
dhuvaṃ buddho bhavissasi.</p>
<p><a class="sc" id="102"></a><a class="ms" id="p_21Bu_185"></a><a class="msdiv" id="msdiv102"></a>Aniṭṭhagandho pakkamati,<br>
dibbagandho pavāyati;<br>
Sopajja vāyati gandho,<br>
dhuvaṃ buddho bhavissasi.</p>
<p><a class="sc" id="103"></a><a class="ms" id="p_21Bu_186"></a><a class="msdiv" id="msdiv103"></a>Sabbe devā padissanti,<br>
ṭhapayitvā arūpino;<br>
Tepajja sabbe dissanti,<br>
dhuvaṃ buddho bhavissasi.</p>
<p><a class="sc" id="104"></a><a class="ms" id="p_21Bu_187"></a><a class="msdiv" id="msdiv104"></a>Yāvatā nirayā nāma,<br>
sabbe dissanti tāvade;<br>
Tepajja sabbe dissanti,<br>
dhuvaṃ buddho bhavissasi.</p>
<p><a class="sc" id="105"></a><a class="ms" id="p_21Bu_188"></a><a class="msdiv" id="msdiv105"></a><span class="var" title="kuḍḍā (bj, pts1-2) | kuṭā (s2, s3)" id="note29">Kuṭṭā</span> kavāṭā selā ca,<br>
na hontāvaraṇā tadā;<br>
Ākāsabhūtā tepajja,<br>
dhuvaṃ buddho bhavissasi.</p>
<p><a class="sc" id="106"></a><a class="ms" id="p_21Bu_189"></a><a class="msdiv" id="msdiv106"></a>Cutī ca upapatti ca,<br>
khaṇe tasmiṃ na vijjati;<br>
Tānipajja padissanti,<br>
dhuvaṃ buddho bhavissasi.</p>
<p><a class="sc" id="107"></a><a class="pts2ed" id="pts2ed1.16"></a><a class="ms" id="p_21Bu_190"></a><a class="msdiv" id="msdiv107"></a>Daḷhaṃ paggaṇha vīriyaṃ,<br>
mā nivatta abhikkama;<br>
Mayampetaṃ vijānāma,<br>
dhuvaṃ buddho bhavissasi’.</p>
<p><a class="sc" id="108"></a><a class="ms" id="p_21Bu_191"></a><a class="msdiv" id="msdiv108"></a>Buddhassa vacanaṃ sutvā,<br>
dasasahassīna cūbhayaṃ;<br>
Tuṭṭhahaṭṭho pamodito,<br>
evaṃ cintesahaṃ tadā.</p>
<p><a class="sc" id="109"></a><a class="ms" id="p_21Bu_192"></a><a class="msdiv" id="msdiv109"></a>‘Advejjhavacanā buddhā,<br>
Amoghavacanā jinā;<br>
Vitathaṃ natthi buddhānaṃ,<br>
Dhuvaṃ buddho bhavāmahaṃ.</p>
<p><a class="sc" id="110"></a><a class="ms" id="p_21Bu_193"></a><a class="msdiv" id="msdiv110"></a>Yathā khittaṃ nabhe leḍḍu,<br>
Dhuvaṃ patati bhūmiyaṃ;<br>
Tatheva buddha­seṭṭhā­naṃ,<br>
Vacanaṃ dhuvasassataṃ;<br>
Vitathaṃ natthi buddhānaṃ,<br>
Dhuvaṃ buddho bhavāmahaṃ.</p>
<p><a class="sc" id="111"></a><a class="ms" id="p_21Bu_194"></a><a class="msdiv" id="msdiv111"></a>Yathāpi sabbasattānaṃ,<br>
Maraṇaṃ dhuvasassataṃ;<br>
Tatheva buddha­seṭṭhā­naṃ,<br>
Vacanaṃ dhuvasassataṃ;<br>
Vitathaṃ natthi buddhānaṃ,<br>
Dhuvaṃ buddho bhavāmahaṃ.</p>
<p><a class="sc" id="112"></a><a class="ms" id="p_21Bu_195"></a><a class="msdiv" id="msdiv112"></a>Yathā rattikkhaye patte,<br>
Sūriyuggamanaṃ dhuvaṃ;<br>
Tatheva buddha­seṭṭhā­naṃ,<br>
Vacanaṃ dhuvasassataṃ;<br>
Vitathaṃ natthi buddhānaṃ,<br>
Dhuvaṃ buddho bhavāmahaṃ.</p>
<p><a class="sc" id="113"></a><a class="ms" id="p_21Bu_196"></a><a class="msdiv" id="msdiv113"></a>Yathā nikkhan­ta­sayanassa,<br>
Sīhassa nadanaṃ dhuvaṃ;<br>
Tatheva buddha­seṭṭhā­naṃ,<br>
Vacanaṃ dhuvasassataṃ;<br>
Vitathaṃ natthi buddhānaṃ,<br>
Dhuvaṃ buddho bhavāmahaṃ.</p>
<p><a class="sc" id="114"></a><a class="pts1ed" id="pts1ed1.13"></a><a class="ms" id="p_21Bu_197"></a><a class="msdiv" id="msdiv114"></a>Yathā āpannasattānaṃ,<br>
Bhāramoropanaṃ dhuvaṃ;<br>
Tatheva buddha­seṭṭhā­naṃ,<br>
Vacanaṃ dhuvasassataṃ;<br>
Vitathaṃ natthi buddhānaṃ,<br>
Dhuvaṃ buddho bhavāmahaṃ.</p>
<p><a class="sc" id="115"></a><a class="ms" id="p_21Bu_198"></a><a class="msdiv" id="msdiv115"></a>Handa buddhakare dhamme,<br>
vicināmi ito cito;<br>
Uddhaṃ adho dasa disā,<br>
yāvatā dhammadhātuyā’.</p>
<p><a class="sc" id="116"></a><a class="ms" id="p_21Bu_199"></a><a class="msdiv" id="msdiv116"></a>Vicinanto tadā dakkhiṃ,<br>
paṭhamaṃ <strong>dānapāramiṃ</strong>;<br>
Pubbakehi mahesīhi,<br>
anuciṇṇaṃ mahāpathaṃ.</p>
<p><a class="sc" id="117"></a><a class="ms" id="p_21Bu_200"></a><a class="msdiv" id="msdiv117"></a>‘Imaṃ tvaṃ paṭhamaṃ tāva,<br>
daḷhaṃ katvā samādiya;<br>
Dānapāramitaṃ gaccha,<br>
yadi bodhiṃ pattumicchasi.</p>
<p><a class="sc" id="118"></a><a class="ms" id="p_21Bu_201"></a><a class="msdiv" id="msdiv118"></a>Yathāpi kumbho sampuṇṇo,<br>
yassa kassaci adhokato;<br>
Vamatevudakaṃ nissesaṃ,<br>
na tattha parirakkhati.</p>
<p><a class="sc" id="119"></a><a class="ms" id="p_21Bu_202"></a><a class="msdiv" id="msdiv119"></a>Tatheva yācake disvā,<br>
hīna­mukkaṭ­ṭha­maj­jhime;<br>
Dadāhi dānaṃ nissesaṃ,<br>
kumbho viya adhokato.</p>
<p><a class="sc" id="120"></a><a class="pts2ed" id="pts2ed1.17"></a><a class="ms" id="p_21Bu_203"></a><a class="msdiv" id="msdiv120"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="121"></a><a class="ms" id="p_21Bu_204"></a><a class="msdiv" id="msdiv121"></a>Vicinanto tadā dakkhiṃ,<br>
dutiyaṃ <strong>sīlapāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="122"></a><a class="ms" id="p_21Bu_205"></a><a class="msdiv" id="msdiv122"></a>‘Imaṃ tvaṃ dutiyaṃ tāva,<br>
daḷhaṃ katvā samādiya;<br>
Sīlapāramitaṃ gaccha,<br>
yadi bodhiṃ pattumicchasi.</p>
<p><a class="sc" id="123"></a><a class="ms" id="p_21Bu_206"></a><a class="msdiv" id="msdiv123"></a>Yathāpi camarī vālaṃ,<br>
kismiñci paṭilaggitaṃ;<br>
Upeti maraṇaṃ tattha,<br>
na vikopeti vāladhiṃ.</p>
<p><a class="sc" id="124"></a><a class="ms" id="p_21Bu_207"></a><a class="msdiv" id="msdiv124"></a>Tatheva tvaṃ catūsu bhūmīsu,<br>
Sīlāni paripūraya;<br>
Parirakkha sabbadā sīlaṃ,<br>
Camarī viya vāladhiṃ.</p>
<p><a class="sc" id="125"></a><a class="ms" id="p_21Bu_208"></a><a class="msdiv" id="msdiv125"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="126"></a><a class="ms" id="p_21Bu_209"></a><a class="msdiv" id="msdiv126"></a>Vicinanto tadā dakkhiṃ,<br>
tatiyaṃ <strong>nekkham­ma­pāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="127"></a><a class="ms" id="p_21Bu_210"></a><a class="msdiv" id="msdiv127"></a>‘Imaṃ tvaṃ tatiyaṃ tāva,<br>
daḷhaṃ katvā samādiya;<br>
Nekkham­ma­pārami­taṃ gaccha,<br>
yadi bodhiṃ pattumicchasi.</p>
<p><a class="sc" id="128"></a><a class="ms" id="p_21Bu_211"></a><a class="msdiv" id="msdiv128"></a>Yathā andughare puriso,<br>
ciravuttho dukhaṭṭito;<br>
Na tattha rāgaṃ janesi,<br>
muttiṃyeva gavesati.</p>
<p><a class="sc" id="129"></a><a class="ms" id="p_21Bu_212"></a><a class="msdiv" id="msdiv129"></a>Tatheva tvaṃ sabbabhave,<br>
passa andughare viya;<br>
Nekkham­mā­bhi­mukho hohi,<br>
bhavato parimuttiyā.</p>
<p><a class="sc" id="130"></a><a class="ms" id="p_21Bu_213"></a><a class="msdiv" id="msdiv130"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="131"></a><a class="ms" id="p_21Bu_214"></a><a class="msdiv" id="msdiv131"></a>Vicinanto tadā dakkhiṃ,<br>
catutthaṃ <strong>paññāpāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="132"></a><a class="pts1ed" id="pts1ed1.14"></a><a class="ms" id="p_21Bu_215"></a><a class="msdiv" id="msdiv132"></a>‘Imaṃ tvaṃ catutthaṃ tāva,<br>
daḷhaṃ katvā samādiya;<br>
Paññāpāramitaṃ gaccha,<br>
yadi bodhiṃ pattumicchasi.</p>
<p><a class="sc" id="133"></a><a class="ms" id="p_21Bu_216"></a><a class="msdiv" id="msdiv133"></a>Yathāpi bhikkhu bhikkhanto,<br>
hīna­mukkaṭ­ṭha­maj­jhime;<br>
Kulāni na vivajjento,<br>
evaṃ labhati yāpanaṃ.</p>
<p><a class="sc" id="134"></a><a class="ms" id="p_21Bu_217"></a><a class="msdiv" id="msdiv134"></a>Tatheva tvaṃ sabbakālaṃ,<br>
paripucchaṃ budhaṃ janaṃ;<br>
Paññāpāramitaṃ gantvā,<br>
sambodhiṃ pāpuṇissasi.</p>
<p><a class="sc" id="135"></a><a class="pts2ed" id="pts2ed1.18"></a><a class="ms" id="p_21Bu_218"></a><a class="msdiv" id="msdiv135"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="136"></a><a class="ms" id="p_21Bu_219"></a><a class="msdiv" id="msdiv136"></a>Vicinanto tadā dakkhiṃ,<br>
pañcamaṃ <strong>vīriyapāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="137"></a><a class="ms" id="p_21Bu_220"></a><a class="msdiv" id="msdiv137"></a>‘Imaṃ tvaṃ pañcamaṃ tāva,<br>
daḷhaṃ katvā samādiya;<br>
Vīriya­pārami­taṃ gaccha,<br>
yadi bodhiṃ pattumicchasi.</p>
<p><a class="sc" id="138"></a><a class="ms" id="p_21Bu_221"></a><a class="msdiv" id="msdiv138"></a>Yathāpi sīho migarājā,<br>
nisaj­jaṭ­ṭhāna­caṅkame;<br>
Alīnavīriyo hoti,<br>
paggahitamano sadā.</p>
<p><a class="sc" id="139"></a><a class="ms" id="p_21Bu_222"></a><a class="msdiv" id="msdiv139"></a>Tatheva <span class="var" title="tvaṃpi (bj, pts1)" id="note30">tvaṃ</span> sabbabhave,<br>
paggaṇha vīriyaṃ daḷhaṃ;<br>
Vīriya­pārami­taṃ gantvā,<br>
sambodhiṃ pāpuṇissasi.</p>
<p><a class="sc" id="140"></a><a class="ms" id="p_21Bu_223"></a><a class="msdiv" id="msdiv140"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="141"></a><a class="ms" id="p_21Bu_224"></a><a class="msdiv" id="msdiv141"></a>Vicinanto tadā dakkhiṃ,<br>
chaṭṭhamaṃ <strong>khantipāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="142"></a><a class="ms" id="p_21Bu_225"></a><a class="msdiv" id="msdiv142"></a>‘Imaṃ tvaṃ chaṭṭhamaṃ tāva,<br>
daḷhaṃ katvā samādiya;<br>
Tattha advejjhamānaso,<br>
sambodhiṃ pāpuṇissasi.</p>
<p><a class="sc" id="143"></a><a class="ms" id="p_21Bu_226"></a><a class="msdiv" id="msdiv143"></a>Yathāpi pathavī nāma,<br>
sucimpi asucimpi ca;<br>
Sabbaṃ sahati nikkhepaṃ,<br>
na karoti paṭighaṃ tayā.</p>
<p><a class="sc" id="144"></a><a class="ms" id="p_21Bu_227"></a><a class="msdiv" id="msdiv144"></a>Tatheva tvampi sabbesaṃ,<br>
sammā­nā­vamā­nak­khamo;<br>
Khan­ti­pārami­taṃ gantvā,<br>
sambodhiṃ pāpuṇissasi.</p>
<p><a class="sc" id="145"></a><a class="ms" id="p_21Bu_228"></a><a class="msdiv" id="msdiv145"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="146"></a><a class="ms" id="p_21Bu_229"></a><a class="msdiv" id="msdiv146"></a>Vicinanto tadā dakkhiṃ,<br>
sattamaṃ <strong>saccapāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="147"></a><a class="ms" id="p_21Bu_230"></a><a class="msdiv" id="msdiv147"></a>‘Imaṃ tvaṃ sattamaṃ tāva,<br>
daḷhaṃ katvā samādiya;<br>
Tattha advejjhavacano,<br>
sambodhiṃ pāpuṇissasi.</p>
<p><a class="sc" id="148"></a><a class="ms" id="p_21Bu_231"></a><a class="msdiv" id="msdiv148"></a>Yathāpi osadhī nāma,<br>
tulābhūtā sadevake;<br>
Samaye utuvasse vā,<br>
na vokkamati vīthito.</p>
<p><a class="sc" id="149"></a><a class="ms" id="p_21Bu_232"></a><a class="msdiv" id="msdiv149"></a>Tatheva tvampi saccesu,<br>
mā vokkama hi vīthito;<br>
Saccapāramitaṃ gantvā,<br>
sambodhiṃ pāpuṇissasi.</p>
<p><a class="sc" id="150"></a><a class="pts2ed" id="pts2ed1.19"></a><a class="ms" id="p_21Bu_233"></a><a class="msdiv" id="msdiv150"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="151"></a><a class="pts1ed" id="pts1ed1.15"></a><a class="ms" id="p_21Bu_234"></a><a class="msdiv" id="msdiv151"></a>Vicinanto tadā dakkhiṃ,<br>
Aṭṭhamaṃ <strong>adhiṭṭhā­na­pāramiṃ</strong>;<br>
Pubbakehi mahesīhi,<br>
Āsevi­ta­nisevi­taṃ.</p>
<p><a class="sc" id="152"></a><a class="ms" id="p_21Bu_235"></a><a class="msdiv" id="msdiv152"></a>‘Imaṃ tvaṃ aṭṭhamaṃ tāva,<br>
daḷhaṃ katvā samādiya;<br>
Tattha tvaṃ acalo hutvā,<br>
sambodhiṃ pāpuṇissasi.</p>
<p><a class="sc" id="153"></a><a class="ms" id="p_21Bu_236"></a><a class="msdiv" id="msdiv153"></a>Yathāpi pabbato selo,<br>
acalo suppatiṭṭhito;<br>
Na kampati bhusavātehi,<br>
sakaṭṭhāneva tiṭṭhati.</p>
<p><a class="sc" id="154"></a><a class="ms" id="p_21Bu_237"></a><a class="msdiv" id="msdiv154"></a>Tatheva tvampi adhiṭṭhāne,<br>
Sabbadā acalo bhava;<br>
Adhiṭṭhā­na­pārami­taṃ gantvā,<br>
Sambodhiṃ pāpuṇissasi.</p>
<p><a class="sc" id="155"></a><a class="ms" id="p_21Bu_238"></a><a class="msdiv" id="msdiv155"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="156"></a><a class="ms" id="p_21Bu_239"></a><a class="msdiv" id="msdiv156"></a>Vicinanto tadā dakkhiṃ,<br>
navamaṃ <strong>mettāpāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="157"></a><a class="ms" id="p_21Bu_240"></a><a class="msdiv" id="msdiv157"></a>‘Imaṃ tvaṃ navamaṃ tāva,<br>
daḷhaṃ katvā samādiya;<br>
Mettāya asamo hohi,<br>
yadi bodhiṃ pattumicchasi.</p>
<p><a class="sc" id="158"></a><a class="ms" id="p_21Bu_241"></a><a class="msdiv" id="msdiv158"></a>Yathāpi udakaṃ nāma,<br>
kalyāṇe pāpake jane;<br>
Samaṃ pharati sītena,<br>
pavāheti rajomalaṃ.</p>
<p><a class="sc" id="159"></a><a class="ms" id="p_21Bu_242"></a><a class="msdiv" id="msdiv159"></a>Tatheva tvaṃ hitāhite,<br>
samaṃ mettāya bhāvaya;<br>
Mettāpāramitaṃ gantvā,<br>
sambodhiṃ pāpuṇissasi.</p>
<p><a class="sc" id="160"></a><a class="ms" id="p_21Bu_243"></a><a class="msdiv" id="msdiv160"></a>Na hete ettakāyeva,<br>
buddhadhammā bhavissare;<br>
Aññepi vicinissāmi,<br>
ye dhammā bodhipācanā’.</p>
<p><a class="sc" id="161"></a><a class="ms" id="p_21Bu_244"></a><a class="msdiv" id="msdiv161"></a>Vicinanto tadā dakkhiṃ,<br>
dasamaṃ <strong>upekkhāpāramiṃ</strong>;<br>
Pubbakehi mahesīhi,<br>
āsevi­ta­nisevi­taṃ.</p>
<p><a class="sc" id="162"></a><a class="ms" id="p_21Bu_245"></a><a class="msdiv" id="msdiv162"></a>‘Imaṃ tvaṃ dasamaṃ tāva,<br>
daḷhaṃ katvā samādiya;<br>
Tulābhūto daḷho hutvā,<br>
sambodhiṃ pāpuṇissasi.</p>
<p><a class="sc" id="163"></a><a class="ms" id="p_21Bu_246"></a><a class="msdiv" id="msdiv163"></a>Yathāpi pathavī nāma,<br>
nikkhittaṃ asuciṃ suciṃ;<br>
Upekkhati ubhopete,<br>
kopānuna­ya­vajjitā.</p>
<p><a class="sc" id="164"></a><a class="ms" id="p_21Bu_247"></a><a class="msdiv" id="msdiv164"></a>Tatheva tvaṃ sukhadukkhe,<br>
tulābhūto sadā bhava;<br>
Upekkhā­pārami­taṃ gantvā,<br>
sambodhiṃ pāpuṇissasi.</p>
<p><a class="sc" id="165"></a><a class="pts2ed" id="pts2ed1.20"></a><a class="ms" id="p_21Bu_248"></a><a class="msdiv" id="msdiv165"></a>Ettakāyeva te loke,<br>
ye dhammā bodhipācanā;<br>
Tatuddhaṃ natthi aññatra,<br>
daḷhaṃ tattha patiṭṭhaha’.</p>
<p><a class="sc" id="166"></a><a class="ms" id="p_21Bu_249"></a><a class="msdiv" id="msdiv166"></a>Ime dhamme sammasato,<br>
sabhāvasa­ra­sa­lak­khaṇe;<br>
Dhammatejena vasudhā,<br>
dasasahassī pakampatha.</p>
<p><a class="sc" id="167"></a><a class="ms" id="p_21Bu_250"></a><a class="msdiv" id="msdiv167"></a>Calatī ravatī pathavī,<br>
ucchuyantaṃva pīḷitaṃ;<br>
Telayante yathā cakkaṃ,<br>
evaṃ kampati medanī.</p>
<p><a class="sc" id="168"></a><a class="ms" id="p_21Bu_251"></a><a class="msdiv" id="msdiv168"></a>Yāvatā parisā āsi,<br>
buddhassa parivesane;<br>
Pavedhamānā sā tattha,<br>
mucchitā seti bhūmiyaṃ.</p>
<p><a class="sc" id="169"></a><a class="ms" id="p_21Bu_252"></a><a class="msdiv" id="msdiv169"></a>Ghaṭā­neka­sahas­sāni,<br>
kumbhīnañca satā bahū;<br>
Sañ­cuṇṇama­thitā tattha,<br>
aññamaññaṃ paghaṭṭitā.</p>
<p><a class="sc" id="170"></a><a class="pts1ed" id="pts1ed1.16"></a><a class="ms" id="p_21Bu_253"></a><a class="msdiv" id="msdiv170"></a>Ubbiggā tasitā bhītā,<br>
bhantā <span class="var" title="vyādhitamānasā (pts1-2) | byāthitamānasā (c1)" id="note31">byathitamānasā</span>;<br>
Mahājanā samāgamma,<br>
dīpaṅka­ra­mupāga­muṃ.</p>
<p><a class="sc" id="171"></a><a class="ms" id="p_21Bu_254"></a><a class="msdiv" id="msdiv171"></a>‘Kiṃ bhavissati lokassa,<br>
kalyāṇamatha pāpakaṃ;<br>
Sabbo upadduto loko,<br>
taṃ vinodehi cakkhuma’.</p>
<p><a class="sc" id="172"></a><a class="ms" id="p_21Bu_255"></a><a class="msdiv" id="msdiv172"></a>Tesaṃ tadā saññapesi,<br>
dīpaṅkaro mahāmuni;<br>
‘Visaṭṭhā hotha mā <span class="var" title="bhātha (sabbattha)" id="note32">bhetha</span>,<br>
imasmiṃ pathavikampane.</p>
<p><a class="sc" id="173"></a><a class="ms" id="p_21Bu_256"></a><a class="msdiv" id="msdiv173"></a>Yamahaṃ ajja byākāsiṃ,<br>
buddho loke bhavissati;<br>
Eso sammasati dhammaṃ,<br>
pubbakaṃ jinasevitaṃ.</p>
<p><a class="sc" id="174"></a><a class="ms" id="p_21Bu_257"></a><a class="msdiv" id="msdiv174"></a>Tassa sammasato dhammaṃ,<br>
buddhabhūmiṃ asesato;<br>
Tenāyaṃ kampitā pathavī,<br>
dasasahassī sadevake’.</p>
<p><a class="sc" id="175"></a><a class="ms" id="p_21Bu_258"></a><a class="msdiv" id="msdiv175"></a>Buddhassa vacanaṃ sutvā,<br>
mano nibbāyi tāvade;<br>
Sabbe maṃ upasaṅkamma,<br>
punāpi abhivandisuṃ.</p>
<p><a class="sc" id="176"></a><a class="ms" id="p_21Bu_259"></a><a class="msdiv" id="msdiv176"></a>Samādiyitvā buddhaguṇaṃ,<br>
daḷhaṃ katvāna mānasaṃ;<br>
Dīpaṅkaraṃ namassitvā,<br>
āsanā vuṭṭhahiṃ tadā.</p>
<p><a class="sc" id="177"></a><a class="ms" id="p_21Bu_260"></a><a class="msdiv" id="msdiv177"></a>Dibbaṃ mānusakaṃ pupphaṃ,<br>
devā mānusakā ubho;<br>
Samokiranti pupphehi,<br>
vuṭṭhahantassa āsanā.</p>
<p><a class="sc" id="178"></a><a class="ms" id="p_21Bu_261"></a><a class="msdiv" id="msdiv178"></a>Vedayanti ca te sotthiṃ,<br>
devā mānusakā ubho;<br>
‘Mahantaṃ patthitaṃ tuyhaṃ,<br>
taṃ labhassu yathicchitaṃ.</p>
<p><a class="sc" id="179"></a><a class="ms" id="p_21Bu_262"></a><a class="msdiv" id="msdiv179"></a>Sabbītiyo vivajjantu,<br>
Soko rogo vinassatu;<br>
Mā te <span class="var" title="bhavat­vantarāyo (bj, s2, s3, pts2) | bhavan­t­vantarāyo (pts1)" id="note33">bhavan­t­vantarāyā</span>,<br>
Phusa khippaṃ bodhimuttamaṃ.</p>
<p><a class="sc" id="180"></a><a class="ms" id="p_21Bu_263"></a><a class="msdiv" id="msdiv180"></a>Yathāpi samaye patte,<br>
pupphanti pupphino dumā;<br>
Tatheva tvaṃ mahāvīra,<br>
buddhañāṇena pupphasi.</p>
<p><a class="sc" id="181"></a><a class="pts2ed" id="pts2ed1.21"></a><a class="ms" id="p_21Bu_264"></a><a class="msdiv" id="msdiv181"></a>Yathā ye keci sambuddhā,<br>
pūrayuṃ dasa pāramī;<br>
Tatheva tvaṃ mahāvīra,<br>
pūraya dasa pāramī.</p>
<p><a class="sc" id="182"></a><a class="ms" id="p_21Bu_265"></a><a class="msdiv" id="msdiv182"></a>Yathā ye keci sambuddhā,<br>
bodhimaṇḍamhi bujjhare;<br>
Tatheva tvaṃ mahāvīra,<br>
bujjhassu jinabodhiyaṃ.</p>
<p><a class="sc" id="183"></a><a class="ms" id="p_21Bu_266"></a><a class="msdiv" id="msdiv183"></a>Yathā ye keci sambuddhā,<br>
dhammacakkaṃ pavattayuṃ;<br>
Tatheva tvaṃ mahāvīra,<br>
dhammacakkaṃ pavattaya.</p>
<p><a class="sc" id="184"></a><a class="ms" id="p_21Bu_267"></a><a class="msdiv" id="msdiv184"></a>Puṇṇamāye yathā cando,<br>
parisuddho virocati;<br>
Tatheva tvaṃ puṇṇamano,<br>
viroca dasasahassiyaṃ.</p>
<p><a class="sc" id="185"></a><a class="ms" id="p_21Bu_268"></a><a class="msdiv" id="msdiv185"></a>Rāhumutto yathā sūriyo,<br>
tāpena atirocati;<br>
Tatheva lokā muñcitvā,<br>
viroca siriyā tuvaṃ.</p>
<p><a class="sc" id="186"></a><a class="ms" id="p_21Bu_269"></a><a class="msdiv" id="msdiv186"></a>Yathā yā kāci nadiyo,<br>
osaranti mahodadhiṃ;<br>
Evaṃ sadevakā lokā,<br>
osarantu tavantike’.</p>
<p><a class="sc" id="187"></a><a class="ms" id="p_21Bu_270"></a><a class="msdiv" id="msdiv187"></a>Tehi thutappasattho so,<br>
Dasa dhamme samādiya;<br>
Te dhamme paripūrento,<br>
Pavanaṃ pāvisī tadā”ti. (268)</p>
</blockquote>
<p class="endsutta"><a class="sc" id="188"></a><a class="ms" id="p_21Bu_271"></a><span class="var" title="sumedhakathā (bj, s2, s3, pts2) | sume­dha­vatthu­ka­thā (pts1)" id="note34">Sume­dha­pattha­nā­kathā</span> niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
