<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="bv15">
<article>
<div class="hgroup">
<p class="division">Buddhavaṃsa</p>
<h1><span class="var" title="piyadas­si­buddha­vaṃso (pts1-2)" id="note80">15 Piyadas­sī­buddha­vaṃsa</span></h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed1.59"></a><a class="ms" id="p_21Bu_667"></a><a class="msdiv" id="msdiv1"></a>“Sujātassa aparena,<br>
sayambhū lokanāyako;<br>
Durāsado asamasamo,<br>
piyadassī mahāyaso.</p>
<p><a class="sc" id="2"></a><a class="ms" id="p_21Bu_668"></a><a class="msdiv" id="msdiv2"></a>Sopi buddho amitayaso,<br>
ādiccova virocati;<br>
Sabbaṃ tamaṃ nihantvāna,<br>
dhammacakkaṃ pavattayi.</p>
<p><a class="sc" id="3"></a><a class="ms" id="p_21Bu_669"></a><a class="msdiv" id="msdiv3"></a>Tassāpi atulatejassa,<br>
Ahesuṃ abhisamayā tayo;<br>
Koṭi­sata­sahas­sā­naṃ,<br>
Paṭha­mā­bhisa­mayo ahu.</p>
<p><a class="sc" id="4"></a><a class="ms" id="p_21Bu_670"></a><a class="msdiv" id="msdiv4"></a>Sudassano devarājā,<br>
micchā­diṭṭhi­ma­rocayi;<br>
Tassa diṭṭhiṃ vinodento,<br>
satthā dhammamadesayi.</p>
<p><a class="sc" id="5"></a><a class="ms" id="p_21Bu_671"></a><a class="msdiv" id="msdiv5"></a>Janasannipāto atulo,<br>
mahāsannipatī tadā;<br>
Navuti­koṭi­sahas­sā­naṃ,<br>
dutiyā­bhisa­mayo ahu.</p>
<p><a class="sc" id="6"></a><a class="ms" id="p_21Bu_672"></a><a class="msdiv" id="msdiv6"></a>Yadā doṇamukhaṃ hatthiṃ,<br>
vinesi narasārathi;<br>
Asīti­koṭi­sahas­sā­naṃ,<br>
tatiyā­bhisa­mayo ahu.</p>
<p><a class="sc" id="7"></a><a class="ms" id="p_21Bu_673"></a><a class="msdiv" id="msdiv7"></a>Sannipātā tayo āsuṃ,<br>
tassāpi piyadassino;<br>
Koṭi­sata­sahas­sā­naṃ,<br>
paṭhamo āsi samāgamo.</p>
<p><a class="sc" id="8"></a><a class="ms" id="p_21Bu_674"></a><a class="msdiv" id="msdiv8"></a>Tato paraṃ navutikoṭī,<br>
samiṃsu ekato munī;<br>
Tatiye sannipātamhi,<br>
asītikoṭiyo ahū.</p>
<p><a class="sc" id="9"></a><a class="ms" id="p_21Bu_675"></a><a class="msdiv" id="msdiv9"></a>Ahaṃ tena samayena,<br>
kassapo nāma <span class="var" title="māṇavo (s2, s3, km, mr)" id="note81">brāhmaṇo</span>;<br>
Ajjhāyako mantadharo,<br>
tiṇṇaṃ vedāna pāragū.</p>
<p><a class="sc" id="10"></a><a class="ms" id="p_21Bu_676"></a><a class="msdiv" id="msdiv10"></a>Tassa dhammaṃ suṇitvāna,<br>
pasādaṃ janayiṃ ahaṃ;<br>
Koṭi­sata­sahas­sehi,<br>
saṃghārāmaṃ amāpayiṃ.</p>
<p><a class="sc" id="11"></a><a class="ms" id="p_21Bu_677"></a><a class="msdiv" id="msdiv11"></a>Tassa datvāna ārāmaṃ,<br>
haṭṭho saṃviggamānaso;<br>
<span class="var" title="saraṇaṃ pañcasīlañca (bj, pts1-2)" id="note82">Saraṇe pañca sīle ca</span>,<br>
daḷhaṃ katvā samādiyiṃ.</p>
<p><a class="sc" id="12"></a><a class="ms" id="p_21Bu_678"></a><a class="msdiv" id="msdiv12"></a>Sopi maṃ buddho byākāsi,<br>
saṃghamajjhe nisīdiya;<br>
‘Aṭṭhārase kappasate,<br>
ayaṃ buddho bhavissati.</p>
<p><a class="sc" id="13"></a><a class="pts1ed" id="pts1ed.42"></a><a class="ms" id="p_21Bu_679"></a><a class="msdiv" id="msdiv13"></a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class="sc" id="14"></a><a class="ms" id="p_21Bu_680"></a><a class="msdiv" id="msdiv14"></a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vata­ma­dhiṭṭhā­siṃ,<br>
dasa­pārami­pūriyā.</p>
<p><a class="sc" id="15"></a><a class="pts2ed" id="pts2ed1.60"></a><a class="ms" id="p_21Bu_681"></a><a class="msdiv" id="msdiv15"></a>Sudhaññaṃ nāma nagaraṃ,<br>
sudatto nāma khattiyo;<br>
Candā nāmāsi janikā,<br>
piyadassissa satthuno.</p>
<p><a class="sc" id="16"></a><a class="ms" id="p_21Bu_682"></a><a class="msdiv" id="msdiv16"></a>Nava­vassa­sahas­sāni,<br>
Agāraṃ ajjha so vasi;<br>
Sunim­ma­la­vimala­giri­guhā,<br>
Tayo pāsādamuttamā.</p>
<p><a class="sc" id="17"></a><a class="ms" id="p_21Bu_683"></a><a class="msdiv" id="msdiv17"></a>Tet­tiṃ­sa­sahas­sāni ca,<br>
Nāriyo samalaṅkatā;<br>
Vimalā nāma nārī ca,<br>
Kañcanāveḷo nāma atrajo.</p>
<p><a class="sc" id="18"></a><a class="ms" id="p_21Bu_684"></a><a class="msdiv" id="msdiv18"></a>Nimitte caturo disvā,<br>
rathayānena nikkhami;<br>
Chamāsaṃ padhānacāraṃ,<br>
acarī purisuttamo.</p>
<p><a class="sc" id="19"></a><a class="ms" id="p_21Bu_685"></a><a class="msdiv" id="msdiv19"></a>Brahmunā yācito santo,<br>
piyadassī mahāmuni;<br>
Vatti cakkaṃ mahāvīro,<br>
usabhuyyāne manorame.</p>
<p><a class="sc" id="20"></a><a class="ms" id="p_21Bu_686"></a><a class="msdiv" id="msdiv20"></a>Pālito sabbadassī ca,<br>
ahesuṃ aggasāvakā;<br>
Sobhito nāmupaṭṭhāko,<br>
piyadassissa satthuno.</p>
<p><a class="sc" id="21"></a><a class="ms" id="p_21Bu_687"></a><a class="msdiv" id="msdiv21"></a>Sujātā dhammadinnā ca,<br>
ahesuṃ aggasāvikā;<br>
Bodhi tassa bhagavato,<br>
kakudhoti pavuccati.</p>
<p><a class="sc" id="22"></a><a class="ms" id="p_21Bu_688"></a><a class="msdiv" id="msdiv22"></a>Sandhako dhammako ceva,<br>
ahesuṃ aggupaṭṭhakā;<br>
Visākhā dhammadinnā ca,<br>
ahesuṃ aggupaṭṭhikā.</p>
<p><a class="sc" id="23"></a><a class="ms" id="p_21Bu_689"></a><a class="msdiv" id="msdiv23"></a>Sopi buddho amitayaso,<br>
dvattiṃ­sa­vara­lak­khaṇo;<br>
Asīti­hattha­mubbedho,<br>
sālarājāva dissati.</p>
<p><a class="sc" id="24"></a><a class="ms" id="p_21Bu_690"></a><a class="msdiv" id="msdiv24"></a>Aggi­canda­sūriyā­naṃ,<br>
natthi tādisikā pabhā;<br>
Yathā ahu pabhā tassa,<br>
asamassa mahesino.</p>
<p><a class="sc" id="25"></a><a class="ms" id="p_21Bu_691"></a><a class="msdiv" id="msdiv25"></a>Tassāpi devadevassa,<br>
āyu tāvatakaṃ ahu;<br>
Navuti­vassa­sahas­sāni,<br>
loke aṭṭhāsi cakkhumā.</p>
<p><a class="sc" id="26"></a><a class="ms" id="p_21Bu_692"></a><a class="msdiv" id="msdiv26"></a>Sopi buddho asamasamo,<br>
Yugānipi tāni atuliyāni;<br>
Sabbaṃ tamantarahitaṃ,<br>
Nanu rittā sabbasaṅkhārā.</p>
<p><a class="sc" id="27"></a><a class="ms" id="p_21Bu_693"></a><a class="msdiv" id="msdiv27"></a>Piyadassī munivaro,<br>
Assat­thā­rā­mamhi nibbuto;<br>
Tatthevassa jinathūpo,<br>
Tīṇi­yoja­na­muggato”ti. (678)</p>
</blockquote>
<p class="endsutta"><a class="sc" id="28"></a><a class="ms" id="p_21Bu_694"></a><span class="var" title="piyadas­si­buddha­vaṃso (s2, s3)" id="note83">Piyadassissa bhagavato vaṃso</span> terasamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
