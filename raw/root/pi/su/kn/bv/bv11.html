<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="bv11">
<article>
<div class="hgroup">
<p class="division">Buddhavaṃsa</p>
<h1>11. Nārada­buddha­vaṃsa</h1>
</div>
<blockquote class="gatha">
<p><a class="sc" id="1"></a><a class="pts1ed" id="pts1ed.33"></a><a class="pts2ed" id="pts2ed1.47"></a><a class="ms" id="p_21Bu_532"></a><a class="msdiv" id="msdiv1"></a>“Padumassa aparena,<br>
sambuddho dvipaduttamo;<br>
Nārado nāma nāmena,<br>
asamo appaṭipuggalo.</p>
<p><a class="sc" id="2"></a><a class="ms" id="p_21Bu_533"></a><a class="msdiv" id="msdiv2"></a>So buddho cakkavattissa,<br>
jeṭṭho dayitaoraso;<br>
Āmukka­mālābha­raṇo,<br>
uyyānaṃ upasaṅkami.</p>
<p><a class="sc" id="3"></a><a class="ms" id="p_21Bu_534"></a><a class="msdiv" id="msdiv3"></a>Tatthāsi rukkho yasavipulo,<br>
Abhirūpo brahā suci;<br>
Tamajjhapatvā upanisīdi,<br>
Mahāsoṇassa heṭṭhato.</p>
<p><a class="sc" id="4"></a><a class="ms" id="p_21Bu_535"></a><a class="msdiv" id="msdiv4"></a>Tattha ñāṇavaruppajji,<br>
anantaṃ vajirūpamaṃ;<br>
Tena vicini saṅkhāre,<br>
<span class="var" title="... kujjataṃ (s2, s3, km)" id="note63">ukkujja­ma­va­kujja­kaṃ</span>.</p>
<p><a class="sc" id="5"></a><a class="ms" id="p_21Bu_536"></a><a class="msdiv" id="msdiv5"></a>Tattha sabbakilesāni,<br>
asesa­mabhi­vāhayi;<br>
Pāpuṇī kevalaṃ bodhiṃ,<br>
buddhañāṇe ca cuddasa.</p>
<p><a class="sc" id="6"></a><a class="ms" id="p_21Bu_537"></a><a class="msdiv" id="msdiv6"></a>Pāpuṇitvāna sambodhiṃ,<br>
dhammacakkaṃ pavattayi;<br>
Koṭi­sata­sahas­sā­naṃ,<br>
paṭha­mā­bhisa­mayo ahu.</p>
<p><a class="sc" id="7"></a><a class="ms" id="p_21Bu_538"></a><a class="msdiv" id="msdiv7"></a>Mahādoṇaṃ nāgarājaṃ,<br>
vinayanto mahāmuni;<br>
Pāṭiheraṃ tadākāsi,<br>
dassayanto sadevake.</p>
<p><a class="sc" id="8"></a><a class="ms" id="p_21Bu_539"></a><a class="msdiv" id="msdiv8"></a>Tadā devamanussānaṃ,<br>
tamhi dhammap­pakāsane;<br>
Navuti­koṭi­sahas­sāni,<br>
tariṃsu sabbasaṃsayaṃ.</p>
<p><a class="sc" id="9"></a><a class="ms" id="p_21Bu_540"></a><a class="msdiv" id="msdiv9"></a>Yamhi kāle mahāvīro,<br>
ovadī sakamatrajaṃ;<br>
Asīti­koṭi­sahas­sā­naṃ,<br>
tatiyā­bhisa­mayo ahu.</p>
<p><a class="sc" id="10"></a><a class="ms" id="p_21Bu_541"></a><a class="msdiv" id="msdiv10"></a>Sannipātā tayo āsuṃ,<br>
nāradassa mahesino;<br>
Koṭi­sata­sahas­sā­naṃ,<br>
paṭhamo āsi samāgamo.</p>
<p><a class="sc" id="11"></a><a class="ms" id="p_21Bu_542"></a><a class="msdiv" id="msdiv11"></a>Yadā buddho buddhaguṇaṃ,<br>
sanidānaṃ pakāsayi;<br>
Navuti­koṭi­sahas­sāni,<br>
samiṃsu vimalā tadā.</p>
<p><a class="sc" id="12"></a><a class="ms" id="p_21Bu_543"></a><a class="msdiv" id="msdiv12"></a>Yadā verocano nāgo,<br>
dānaṃ dadāti satthuno;<br>
Tadā samiṃsu jinaputtā,<br>
asīti­sata­sahas­siyo.</p>
<p><a class="sc" id="13"></a><a class="ms" id="p_21Bu_544"></a><a class="msdiv" id="msdiv13"></a>Ahaṃ tena samayena,<br>
jaṭilo uggatāpano;<br>
Antalikkhacaro āsiṃ,<br>
pañcābhiññāsu pāragū.</p>
<p><a class="sc" id="14"></a><a class="ms" id="p_21Bu_545"></a><a class="msdiv" id="msdiv14"></a>Tadāpāhaṃ asamasamaṃ,<br>
sasaṃghaṃ saparijjanaṃ;<br>
Annapānena tappetvā,<br>
canda­ne­nābhi­pū­jayiṃ.</p>
<p><a class="sc" id="15"></a><a class="pts2ed" id="pts2ed1.48"></a><a class="ms" id="p_21Bu_546"></a><a class="msdiv" id="msdiv15"></a>Sopi maṃ tadā byākāsi,<br>
nārado lokanāyako;<br>
‘Aparimeyyito kappe,<br>
ayaṃ buddho bhavissati.</p>
<p><a class="sc" id="16"></a><a class="ms" id="p_21Bu_547"></a><a class="msdiv" id="msdiv16"></a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class="sc" id="17"></a><a class="pts1ed" id="pts1ed.34"></a><a class="ms" id="p_21Bu_548"></a><a class="msdiv" id="msdiv17"></a>Tassāpi vacanaṃ sutvā,<br>
bhiyyo hāsetva mānasaṃ;<br>
Adhiṭṭhahiṃ vataṃ uggaṃ,<br>
dasa­pārami­pūriyā.</p>
<p><a class="sc" id="18"></a><a class="ms" id="p_21Bu_549"></a><a class="msdiv" id="msdiv18"></a>Nagaraṃ dhaññavatī nāma,<br>
sudevo nāma khattiyo;<br>
Anomā nāma janikā,<br>
nāradassa mahesino.</p>
<p><a class="sc" id="19"></a><a class="ms" id="p_21Bu_550"></a><a class="msdiv" id="msdiv19"></a>Nava­vassa­sahas­sāni,<br>
agāraṃ ajjha so vasi;<br>
Jito vijitābhirāmo,<br>
tayo pāsādamuttamā.</p>
<p><a class="sc" id="20"></a><a class="ms" id="p_21Bu_551"></a><a class="msdiv" id="msdiv20"></a>Ticattā­rīsa­sahas­sāni,<br>
nāriyo samalaṅkatā;<br>
Vijitasenā nāma nārī,<br>
nanduttaro nāma atrajo.</p>
<p><a class="sc" id="21"></a><a class="ms" id="p_21Bu_552"></a><a class="msdiv" id="msdiv21"></a>Nimitte caturo disvā,<br>
Padasā gamanena nikkhami;<br>
Sattāhaṃ padhānacāraṃ,<br>
Acarī <span class="var" title="lokanāyako (bj, pts1-2, mr)" id="note64">purisuttamo</span>.</p>
<p><a class="sc" id="22"></a><a class="ms" id="p_21Bu_553"></a><a class="msdiv" id="msdiv22"></a>Brahmunā yācito santo,<br>
nārado lokanāyako;<br>
Vatti cakkaṃ mahāvīro,<br>
dhanañ­cuyyāna­muttame.</p>
<p><a class="sc" id="23"></a><a class="ms" id="p_21Bu_554"></a><a class="msdiv" id="msdiv23"></a>Bhaddasālo jitamitto,<br>
ahesuṃ aggasāvakā;<br>
Vāseṭṭho nāmupaṭṭhāko,<br>
nāradassa mahesino.</p>
<p><a class="sc" id="24"></a><a class="ms" id="p_21Bu_555"></a><a class="msdiv" id="msdiv24"></a>Uttarā phaggunī ceva,<br>
ahesuṃ aggasāvikā;<br>
Bodhi tassa bhagavato,<br>
mahāsoṇoti vuccati.</p>
<p><a class="sc" id="25"></a><a class="ms" id="p_21Bu_556"></a><a class="msdiv" id="msdiv25"></a>Uggarindo vasabho ca,<br>
ahesuṃ aggupaṭṭhakā;<br>
Indāvarī ca <span class="var" title="undī (bj) | gaṇḍī (s2, s3, km) | caṇdī (pts1-2)" id="note65">vaṇḍī</span> ca,<br>
ahesuṃ aggupaṭṭhikā.</p>
<p><a class="sc" id="26"></a><a class="ms" id="p_21Bu_557"></a><a class="msdiv" id="msdiv26"></a>Aṭṭhā­sī­ti­ratanāni,<br>
accuggato mahāmuni;<br>
Kañ­canag­ghi­yasaṅkāso,<br>
dasasahassī virocati.</p>
<p><a class="sc" id="27"></a><a class="ms" id="p_21Bu_558"></a><a class="msdiv" id="msdiv27"></a>Tassa byāmappabhā kāyā,<br>
niddhāvati disodisaṃ;<br>
Nirantaraṃ divārattiṃ,<br>
yojanaṃ pharate sadā.</p>
<p><a class="sc" id="28"></a><a class="ms" id="p_21Bu_559"></a><a class="msdiv" id="msdiv28"></a>Na keci tena samayena,<br>
samantā yojane janā;<br>
Ukkāpadīpe ujjālenti,<br>
buddharaṃsīhi otthaṭā.</p>
<p><a class="sc" id="29"></a><a class="ms" id="p_21Bu_560"></a><a class="msdiv" id="msdiv29"></a>Navuti­vassa­sahas­sāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class="sc" id="30"></a><a class="pts2ed" id="pts2ed1.49"></a><a class="ms" id="p_21Bu_561"></a><a class="msdiv" id="msdiv30"></a>Yathā uḷūhi gaganaṃ,<br>
vicittaṃ upasobhati;<br>
Tatheva sāsanaṃ tassa,<br>
arahantehi sobhati.</p>
<p><a class="sc" id="31"></a><a class="ms" id="p_21Bu_562"></a><a class="msdiv" id="msdiv31"></a>Saṃsārasotaṃ taraṇāya,<br>
sesake paṭipannake;<br>
Dhammasetuṃ daḷhaṃ katvā,<br>
nibbuto so narāsabho.</p>
<p><a class="sc" id="32"></a><a class="ms" id="p_21Bu_563"></a><a class="msdiv" id="msdiv32"></a>Sopi buddho asamasamo,<br>
Tepi khīṇāsavā atulatejā;<br>
Sabbaṃ tamantarahitaṃ,<br>
Nanu rittā sabbasaṅkhārā.</p>
<p><a class="sc" id="33"></a><a class="ms" id="p_21Bu_564"></a><a class="msdiv" id="msdiv33"></a>Nārado jinavasabho,<br>
Nibbuto sudassane pure;<br>
Tatthevassa thūpavaro,<br>
Catu­yojana­muggato”ti. (553)</p>
</blockquote>
<p class="endsutta"><a class="sc" id="34"></a><a class="ms" id="p_21Bu_565"></a>Nāradassa bhagavato vaṃso navamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
