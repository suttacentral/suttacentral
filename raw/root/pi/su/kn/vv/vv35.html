<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv35">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pāric­chatta­ka­vagga</p>
<h1>7. Pesavatī­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc438"></a><a class="pts2ed" id="pts2ed51"></a><a class="ms" id="p_19Vv_485"></a><a class="msdiv" id="msdiv646"></a>“Phali­ka­rajata­hema­jāla­channaṃ,<br>
Vividha­citra­tala­maddasaṃ surammaṃ;<br>
Byamhaṃ sunimmitaṃ toraṇūpapannaṃ,<br>
Rucaku­pa­kiṇṇa­midaṃ subhaṃ vimānaṃ.</p>
<p><a class="sc" id="2"></a><a class="verse-num-sc" id="verse-num-sc439"></a><a class="ms" id="p_19Vv_486"></a><a class="msdiv" id="msdiv647"></a>Bhāti ca dasa disā nabheva suriyo,<br>
Sarade tamonudo sahassaraṃsī;<br>
Tathā tapati midaṃ tava vimānaṃ,<br>
Jalamiva dhūmasikho nise nabhagge.</p>
<p><a class="sc" id="3"></a><a class="verse-num-sc" id="verse-num-sc440"></a><a class="ms" id="p_19Vv_487"></a><a class="msdiv" id="msdiv648"></a>Musatīva nayanaṃ <span class="var" title="sateritāva (s2, s3, mr)" id="note140">sateratāva</span>,<br>
Ākāse ṭhapitamidaṃ manuññaṃ;<br>
Vīṇā­muraja­samma­tā­ḷa­ghuṭṭhaṃ,<br>
Iddhaṃ indapuraṃ yathā tavedaṃ.</p>
<p><a class="sc" id="4"></a><a class="verse-num-sc" id="verse-num-sc441"></a><a class="ms" id="p_19Vv_488"></a><a class="msdiv" id="msdiv649"></a>Paduma­ku­mudup­pala­ku­vala­yaṃ,<br>
<span class="var" title="yothikā bhaṇḍikā nojakā (s2) | yothi­kā­bhaṇḍi­kā­nojakā (s3)" id="note141">Yodhika bandhukanojakā</span> ca santi;<br>
Sāla­kusu­mita­pupphitā asokā,<br>
Vividha­dumag­ga­su­gandha­sevita­midaṃ.</p>
<p><a class="sc" id="5"></a><a class="verse-num-sc" id="verse-num-sc442"></a><a class="ms" id="p_19Vv_489"></a><a class="msdiv" id="msdiv650"></a><span class="var" title="... sujaka (si, s2, s3)" id="note142">Saḷala­labuja­bhujaka</span> <span class="var" title="saññatā (bj)" id="note143">saṃyuttā</span>,<br>
Kusaka­su­phullita­la­tā­valam­bi­nīhi;<br>
Maṇijālasadisā yasassinī,<br>
Rammā pokkharaṇī upaṭṭhitā te.</p>
<p><a class="sc" id="6"></a><a class="verse-num-sc" id="verse-num-sc443"></a><a class="ms" id="p_19Vv_490"></a><a class="msdiv" id="msdiv651"></a>Udakaruhā ca yetthi pupphajātā,<br>
Thalajā ye ca santi rukkhajātā;<br>
Mānusa­kā­mānus­sakā ca dibbā,<br>
Sabbe tuyhaṃ nivesanamhi jātā.</p>
<p><a class="sc" id="7"></a><a class="verse-num-sc" id="verse-num-sc444"></a><a class="ms" id="p_19Vv_491"></a><a class="msdiv" id="msdiv652"></a>Kissa saṃ­ya­ma­da­massa­yaṃ vipāko,<br>
Kenāsi kamma­pha­leni­dhūpa­pannā;<br>
Yathā ca te adhigatamidaṃ vimānaṃ,<br>
Tadanupadaṃ <span class="var" title="avacā­sulāra­pa­khu­meti (bj, pts1-2) | avacāsi āḷārapamukheti (s2, s3)" id="note144">avacā­siḷā­rapamhe”ti</span>.</p>
<p><a class="sc" id="8"></a><a class="verse-num-sc" id="verse-num-sc445"></a><a class="ms" id="p_19Vv_492"></a><a class="msdiv" id="msdiv653"></a>“Yathā ca me adhigatamidaṃ vimānaṃ,<br>
<span class="var" title="... mayuracakora ... (s2, s3) | ... mayūracaṅkora ... (mr)" id="note145">Koñca­mayūra­cakora­saṅgha­caritaṃ</span>;<br>
<span class="var" title="dibba ... (bj, pts1-2)" id="note146">Dibya­pi­lavahaṃ­sarāja­ciṇṇaṃ</span>,<br>
Dija­kāraṇ­ḍa­va­koki­lā­bhina­di­taṃ.</p>
<p><a class="sc" id="9"></a><a class="verse-num-sc" id="verse-num-sc446"></a><a class="ms" id="p_19Vv_493"></a><a class="msdiv" id="msdiv654"></a>Nānā­santā­na­ka­puppha­rukkha­vividhā,<br>
Pāṭali­jambu­asoka­rukkha­vantaṃ;<br>
Yathā ca me adhigatamidaṃ vimānaṃ,<br>
Taṃ te <span class="var" title="pavadissāmi (bj) | pavedissāmi (s2, s3, pts1-2)" id="note147">pavedayāmi</span> suṇohi bhante.</p>
<p><a class="sc" id="10"></a><a class="verse-num-sc" id="verse-num-sc447"></a><a class="pts2ed" id="pts2ed52"></a><a class="ms" id="p_19Vv_494"></a><a class="msdiv" id="msdiv655"></a>Maga­dha­vara­purat­thi­mena,<br>
Nāḷakagāmo nāma atthi bhante;<br>
Tattha ahosiṃ pure suṇisā,<br>
<span class="var" title="sesavatī (bj) | sesavatīti (s2, s3, pts1-2)" id="note148">Pesavatīti</span> tattha jāniṃsu mamaṃ.</p>
<p><a class="sc" id="11"></a><a class="verse-num-sc" id="verse-num-sc448"></a><a class="ms" id="p_19Vv_495"></a><a class="msdiv" id="msdiv656"></a>Sāhama­pacitat­tha­dham­ma­kusa­laṃ,<br>
Deva­manus­sa­pūjitaṃ mahantaṃ;<br>
Upatissaṃ nibbuta­mappa­meyyaṃ,<br>
Muditamanā kusumehi <span class="var" title="abbhokiriṃ (bj, s2, s3, pts1-2, mr)" id="note149">abbhukiriṃ</span>.</p>
<p><a class="sc" id="12"></a><a class="verse-num-sc" id="verse-num-sc449"></a><a class="ms" id="p_19Vv_496"></a><a class="msdiv" id="msdiv657"></a>Parama­gatiga­tañca pūjayitvā,<br>
Antima­de­hadharaṃ isiṃ uḷāraṃ;<br>
Pahāya mānusakaṃ samussayaṃ,<br>
Tidasagatā idha māvasāmi ṭhānan”ti.</p>
</blockquote>
<p class="endsutta"><a class="sc" id="13"></a><a class="ms" id="p_19Vv_497"></a><span class="var" title="sesavatī­vimānaṃ (bj, s2, s3, pts1-2)" id="note150">Pesavatī­vimānaṃ</span> sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
