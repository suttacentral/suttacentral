<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv40">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>­Mañjiṭ­ṭha­ka­vagga</p>
<h1>2. Pabhassa­ra­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc489"></a><a class="pts2ed" id="pts2ed58"></a><a class="ms" id="p_19Vv_544"></a><a class="msdiv" id="msdiv697"></a>“Pabhassa­ra­va­ravaṇṇa­nibhe,<br>
<span class="var" title="... vatthanivāsane (bj, s2, s3, pts1-2)" id="note174">Surat­ta­vat­thava­sane</span>;<br>
Mahiddhike canda­na­rucira­gatte,<br>
Kā tvaṃ subhe devate vandase mamaṃ.</p>
<p><a class="sc" id="2"></a><a class="verse-num-sc" id="verse-num-sc490"></a><a class="ms" id="p_19Vv_545"></a><a class="msdiv" id="msdiv698"></a>Pallaṅko ca te mahaggho,<br>
Nānā­ratana­cit­tito ruciro;<br>
Yattha tvaṃ nisinnā virocasi,<br>
Devarājāriva nandane vane.</p>
<p><a class="sc" id="3"></a><a class="verse-num-sc" id="verse-num-sc491"></a><a class="ms" id="p_19Vv_546"></a><a class="msdiv" id="msdiv699"></a>Kiṃ tvaṃ pure sucaritamācarī bhadde,<br>
Kissa kammassa vipākaṃ;<br>
Anubhosi devalokasmiṃ,<br>
Devate pucchitācikkha;<br>
Kissa kammassidaṃ phalan”ti.</p>
<p><a class="sc" id="4"></a><a class="verse-num-sc" id="verse-num-sc492"></a><a class="ms" id="p_19Vv_547"></a><a class="msdiv" id="msdiv700"></a>“Piṇḍāya te carantassa,<br>
Mālaṃ phāṇitañca adadaṃ bhante;<br>
Tassa kammassidaṃ vipākaṃ,<br>
Anubhomi devalokasmiṃ.</p>
<p><a class="sc" id="5"></a><a class="verse-num-sc" id="verse-num-sc493"></a><a class="ms" id="p_19Vv_548"></a><a class="msdiv" id="msdiv701"></a>Hoti ca me anutāpo,<br>
<span class="var" title="aparādhaṃ (s2, s3)" id="note175">Aparaddhaṃ</span> <span class="var" title="dukkatañca (bj, pts2)" id="note176">dukkhitañca</span> me bhante;<br>
Sāhaṃ dhammaṃ nāssosiṃ,<br>
Sudesitaṃ dhammarājena.</p>
<p><a class="sc" id="6"></a><a class="verse-num-sc" id="verse-num-sc494"></a><a class="ms" id="p_19Vv_549"></a><a class="msdiv" id="msdiv702"></a>Taṃ taṃ vadāmi bhaddante,<br>
‘Yassa me anukampiyo koci;<br>
Dhammesu taṃ samādapetha’,<br>
Sudesitaṃ dhammarājena.</p>
<p><a class="sc" id="7"></a><a class="verse-num-sc" id="verse-num-sc495"></a><a class="ms" id="p_19Vv_550"></a><a class="msdiv" id="msdiv703"></a>Yesaṃ atthi saddhā buddhe,<br>
dhamme ca saṃgharatane;<br>
Te maṃ ativirocanti,<br>
āyunā yasasā siriyā.</p>
<p><a class="sc" id="8"></a><a class="verse-num-sc" id="verse-num-sc496"></a><a class="ms" id="p_19Vv_551"></a><a class="msdiv" id="msdiv704"></a>Patāpena vaṇṇena uttaritarā,<br>
Aññe mahiddhikatarā mayā devā”ti.</p>
</blockquote>
<p class="endsutta"><a class="sc" id="9"></a><a class="ms" id="p_19Vv_552"></a>Pabhassa­ra­vimānaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
