<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv32">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pāric­chatta­ka­vagga</p>
<h1>4. Latāvi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc300"></a><a class="pts2ed" id="pts2ed40"></a><a class="ms" id="p_19Vv_341"></a><a class="msdiv" id="msdiv316"></a>Latā ca sajjā pavarā ca devatā,<br>
<span class="var" title="accimukhī (bj) | acchimutī (s2, s3, pts1) | acchimatī (mr)" id="note104">Accimatī</span> rājavarassa sirīmato;<br>
Sutā ca rañño vessavaṇassa dhītā,<br>
Rājīmatī dhammaguṇehi sobhatha.</p>
<p><a class="sc" id="2"></a><a class="verse-num-sc" id="verse-num-sc301"></a><a class="ms" id="p_19Vv_342"></a><a class="msdiv" id="msdiv317"></a>Pañcettha nāriyo āgamaṃsu nhāyituṃ,<br>
Sītodakaṃ uppaliniṃ sivaṃ nadiṃ;<br>
Tā tattha nhāyitvā rametvā devatā,<br>
Naccitvā gāyitvā sutā lataṃ <span class="var" title="bruvī (bj)" id="note105">bravi</span>.</p>
<p><a class="sc" id="3"></a><a class="verse-num-sc" id="verse-num-sc302"></a><a class="ms" id="p_19Vv_343"></a><a class="msdiv" id="msdiv318"></a>“Pucchāmi taṃ uppala­māla­dhārini,<br>
Āveḷini kañ­cana­sanni­bhat­tace;<br>
Timira­tambak­khi nabheva sobhane,<br>
Dīghāyukī kena kato yaso tava.</p>
<p><a class="sc" id="4"></a><a class="verse-num-sc" id="verse-num-sc303"></a><a class="ms" id="p_19Vv_344"></a><a class="msdiv" id="msdiv319"></a>Kenāsi bhadde patino piyatarā,<br>
Visiṭṭha­kal­yā­ṇitarassu rūpato;<br>
Padakkhiṇā nacca­na­gī­tavā­dite,<br>
Ācikkha no tvaṃ ­naranā­ri­pucchitā”ti.</p>
<p><a class="sc" id="5"></a><a class="verse-num-sc" id="verse-num-sc304"></a><a class="ms" id="p_19Vv_345"></a><a class="msdiv" id="msdiv320"></a>“Ahaṃ manussesu manussabhūtā,<br>
Uḷārabhoge kule suṇisā ahosiṃ;<br>
Akkodhanā bhattu­va­sānu­vattinī,<br>
Uposathe appamattā ahosiṃ.</p>
<p><a class="sc" id="6"></a><a class="verse-num-sc" id="verse-num-sc305"></a><a class="pts2ed" id="pts2ed41"></a><a class="ms" id="p_19Vv_346"></a><a class="msdiv" id="msdiv321"></a>Manussabhūtā <span class="var" title="daharāsa'pāpikā (bj) | daharā apāvikā (s2, s3)" id="note106">daharā apāpikā</span>,<br>
Pasannacittā patimā­bhirā­dhayiṃ;<br>
Sadevaraṃ sassasuraṃ sadāsakaṃ,<br>
Abhirādhayiṃ tamhi kato yaso mama.</p>
<p><a class="sc" id="7"></a><a class="verse-num-sc" id="verse-num-sc306"></a><a class="ms" id="p_19Vv_347"></a><a class="msdiv" id="msdiv322"></a>Sāhaṃ tena kusalena kammunā,<br>
Catubbhi ṭhānehi visesamajjhagā;<br>
Āyuñca vaṇṇañca sukhaṃ balañca,<br>
Khiḍḍāratiṃ pacca­nubho­ma­nappa­kaṃ”.</p>
<p><a class="sc" id="8"></a><a class="verse-num-sc" id="verse-num-sc307"></a><a class="ms" id="p_19Vv_348"></a><a class="msdiv" id="msdiv323"></a>“Sutaṃ nu taṃ bhāsati yaṃ ayaṃ latā,<br>
Yaṃ no apucchimha akittayī no;<br>
Patino kiramhākaṃ visiṭṭha nārīnaṃ,<br>
Gatī ca tāsaṃ pavarā ca devatā.</p>
<p><a class="sc" id="9"></a><a class="verse-num-sc" id="verse-num-sc308"></a><a class="ms" id="p_19Vv_349"></a><a class="msdiv" id="msdiv324"></a>Patīsu dhammaṃ pacarāma sabbā,<br>
Patibbatā yattha bhavanti itthiyo;<br>
Patīsu dhammaṃ <span class="var" title="paricarāma (s2, s3) | pacaritvāna (mr)" id="note107">pacaritva</span> sabbā,<br>
Lacchāmase bhāsati yaṃ ayaṃ latā.</p>
<p><a class="sc" id="10"></a><a class="verse-num-sc" id="verse-num-sc309"></a><a class="ms" id="p_19Vv_350"></a><a class="msdiv" id="msdiv325"></a>Sīho yathā pabba­ta­sānu­gocaro,<br>
Mahindharaṃ pabba­tamā­vasitvā;<br>
Pasayha hantvā itare catuppade,<br>
Khudde mige khādati maṃsabhojano.</p>
<p><a class="sc" id="11"></a><a class="verse-num-sc" id="verse-num-sc310"></a><a class="ms" id="p_19Vv_351"></a><a class="msdiv" id="msdiv326"></a>Tatheva saddhā idha ariyasāvikā,<br>
Bhattāraṃ nissāya patiṃ anubbatā;<br>
Kodhaṃ vadhitvā abhibhuyya maccharaṃ,<br>
Saggamhi sā modati dhammacārinī”ti.</p>
</blockquote>
<p class="endsutta"><a class="sc" id="12"></a><a class="ms" id="p_19Vv_352"></a>Latāvimānaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
