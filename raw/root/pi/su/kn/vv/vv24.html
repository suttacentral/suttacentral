<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv24">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Cittalatāvagga</p>
<h1>7. Uposa­thā­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc226"></a><a class="pts2ed" id="pts2ed29"></a><a class="ms" id="p_19Vv_255"></a><a class="msdiv" id="msdiv229"></a>“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.</p>
<p><a class="sc" id="2"></a><a class="verse-num-sc" id="verse-num-sc227"></a><a class="ms" id="p_19Vv_256"></a><a class="msdiv" id="msdiv230-231"></a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class="sc" id="3"></a><a class="verse-num-sc" id="verse-num-sc228"></a><a class="ms" id="p_19Vv_257"></a><a class="msdiv" id="msdiv232"></a>Sā devatā attamanā,<br>
… pe …<br>
yassa kammassidaṃ phalaṃ.</p>
<p><a class="sc" id="4"></a><a class="verse-num-sc" id="verse-num-sc229"></a><a class="ms" id="p_19Vv_258"></a><a class="msdiv" id="msdiv233"></a>“Uposathāti maṃ aññaṃsu,<br>
sāketāyaṃ upāsikā;<br>
Saddhā sīlena sampannā,<br>
saṃvibhāgaratā sadā.</p>
<p><a class="sc" id="5"></a><a class="verse-num-sc" id="verse-num-sc230"></a><a class="ms" id="p_19Vv_259"></a><a class="msdiv" id="msdiv234"></a>Acchādanañca bhattañca,<br>
senāsanaṃ padīpiyaṃ;<br>
Adāsiṃ ujubhūtesu,<br>
vippasannena cetasā.</p>
<p><a class="sc" id="6"></a><a class="verse-num-sc" id="verse-num-sc231"></a><a class="ms" id="p_19Vv_260"></a><a class="msdiv" id="msdiv235"></a>Cātuddasiṃ pañcadasiṃ,<br>
yā ca pakkhassa aṭṭhamī;<br>
­Pā­ṭihā­ri­ya­pak­khañca,<br>
aṭṭhaṅ­gasu­sa­māga­taṃ.</p>
<p><a class="sc" id="7"></a><a class="verse-num-sc" id="verse-num-sc232"></a><a class="ms" id="p_19Vv_261"></a><a class="msdiv" id="msdiv236"></a>Uposathaṃ upavasissaṃ,<br>
sadā sīlesu saṃvutā;<br>
Saññamā saṃvibhāgā ca,<br>
vimānaṃ āvasāmahaṃ.</p>
<p><a class="sc" id="8"></a><a class="verse-num-sc" id="verse-num-sc233"></a><a class="ms" id="p_19Vv_262"></a><a class="msdiv" id="msdiv237"></a>Pāṇātipātā viratā,<br>
musāvādā ca saññatā;<br>
Theyyā ca aticārā ca,<br>
majjapānā ca ārakā.</p>
<p><a class="sc" id="9"></a><a class="verse-num-sc" id="verse-num-sc234"></a><a class="ms" id="p_19Vv_263"></a><a class="msdiv" id="msdiv238"></a>Pañca­sikkhā­pade ratā,<br>
ariyasaccāna kovidā;<br>
Upāsikā cakkhumato,<br>
gotamassa yasassino.</p>
<p><a class="sc" id="10"></a><a class="verse-num-sc" id="verse-num-sc235"></a><a class="ms" id="p_19Vv_264"></a><a class="msdiv" id="msdiv239-240"></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
<p><a class="sc" id="11"></a><a class="verse-num-sc" id="verse-num-sc236"></a><a class="ms" id="p_19Vv_265"></a><a class="msdiv" id="msdiv241"></a>“Abhikkhaṇaṃ nandanaṃ sutvā,<br>
Chando me <span class="var" title="upapajjatha (si, s2, s3, pts1-2)" id="note78">udapajjatha</span>;<br>
Tattha cittaṃ paṇidhāya,<br>
Upapannāmhi nandanaṃ.</p>
<p><a class="sc" id="12"></a><a class="verse-num-sc" id="verse-num-sc237"></a><a class="pts2ed" id="pts2ed30"></a><a class="ms" id="p_19Vv_266"></a><a class="msdiv" id="msdiv242"></a>Nākāsiṃ satthu vacanaṃ,<br>
buddhas­sādicca­bandhuno;<br>
Hīne cittaṃ paṇidhāya,<br>
sāmhi pacchānutāpinī”ti.</p>
<p><a class="sc" id="13"></a><a class="verse-num-sc" id="verse-num-sc238"></a><a class="ms" id="p_19Vv_267"></a><a class="msdiv" id="msdiv243"></a>“Kīva ciraṃ vimānamhi,<br>
idha <span class="var" title="vassasuposathe (bj, s2, s3, pts1-2)" id="note79">vaccha­su­posa­the</span>;<br>
Devate pucchitācikkha,<br>
yadi jānāsi āyuno”ti.</p>
<p><a class="sc" id="14"></a><a class="verse-num-sc" id="verse-num-sc239"></a><a class="ms" id="p_19Vv_268"></a><a class="msdiv" id="msdiv244"></a>“<span class="var" title="saṭṭhi satasahassāni (?)" id="note80">Saṭṭhi vassasahassāni</span>,<br>
tisso ca vassakoṭiyo;<br>
Idha ṭhatvā mahāmuni,<br>
ito cutā gamissāmi;<br>
Manussānaṃ sahabyatan”ti.</p>
<p><a class="sc" id="15"></a><a class="verse-num-sc" id="verse-num-sc240"></a><a class="ms" id="p_19Vv_269"></a><a class="msdiv" id="msdiv245"></a>“Mā tvaṃ uposathe bhāyi,<br>
sambuddhenāsi byākatā;<br>
Sotāpannā visesayi,<br>
pahīnā tava duggatī”ti.</p>
</blockquote>
<p class="endsutta"><a class="sc" id="16"></a><a class="ms" id="p_19Vv_270"></a><span class="var" title="uposa­tha­vimānaṃ (s2, s3)" id="note81">Uposa­thā­vimānaṃ</span> sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
