<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv51">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Mahārathavagga</p>
<h1>1. ­Maṇḍū­ka­de­vaput­ta­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc630"></a><a class="pts2ed" id="pts2ed77"></a><a class="ms" id="p_19Vv_700"></a><a class="msdiv" id="msdiv857"></a>“Ko me vandati pādāni,<br>
iddhiyā yasasā jalaṃ;<br>
Abhikkantena vaṇṇena,<br>
sabbā obhāsayaṃ disā”ti.</p>
<p><a class="sc" id="2"></a><a class="verse-num-sc" id="verse-num-sc631"></a><a class="ms" id="p_19Vv_701"></a><a class="msdiv" id="msdiv858"></a>“<span class="var" title="maṇḍukohaṃ (s2, s3)" id="note213">Maṇḍūkohaṃ</span> pure āsiṃ,<br>
udake vārigocaro;<br>
Tava dhammaṃ suṇantassa,<br>
avadhī vacchapālako.</p>
<p><a class="sc" id="3"></a><a class="verse-num-sc" id="verse-num-sc632"></a><a class="ms" id="p_19Vv_702"></a><a class="msdiv" id="msdiv859"></a>Muhuttaṃ cittapasādassa,<br>
iddhiṃ passa yasañca me;<br>
Ānubhāvañca me passa,<br>
vaṇṇaṃ passa jutiñca me.</p>
<p><a class="sc" id="4"></a><a class="verse-num-sc" id="verse-num-sc633"></a><a class="ms" id="p_19Vv_703"></a><a class="msdiv" id="msdiv860"></a>Ye ca te dīghamaddhānaṃ,<br>
dhammaṃ assosuṃ gotama;<br>
Pattā te acalaṭṭhānaṃ,<br>
yattha gantvā na socare”ti.</p>
</blockquote>
<p class="endsutta"><a class="sc" id="5"></a><a class="ms" id="p_19Vv_704"></a><span class="var" title="­maṇḍu­ka­de­vaput­ta­vimānaṃ (s2, s3)" id="note214">­Maṇḍū­ka­de­vaput­ta­vimānaṃ</span> paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
