<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv31">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pāric­chatta­ka­vagga</p>
<h1>3. ­Pallaṅ­ka­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc291"></a><a class="pts2ed" id="pts2ed39"></a><a class="ms" id="p_19Vv_331"></a><a class="msdiv" id="msdiv307"></a>“Pallaṅkaseṭṭhe maṇisoṇṇacitte,<br>
Pupphābhikiṇṇe sayane uḷāre;<br>
Tatthacchasi devi mahānubhāve,<br>
Uccāvacā iddhi vikubbamānā.</p>
<p><a class="sc" id="2"></a><a class="verse-num-sc" id="verse-num-sc292"></a><a class="ms" id="p_19Vv_332"></a><a class="msdiv" id="msdiv308"></a>Imā ca te accharāyo samantato,<br>
Naccanti gāyanti pamodayanti;<br>
Devid­dhi­pattāsi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.</p>
<p><a class="sc" id="3"></a><a class="verse-num-sc" id="verse-num-sc293"></a><a class="ms" id="p_19Vv_333"></a><a class="msdiv" id="msdiv309"></a>“Ahaṃ manussesu manussabhūtā,<br>
Aḍḍhe kule suṇisā ahosiṃ;<br>
Akkodhanā bhattu­va­sānu­vattinī,<br>
Uposathe <span class="var" title="ahosiṃ appamattā uposathe (bj) | appamattā uposathe (s2, s3, pts1, mr) | appamattā uposathe ahosiṃ (pts2)" id="note101">appamattā ahosiṃ</span>.</p>
<p><a class="sc" id="4"></a><a class="verse-num-sc" id="verse-num-sc294"></a><a class="ms" id="p_19Vv_334"></a><a class="msdiv" id="msdiv310"></a>Manussabhūtā <span class="var" title="daharāsa'pāpikā (bj)" id="note102">daharā apāpikā</span>,<br>
Pasannacittā patimā­bhirā­dhayiṃ;<br>
Divā ca ratto ca manāpacārinī,<br>
Ahaṃ pure sīlavatī ahosiṃ.</p>
<p><a class="sc" id="5"></a><a class="verse-num-sc" id="verse-num-sc295"></a><a class="ms" id="p_19Vv_335"></a><a class="msdiv" id="msdiv311"></a>Pāṇātipātā viratā acorikā,<br>
Saṃsuddhakāyā sucib­rahma­cārinī;<br>
Amajjapā no ca musā abhāṇiṃ,<br>
Sikkhāpadesu paripūrakārinī.</p>
<p><a class="sc" id="6"></a><a class="verse-num-sc" id="verse-num-sc296"></a><a class="ms" id="p_19Vv_336"></a><a class="msdiv" id="msdiv312"></a>Cātuddasiṃ pañcadasiṃ,<br>
yā ca pakkhassa aṭṭhamī;<br>
­Pā­ṭihā­ri­ya­pak­khañca,<br>
<span class="var" title="ati­pasan­na­mānasā (mr)" id="note103">pasannamānasā ahaṃ</span>.</p>
<p><a class="sc" id="7"></a><a class="verse-num-sc" id="verse-num-sc297"></a><a class="ms" id="p_19Vv_337"></a><a class="msdiv" id="msdiv313"></a>Aṭṭhaṅgupetaṃ anu­dhamma­cārinī,<br>
Uposathaṃ pītimanā upāvasiṃ;<br>
Imañca ariyaṃ aṭṭhaṅ­gava­re­hupetaṃ,<br>
Samādiyitvā kusalaṃ sukhudrayaṃ;<br>
Patimhi kalyāṇī vasānuvattinī,<br>
Ahosiṃ pubbe sugatassa sāvikā.</p>
<p><a class="sc" id="8"></a><a class="verse-num-sc" id="verse-num-sc298"></a><a class="ms" id="p_19Vv_338"></a><a class="msdiv" id="msdiv314"></a>Etādisaṃ kusalaṃ jīvaloke,<br>
Kammaṃ karitvāna visesabhāginī;<br>
Kāyassa bhedā abhisamparāyaṃ,<br>
Deviddhipattā sugatimhi āgatā.</p>
<p><a class="sc" id="9"></a><a class="verse-num-sc" id="verse-num-sc299"></a><a class="ms" id="p_19Vv_339"></a><a class="msdiv" id="msdiv315"></a>Vimāna­pāsāda­vare manorame,<br>
Parivāritā accha­rā­saṅga­ṇena;<br>
Sayaṃpabhā devagaṇā ramenti maṃ,<br>
Dīghāyukiṃ deva­vimāna­māgatan”ti.</p>
</blockquote>
<p class="endsutta"><a class="sc" id="10"></a><a class="ms" id="p_19Vv_340"></a>­Pallaṅ­ka­vimānaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
