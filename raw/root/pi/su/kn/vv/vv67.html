<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv67">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Pāyāsivagga</p>
<h1>3. Phala­dāyaka­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc819"></a><a class="pts2ed" id="pts2ed103"></a><a class="ms" id="p_19Vv_908"></a><a class="msdiv" id="msdiv1060"></a>“Uccamidaṃ maṇithūṇaṃ vimānaṃ,<br>
Samantato soḷasa yojanāni;<br>
Kūṭāgārā sattasatā uḷārā,<br>
Veḷu­riya­tham­bhā rucakatthatā subhā.</p>
<p><a class="sc" id="2"></a><a class="verse-num-sc" id="verse-num-sc820"></a><a class="ms" id="p_19Vv_909"></a><a class="msdiv" id="msdiv1061"></a>Tatthacchasi pivasi khādasi ca,<br>
Dibbā ca vīṇā pavadanti vagguṃ;<br>
Aṭṭhaṭṭhakā sikkhitā sādhurūpā,<br>
Dibbā ca kaññā tidasacarā uḷārā;<br>
Naccanti gāyanti pamodayanti.</p>
<p><a class="sc" id="3"></a><a class="verse-num-sc" id="verse-num-sc821"></a><a class="ms" id="p_19Vv_910"></a><a class="msdiv" id="msdiv1062"></a>Devid­dhi­pat­tosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class="sc" id="4"></a><a class="verse-num-sc" id="verse-num-sc822"></a><a class="ms" id="p_19Vv_911"></a><a class="msdiv" id="msdiv1063"></a>So devaputto attamano,<br>
… pe …<br>
Yassa kammassidaṃ phalaṃ.</p>
<p><a class="sc" id="5"></a><a class="verse-num-sc" id="verse-num-sc823"></a><a class="ms" id="p_19Vv_912"></a><a class="msdiv" id="msdiv1064"></a>“Phaladāyī phalaṃ vipulaṃ labhati,<br>
Dadamujugatesu pasannamānaso;<br>
So hi <span class="var" title="modati (bj, s2, s3, pts1-2)" id="note289">pamodati</span> saggagato <span class="var" title="tattha (mr)" id="note290">tidive</span>,<br>
Anubhoti ca puññaphalaṃ vipulaṃ.</p>
<p><a class="sc" id="6"></a><a class="verse-num-sc" id="verse-num-sc824"></a><a class="ms" id="p_19Vv_913"></a><a class="msdiv" id="msdiv1065"></a><span class="var" title="tathevāhaṃ (bj, s2, s3, pts1-2)" id="note291">Tavevāhaṃ</span> mahāmuni,<br>
Adāsiṃ caturo phale.</p>
<p><a class="sc" id="7"></a><a class="verse-num-sc" id="verse-num-sc825"></a><a class="ms" id="p_19Vv_914"></a><a class="msdiv" id="msdiv1066"></a>Tasmā hi phalaṃ alameva dātuṃ,<br>
Niccaṃ manussena sukhatthikena;<br>
Dibbāni vā patthayatā sukhāni,<br>
­Manus­sa­sobhag­ga­ta­micchatā vā.</p>
<p><a class="sc" id="8"></a><a class="verse-num-sc" id="verse-num-sc826"></a><a class="ms" id="p_19Vv_915"></a><a class="msdiv" id="msdiv1067-1068"></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class="endsutta"><a class="sc" id="9"></a><a class="ms" id="p_19Vv_916"></a>Pha­ladāya­ka­vimānaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
