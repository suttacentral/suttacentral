<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv80">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Sunikkhit­ta­vagga</p>
<h1>6. Gopāla­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc900"></a><a class="ms" id="p_19Vv_1008"></a><a class="msdiv" id="msdiv1159"></a>“Disvāna devaṃ paṭipucchi bhikkhu,<br>
Ucce vimānamhi ciraṭṭhitike;<br>
<span class="var" title="āmutta­hatthā­bharaṇo yasassī (s2, s3, pts1-2, mr)" id="note305">Āmutta­hatthā­bhara­ṇaṃ yasassiṃ</span>,<br>
Dibbe vimānamhi yathāpi candimā.</p>
<p><a class="sc" id="2"></a><a class="verse-num-sc" id="verse-num-sc901"></a><a class="pts2ed" id="pts2ed117"></a><a class="ms" id="p_19Vv_1009"></a><a class="msdiv" id="msdiv1160"></a>Alaṅkato <span class="var" title="mālabhārī (bj) | māladharī (pts-a, mr)" id="note306">malyadharo</span> suvattho,<br>
Sukuṇḍalī kap­pi­ta­kesa­massu;<br>
Āmutta­hatthā­bharaṇo yasassī,<br>
Dibbe vimānamhi yathāpi <span class="var" title="ayaṃ gāthā s2, s3 potthakesu" id="note307">candimā</span>.</p>
<p><a class="sc" id="3"></a><a class="verse-num-sc" id="verse-num-sc902"></a><a class="ms" id="p_19Vv_1010"></a><a class="msdiv" id="msdiv1161"></a>Dibbā ca vīṇā pavadanti vagguṃ,<br>
Aṭṭhaṭṭhakā sikkhitā sādhurūpā;<br>
Dibbā ca kaññā tidasacarā uḷārā,<br>
Naccanti gāyanti pamodayanti.</p>
<p><a class="sc" id="4"></a><a class="verse-num-sc" id="verse-num-sc903"></a><a class="ms" id="p_19Vv_1011"></a><a class="msdiv" id="msdiv1162"></a>Devid­dhi­pat­tosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class="sc" id="5"></a><a class="verse-num-sc" id="verse-num-sc904"></a><a class="ms" id="p_19Vv_1012"></a><a class="msdiv" id="msdiv1163"></a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class="sc" id="6"></a><a class="verse-num-sc" id="verse-num-sc905"></a><a class="ms" id="p_19Vv_1013"></a><a class="msdiv" id="msdiv1164"></a>“Ahaṃ manussesu manussabhūto,<br>
Saṅgamma rakkhissaṃ paresaṃ dhenuyo;<br>
Tato ca āgā samaṇo mamantike,<br>
Gāvo ca māse agamaṃsu khādituṃ.</p>
<p><a class="sc" id="7"></a><a class="verse-num-sc" id="verse-num-sc906"></a><a class="ms" id="p_19Vv_1014"></a><a class="msdiv" id="msdiv1165"></a>Dvayajja kiccaṃ ubhayañca kāriyaṃ,<br>
<span class="var" title="iccevaṃ (mr)" id="note308">Iccevahaṃ</span> bhante tadā vicintayiṃ;<br>
Tato ca saññaṃ paṭiladdha yoniso,<br>
Dadāmi bhanteti khipiṃ anantakaṃ.</p>
<p><a class="sc" id="8"></a><a class="verse-num-sc" id="verse-num-sc907"></a><a class="ms" id="p_19Vv_1015"></a><a class="msdiv" id="msdiv1166"></a>So māsakhettaṃ turito avāsariṃ,<br>
Purā ayaṃ bhañjati yassidaṃ dhanaṃ;<br>
Tato ca kaṇho urago mahāviso,<br>
Aḍaṃsi pāde turitassa me sato.</p>
<p><a class="sc" id="9"></a><a class="verse-num-sc" id="verse-num-sc908"></a><a class="ms" id="p_19Vv_1016"></a><a class="msdiv" id="msdiv1167"></a>Svāhaṃ aṭṭomhi dukkhena pīḷito,<br>
Bhikkhu ca taṃ sāmaṃ <span class="var" title="muñcitvā nantakaṃ (bj) | muñcitvā anantakaṃ (s2, s3)" id="note309">muñcit­vā­nantakaṃ</span>;<br>
Ahāsi kummāsaṃ <span class="var" title="mamānukampāya (s2, s3) | mamānukampiyā (pts-a, mr)" id="note310">mamānukampayā</span>,<br>
Tato cuto kālakatomhi devatā.</p>
<p><a class="sc" id="10"></a><a class="verse-num-sc" id="verse-num-sc909"></a><a class="ms" id="p_19Vv_1017"></a><a class="msdiv" id="msdiv1168"></a>Tadeva kammaṃ kusalaṃ kataṃ mayā,<br>
Sukhañca kammaṃ anubhomi attanā;<br>
Tayā hi bhante anukampito bhusaṃ,<br>
Kataññutāya abhivādayāmi taṃ.</p>
<p><a class="sc" id="11"></a><a class="verse-num-sc" id="verse-num-sc910"></a><a class="ms" id="p_19Vv_1018"></a><a class="msdiv" id="msdiv1169"></a>Sadevake loke samārake ca,<br>
Añño muni natthi tayānukampako;<br>
Tayā hi bhante anukampito bhusaṃ,<br>
Kataññutāya abhivādayāmi taṃ.</p>
<p><a class="sc" id="12"></a><a class="verse-num-sc" id="verse-num-sc911"></a><a class="pts2ed" id="pts2ed118"></a><a class="ms" id="p_19Vv_1019"></a><a class="msdiv" id="msdiv1170"></a>Imasmiṃ loke parasmiṃ vā pana,<br>
Añño munī natthi tayānukampako;<br>
Tayā hi bhante anukampito bhusaṃ,<br>
Kataññutāya abhivādayāmi tan”ti.</p>
</blockquote>
<p class="endsutta"><a class="sc" id="13"></a><a class="ms" id="p_19Vv_1020"></a>Gopālavimānaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
