<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv56">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Mahārathavagga</p>
<h1>6. Paṭha­makara­ṇīya­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc698"></a><a class="ms" id="p_19Vv_773"></a><a class="msdiv" id="msdiv926"></a>“Uccamidaṃ maṇithūṇaṃ vimānaṃ,<br>
Samantato dvādasa yojanāni;<br>
Kūṭāgārā sattasatā uḷārā,<br>
Veḷu­riya­tham­bhā rucakatthatā subhā.</p>
<p><a class="sc" id="2"></a><a class="verse-num-sc" id="verse-num-sc699"></a><a class="ms" id="p_19Vv_774"></a><a class="msdiv" id="msdiv927"></a>Tatthacchasi pivasi khādasi ca,<br>
Dibbā ca vīṇā pavadanti vagguṃ;<br>
Dibbā rasā kāmaguṇettha pañca,<br>
Nāriyo ca naccanti suvaṇṇachannā.</p>
<p><a class="sc" id="3"></a><a class="verse-num-sc" id="verse-num-sc700"></a><a class="ms" id="p_19Vv_775"></a><a class="msdiv" id="msdiv928-929"></a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class="sc" id="4"></a><a class="verse-num-sc" id="verse-num-sc701"></a><a class="ms" id="p_19Vv_776"></a><a class="msdiv" id="msdiv930"></a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class="sc" id="5"></a><a class="verse-num-sc" id="verse-num-sc702"></a><a class="ms" id="p_19Vv_777"></a><a class="msdiv" id="msdiv931"></a>“Karaṇīyāni puññāni,<br>
paṇḍitena vijānatā;<br>
Sammaggatesu buddhesu,<br>
yattha dinnaṃ mahapphalaṃ.</p>
<p><a class="sc" id="6"></a><a class="verse-num-sc" id="verse-num-sc703"></a><a class="ms" id="p_19Vv_778"></a><a class="msdiv" id="msdiv932"></a>Atthāya vata me buddho,<br>
araññā gāmamāgato;<br>
Tattha cittaṃ pasādetvā,<br>
tāvatiṃsūpago <span class="var" title="ahuṃ (si)" id="note243">ahaṃ</span>.</p>
<p><a class="sc" id="7"></a><a class="verse-num-sc" id="verse-num-sc704"></a><a class="ms" id="p_19Vv_779"></a><a class="msdiv" id="msdiv933-934"></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class="endsutta"><a class="sc" id="8"></a><a class="ms" id="p_19Vv_780"></a>Paṭha­makara­ṇīya­vimānaṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
