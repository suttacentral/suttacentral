<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv39">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>­Mañjiṭ­ṭha­ka­vagga</p>
<h1>1. ­Mañjiṭ­ṭha­kavi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc481"></a><a class="pts2ed" id="pts2ed57"></a><a class="ms" id="p_19Vv_535"></a><a class="msdiv" id="msdiv689"></a>“<span class="var" title="mañjeṭṭhake (bj, pts1-2)" id="note168">Mañjiṭṭhake</span> vimānasmiṃ,<br>
<span class="var" title="sovaṇ­ṇa­vāluka­san­thate (bj, s2, s3, pts1) | sovaṇ­ṇa­vālika­san­thate (mr)" id="note169">soṇṇa­vāluka­san­thate</span>;<br>
Pañcaṅgikena <span class="var" title="turiyena (bj, s2, s3, pts1-2)" id="note170">tūriyena</span>,<br>
ramasi suppavādite.</p>
<p><a class="sc" id="2"></a><a class="verse-num-sc" id="verse-num-sc482"></a><a class="ms" id="p_19Vv_536"></a><a class="msdiv" id="msdiv690"></a>Tamhā vimānā oruyha,<br>
nimmitā ratanāmayā;<br>
Ogāhasi sālavanaṃ,<br>
pupphitaṃ sabbakālikaṃ.</p>
<p><a class="sc" id="3"></a><a class="verse-num-sc" id="verse-num-sc483"></a><a class="ms" id="p_19Vv_537"></a><a class="msdiv" id="msdiv691"></a>Yassa yasseva sālassa,<br>
mūle tiṭṭhasi devate;<br>
So so muñcati pupphāni,<br>
onamitvā dumuttamo.</p>
<p><a class="sc" id="4"></a><a class="verse-num-sc" id="verse-num-sc484"></a><a class="ms" id="p_19Vv_538"></a><a class="msdiv" id="msdiv692"></a>Vāteritaṃ sālavanaṃ,<br>
<span class="var" title="ādhūtaṃ (bj)" id="note171">ādhutaṃ</span> dijasevitaṃ;<br>
Vāti gandho disā sabbā,<br>
rukkho mañjūsako yathā.</p>
<p><a class="sc" id="5"></a><a class="verse-num-sc" id="verse-num-sc485"></a><a class="ms" id="p_19Vv_539"></a><a class="msdiv" id="msdiv693"></a>Ghāyase taṃ sucigandhaṃ,<br>
rūpaṃ passasi amānusaṃ;<br>
Devate pucchitācikkha,<br>
kissa kammassidaṃ phalan”ti.</p>
<p><a class="sc" id="6"></a><a class="verse-num-sc" id="verse-num-sc486"></a><a class="ms" id="p_19Vv_540"></a><a class="msdiv" id="msdiv694"></a>“Ahaṃ manussesu manussabhūtā,<br>
Dāsī <span class="var" title="ayyirakule (s2, s3, mr)" id="note172">ayirakule</span> ahuṃ;<br>
Buddhaṃ nisinnaṃ disvāna,<br>
Sālapupphehi okiriṃ.</p>
<p><a class="sc" id="7"></a><a class="verse-num-sc" id="verse-num-sc487"></a><a class="ms" id="p_19Vv_541"></a><a class="msdiv" id="msdiv695"></a>Vaṭaṃsakañca sukataṃ,<br>
sāla­puppha­mayaṃ ahaṃ;<br>
Buddhassa upanāmesiṃ,<br>
pasannā sehi pāṇibhi.</p>
<p><a class="sc" id="8"></a><a class="verse-num-sc" id="verse-num-sc488"></a><a class="ms" id="p_19Vv_542"></a><a class="msdiv" id="msdiv696"></a>Tāhaṃ kammaṃ karitvāna,<br>
kusalaṃ buddhavaṇṇitaṃ;<br>
Apetasokā sukhitā,<br>
sam­pamodā­manā­mayā”ti.</p>
</blockquote>
<p class="endsutta"><a class="sc" id="9"></a><a class="ms" id="p_19Vv_543"></a><span class="var" title="mañ­jeṭ­ṭha­ka­vimānaṃ (bj, pts1-2)" id="note173">­Mañjiṭ­ṭha­ka­vimānaṃ</span> paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
