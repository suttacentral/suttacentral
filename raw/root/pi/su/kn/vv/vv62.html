<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv62">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Mahārathavagga</p>
<h1>12. Tatiya­nāgavi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc737"></a><a class="pts2ed" id="pts2ed90"></a><a class="ms" id="p_19Vv_818"></a><a class="msdiv" id="msdiv976"></a>“Ko nu dibbena yānena,<br>
sabbasetena hatthinā;<br>
Tūriya­tāḷita­nigghoso,<br>
antalikkhe mahīyati.</p>
<p><a class="sc" id="2"></a><a class="verse-num-sc" id="verse-num-sc738"></a><a class="ms" id="p_19Vv_819"></a><a class="msdiv" id="msdiv977"></a>Devatā nusi gandhabbo,<br>
<span class="var" title="ādu (bj, pts1-2) | ādū (s2, s3)" id="note248">adu</span> sakko purindado;<br>
Ajānantā taṃ pucchāma,<br>
kathaṃ jānemu taṃ mayan”ti.</p>
<p><a class="sc" id="3"></a><a class="verse-num-sc" id="verse-num-sc739"></a><a class="ms" id="p_19Vv_820"></a><a class="msdiv" id="msdiv978"></a>“Namhi devo na gandhabbo,<br>
<span class="var" title="nāmhi (mr)" id="note249">nāpi</span> sakko purindado;<br>
Sudhammā nāma ye devā,<br>
tesaṃ aññataro ahan”ti.</p>
<p><a class="sc" id="4"></a><a class="verse-num-sc" id="verse-num-sc740"></a><a class="ms" id="p_19Vv_821"></a><a class="msdiv" id="msdiv979"></a>“Pucchāma <span class="var" title="deva sudhamma (s2, s3) | deva sudhammaṃ (mr)" id="note250">devaṃ sudhammaṃ</span>,<br>
Puthuṃ katvāna añjaliṃ;<br>
Kiṃ katvā mānuse kammaṃ,<br>
Sudhammaṃ upapajjatī”ti.</p>
<p><a class="sc" id="5"></a><a class="verse-num-sc" id="verse-num-sc741"></a><a class="ms" id="p_19Vv_822"></a><a class="msdiv" id="msdiv980"></a>“Ucchāgāraṃ tiṇāgāraṃ,<br>
vatthāgārañca yo dade;<br>
Tiṇṇaṃ aññataraṃ datvā,<br>
sudhammaṃ upapajjatī”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Vv_823"></a>Tatiya­nāga­vimānaṃ dvādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
