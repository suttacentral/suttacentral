<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv22">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Cittalatāvagga</p>
<h1>5. Bhad­ditthi­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc204"></a><a class="ms" id="p_19Vv_231"></a><a class="msdiv" id="msdiv206"></a>“Nīlā pītā ca kāḷā ca,<br>
<span class="var" title="mañjeṭṭhā (bj, pts1-2) | mañjaṭṭhā (pts-a)" id="note68">mañjiṭṭhā</span> atha lohitā;<br>
Uccāvacānaṃ vaṇṇānaṃ,<br>
kiñ­jak­kha­pari­vāritā.</p>
<p><a class="sc" id="2"></a><a class="verse-num-sc" id="verse-num-sc205"></a><a class="ms" id="p_19Vv_232"></a><a class="msdiv" id="msdiv207"></a>Mandāravānaṃ pupphānaṃ,<br>
mālaṃ dhāresi muddhani;<br>
Nayime aññesu kāyesu,<br>
rukkhā santi sumedhase.</p>
<p><a class="sc" id="3"></a><a class="verse-num-sc" id="verse-num-sc206"></a><a class="pts2ed" id="pts2ed27"></a><a class="ms" id="p_19Vv_233"></a><a class="msdiv" id="msdiv208"></a>Kena kāyaṃ upapannā,<br>
tāvatiṃsaṃ yasassinī;<br>
Devate pucchitācikkha,<br>
kissa kammassidaṃ phalan”ti.</p>
<p><a class="sc" id="4"></a><a class="verse-num-sc" id="verse-num-sc207"></a><a class="ms" id="p_19Vv_234"></a><a class="msdiv" id="msdiv209"></a>“<span class="var" title="bhadditthīti (bj)" id="note69">Bhadditthikāti</span> maṃ aññaṃsu,<br>
Kimilāyaṃ upāsikā;<br>
Saddhā sīlena sampannā,<br>
Saṃvibhāgaratā sadā.</p>
<p><a class="sc" id="5"></a><a class="verse-num-sc" id="verse-num-sc208"></a><a class="ms" id="p_19Vv_235"></a><a class="msdiv" id="msdiv210"></a>Acchādanañca bhattañca,<br>
senāsanaṃ padīpiyaṃ;<br>
Adāsiṃ ujubhūtesu,<br>
vippasannena cetasā.</p>
<p><a class="sc" id="6"></a><a class="verse-num-sc" id="verse-num-sc209"></a><a class="ms" id="p_19Vv_236"></a><a class="msdiv" id="msdiv211"></a>Cātuddasiṃ pañcadasiṃ,<br>
yā ca pakkhassa aṭṭhamī;<br>
­Pā­ṭihā­ri­ya­pak­khañca,<br>
aṭṭhaṅ­gasu­sa­māga­taṃ.</p>
<p><a class="sc" id="7"></a><a class="verse-num-sc" id="verse-num-sc210"></a><a class="ms" id="p_19Vv_237"></a><a class="msdiv" id="msdiv212"></a>Uposathaṃ upavasissaṃ,<br>
sadā sīlesu saṃvutā;<br>
Saññamā saṃvibhāgā ca,<br>
vimānaṃ āvasāmahaṃ.</p>
<p><a class="sc" id="8"></a><a class="verse-num-sc" id="verse-num-sc211"></a><a class="ms" id="p_19Vv_238"></a><a class="msdiv" id="msdiv213"></a>Pāṇātipātā viratā,<br>
musāvādā ca saññatā;<br>
Theyyā ca aticārā ca,<br>
majjapānā ca ārakā.</p>
<p><a class="sc" id="9"></a><a class="verse-num-sc" id="verse-num-sc212"></a><a class="ms" id="p_19Vv_239"></a><a class="msdiv" id="msdiv214"></a>Pañca­sikkhā­pade ratā,<br>
Ariyasaccāna kovidā;<br>
Upāsikā cakkhumato,<br>
<span class="var" title="... vihāriṇī (bj)" id="note70">Appa­māda­vihārinī</span>;<br><span class="var" title=" etthantare pāṭho sī potthake" id="note71"><span class="var" title="katāvakāsā katakusalā (s2, s3, mr) | katāvakānā katakusalā (pts1-2)" id="note72">Katāvāsā katakusalā</span> tato cutā,<br>Sayaṃpabhā anuvicarāmi nandanaṃ</span>.</p>
<p><a class="sc" id="10"></a><a class="verse-num-sc" id="verse-num-sc213"></a><a class="ms" id="p_19Vv_240"></a><a class="msdiv" id="msdiv215"></a>Bhikkhū <span class="var" title="cahaṃ (bj, pts1-2)" id="note74">cāhaṃ</span> parama­hi­tā­nukam­pake,<br>
Abhojayiṃ tapassiyugaṃ mahāmuniṃ;<br>
<span class="var" title="katāvakāsā katakusalā (s2, s3, pts1-2, mr)" id="note75">Katāvāsā katakusalā</span> tato cutā,<br>
Sayaṃpabhā anuvicarāmi nandanaṃ.</p>
<p><a class="sc" id="11"></a><a class="verse-num-sc" id="verse-num-sc214"></a><a class="ms" id="p_19Vv_241"></a><a class="msdiv" id="msdiv216"></a>Aṭṭhaṅgikaṃ aparimitaṃ sukhāvahaṃ,<br>
Uposathaṃ satata­mupā­va­siṃ ahaṃ;<br>
<span class="var" title="katāvakāsā katakusalā (s2, s3, pts1-2, mr)" id="note76">Katāvāsā katakusalā</span> tato cutā,<br>
Sayaṃpabhā anuvicarāmi nandanan”ti.</p>
</blockquote>
<p class="endsutta"><a class="sc" id="12"></a><a class="ms" id="p_19Vv_242"></a><span class="var" title="bhad­ditthi­kā­vimānaṃ (s2, s3)" id="note77">Bhad­ditthi­vimānaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>