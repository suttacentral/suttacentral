<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv74">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Pāyāsivagga</p>
<h1>10. (Uttara) Pāyāsi­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc855"></a><a class="ms" id="p_19Vv_953"></a><a class="msdiv" id="msdiv1108"></a>“Yā devarājassa sabhā sudhammā,<br>
Yatthacchati devasaṅgho samaggo;<br>
Tathūpamaṃ tuyhamidaṃ vimānaṃ,<br>
Obhāsayaṃ tiṭṭhati antalikkhe.</p>
<p><a class="sc" id="2"></a><a class="verse-num-sc" id="verse-num-sc856"></a><a class="ms" id="p_19Vv_954"></a><a class="msdiv" id="msdiv1109"></a>Devid­dhi­pat­tosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class="sc" id="3"></a><a class="verse-num-sc" id="verse-num-sc857"></a><a class="ms" id="p_19Vv_955"></a><a class="msdiv" id="msdiv1110"></a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class="sc" id="4"></a><a class="verse-num-sc" id="verse-num-sc858"></a><a class="ms" id="p_19Vv_956"></a><a class="msdiv" id="msdiv1111"></a>“Ahaṃ manussesu manussabhūto,<br>
Rañño pāyāsissa ahosiṃ māṇavo;<br>
Laddhā dhanaṃ saṃvibhāgaṃ akāsiṃ,<br>
Piyā ca me sīlavanto ahesuṃ;<br>
Annañca pānañca pasannacitto,<br>
Sakkacca dānaṃ vipulaṃ adāsiṃ.</p>
<p><a class="sc" id="5"></a><a class="verse-num-sc" id="verse-num-sc859"></a><a class="pts2ed" id="pts2ed110"></a><a class="ms" id="p_19Vv_957"></a><a class="msdiv" id="msdiv1112-1113"></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Vv_958"></a><span class="var" title="uttaravimānaṃ (bj, s2, s3, pts1-2)" id="note294">Pāyāsivimānaṃ</span> dasamaṃ.</p>
<p class="endsutta"><a class="sc" id="7"></a><a class="ms" id="p_19Vv_959"></a>Pāyāsivaggo chaṭṭho.</p>
<p class="endsection summary"><a class="sc" id="8"></a><a class="ms" id="p_19Vv_960"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_19Vv_961"></a>Dve agārino phaladāyī,<br>
Dve upassayadāyī bhikkhāya dāyī;<br>
Yavapālako ceva dve,<br>
Kuṇḍalino <span class="var" title="pāṭhabhedo" id="note295">pāyāsīti</span>.</p>
</blockquote>
<p class="endsutta"><a class="sc" id="10"></a><a class="ms" id="p_19Vv_962"></a>Purisānaṃ dutiyo vaggo pavuccatīti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
