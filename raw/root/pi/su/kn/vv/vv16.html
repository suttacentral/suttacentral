<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv16">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pīṭhavagga</p>
<h1>16. Siri­māvi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc136"></a><a class="pts2ed" id="pts2ed17"></a><a class="ms" id="p_19Vv_153"></a><a class="msdiv" id="msdiv137"></a>“Yuttā ca te paramaalaṅkatā hayā,<br>
Adhomukhā aghasigamā balī javā;<br>
Abhinimmitā pañcarathāsatā ca te,<br>
Anventi taṃ sārathicoditā hayā.</p>
<p><a class="sc" id="2"></a><a class="verse-num-sc" id="verse-num-sc137"></a><a class="ms" id="p_19Vv_154"></a><a class="msdiv" id="msdiv138"></a>Sā tiṭṭhasi rathavare alaṅkatā,<br>
Obhāsayaṃ jalamiva joti pāvako;<br>
Pucchāmi taṃ <span class="var" title="varacāru (katthaci)" id="note35">varatanu</span> anomadassane,<br>
Kasmā nu kāyā anadhivaraṃ upāgami”.</p>
<p><a class="sc" id="3"></a><a class="verse-num-sc" id="verse-num-sc138"></a><a class="ms" id="p_19Vv_155"></a><a class="msdiv" id="msdiv139"></a>“Kāmag­ga­pattā­naṃ <span class="var" title="... anuttarā (s2, s3, pts1) | ... anuttaraṃ (pts2) | ... nuttarā (mr)" id="note36">yamāhunuttaraṃ</span>,<br>
Nimmāya nimmāya ramanti devatā;<br>
Tasmā kāyā accharā kāmavaṇṇinī,<br>
Idhāgatā anadhivaraṃ namassituṃ”.</p>
<p><a class="sc" id="4"></a><a class="verse-num-sc" id="verse-num-sc139"></a><a class="ms" id="p_19Vv_156"></a><a class="msdiv" id="msdiv140"></a>“Kiṃ tvaṃ pure <span class="var" title="sucarita mācarī idha (s2, s3, pts1)" id="note37">sucari­ta­mā­carī­dha</span>,<br>
Kenacchasi tvaṃ amitayasā sukhedhitā;<br>
Iddhī ca te anadhivarā vihaṅgamā,<br>
Vaṇṇo ca te dasa disā virocati.</p>
<p><a class="sc" id="5"></a><a class="verse-num-sc" id="verse-num-sc140"></a><a class="ms" id="p_19Vv_157"></a><a class="msdiv" id="msdiv141"></a>Devehi tvaṃ parivutā sakkatā casi,<br>
Kuto cutā sugatigatāsi devate;<br>
Kassa vā tvaṃ vacana­ka­rā­nu­sāsaniṃ,<br>
Ācikkha me tvaṃ yadi buddhasāvikā”ti.</p>
<p><a class="sc" id="6"></a><a class="verse-num-sc" id="verse-num-sc141"></a><a class="ms" id="p_19Vv_158"></a><a class="msdiv" id="msdiv142"></a>“Nagantare nagaravare sumāpite,<br>
Paricārikā rājavarassa sirimato;<br>
Nacce gīte parama­su­sikkhitā ahuṃ,<br>
Sirimāti maṃ rājagahe <span class="var" title="avedisuṃ (bj)" id="note38">avediṃsu</span>.</p>
<p><a class="sc" id="7"></a><a class="verse-num-sc" id="verse-num-sc142"></a><a class="ms" id="p_19Vv_159"></a><a class="msdiv" id="msdiv143"></a>Buddho ca me isinisabho vināyako,<br>
Adesayī samuda­ya­duk­kha­nicca­taṃ;<br>
Asaṅkhataṃ duk­kha­nirodha­sassa­taṃ,<br>
Maggañcimaṃ akuṭi­la­mañjasaṃ sivaṃ.</p>
<p><a class="sc" id="8"></a><a class="verse-num-sc" id="verse-num-sc143"></a><a class="ms" id="p_19Vv_160"></a><a class="msdiv" id="msdiv144"></a>Sutvānahaṃ amatapadaṃ asaṅkhataṃ,<br>
Tathā­gatas­sa­nadhi­varassa sāsanaṃ;<br>
Sīlesvahaṃ parama­susaṃ­vutā ahuṃ,<br>
Dhamme ṭhitā <span class="var" title="... bhāsite (bj)" id="note39">­narava­ra­buddha­desite</span>.</p>
<p><a class="sc" id="9"></a><a class="verse-num-sc" id="verse-num-sc144"></a><a class="ms" id="p_19Vv_161"></a><a class="msdiv" id="msdiv145"></a>Ñatvānahaṃ virajapadaṃ asaṅkhataṃ,<br>
Tathā­ga­tena­nadhi­varena desitaṃ;<br>
Tatthevahaṃ sama­tha­samā­dhi­mā­phusiṃ,<br>
Sāyeva me paramaniyāmatā ahu.</p>
<p><a class="sc" id="10"></a><a class="verse-num-sc" id="verse-num-sc145"></a><a class="pts2ed" id="pts2ed18"></a><a class="ms" id="p_19Vv_162"></a><a class="msdiv" id="msdiv146"></a>Laddhānahaṃ amatavaraṃ visesanaṃ,<br>
Ekaṃsikā abhisamaye visesiya;<br>
Asaṃsayā bahujanapūjitā ahaṃ,<br>
<span class="var" title="khiḍḍaṃ ratiṃ (s2, s3, pts1)" id="note40">Khiḍḍāratiṃ</span> pacca­nubho­ma­nappa­kaṃ.</p>
<p><a class="sc" id="11"></a><a class="verse-num-sc" id="verse-num-sc146"></a><a class="ms" id="p_19Vv_163"></a><a class="msdiv" id="msdiv147"></a>Evaṃ ahaṃ <span class="var" title="amatarasamhi (s2, s3, mr)" id="note41">amatadasamhi</span> devatā,<br>
Tathā­gatas­sa­nadhi­varassa sāvikā;<br>
Dhammaddasā paṭhamaphale patiṭṭhitā,<br>
Sotāpannā na ca pana matthi duggati.</p>
<p><a class="sc" id="12"></a><a class="verse-num-sc" id="verse-num-sc147"></a><a class="ms" id="p_19Vv_164"></a><a class="msdiv" id="msdiv148"></a>Sā vandituṃ anadhivaraṃ upāgamiṃ,<br>
Pāsādike kusalarate ca bhikkhavo;<br>
Namassituṃ samaṇa­sa­māga­maṃ sivaṃ,<br>
Sagāravā sirimato dhammarājino.</p>
<p><a class="sc" id="13"></a><a class="verse-num-sc" id="verse-num-sc148"></a><a class="ms" id="p_19Vv_165"></a><a class="msdiv" id="msdiv149"></a>Disvā muniṃ muditamanamhi pīṇitā,<br>
Tathāgataṃ nara­varadam­ma­sāra­thiṃ;<br>
Taṇhacchidaṃ kusalarataṃ vināyakaṃ,<br>
Vandāmahaṃ parama­hi­tā­nukam­pa­kan”ti.</p>
</blockquote>
<p class="endsutta"><a class="sc" id="14"></a><a class="ms" id="p_19Vv_166"></a>Sirimāvimānaṃ soḷasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
