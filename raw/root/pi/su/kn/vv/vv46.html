<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv46">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>­Mañjiṭ­ṭha­ka­vagga</p>
<h1>8. Ambavi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc560"></a><a class="ms" id="p_19Vv_621"></a><a class="msdiv" id="msdiv783"></a>“Dibbaṃ te ambavanaṃ rammaṃ,<br>
Pāsādettha mahallako;<br>
Nānā­tūriya­saṅ­ghuṭṭho,<br>
Accha­rā­gaṇa­ghosito.</p>
<p><a class="sc" id="2"></a><a class="verse-num-sc" id="verse-num-sc561"></a><a class="ms" id="p_19Vv_622"></a><a class="msdiv" id="msdiv784"></a>Padīpo cettha jalati,<br>
niccaṃ sovaṇṇayo mahā;<br>
Dussaphalehi rukkhehi,<br>
samantā parivārito.</p>
<p><a class="sc" id="3"></a><a class="verse-num-sc" id="verse-num-sc562"></a><a class="ms" id="p_19Vv_623"></a><a class="msdiv" id="msdiv785-786"></a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class="sc" id="4"></a><a class="verse-num-sc" id="verse-num-sc563"></a><a class="ms" id="p_19Vv_624"></a><a class="msdiv" id="msdiv787"></a>Sā devatā attamanā,<br>
… pe …<br>
yassa kammassidaṃ phalaṃ.</p>
<p><a class="sc" id="5"></a><a class="verse-num-sc" id="verse-num-sc564"></a><a class="ms" id="p_19Vv_625"></a><a class="msdiv" id="msdiv788"></a>“Ahaṃ manussesu manussabhūtā,<br>
Purimāya jātiyā manussaloke;<br>
Vihāraṃ saṃghassa kāresiṃ,<br>
Ambehi parivāritaṃ.</p>
<p><a class="sc" id="6"></a><a class="verse-num-sc" id="verse-num-sc565"></a><a class="ms" id="p_19Vv_626"></a><a class="msdiv" id="msdiv789"></a>Pariyosite vihāre,<br>
kārente niṭṭhite mahe;<br>
<span class="var" title="ambe acchādayitvāna (bj, s2, pts2) | ambe­hacchā­dayit­vāna (s3, pts1, mr)" id="note192">Ambehi chādayitvāna</span>,<br>
katvā dussamaye phale.</p>
<p><a class="sc" id="7"></a><a class="verse-num-sc" id="verse-num-sc566"></a><a class="ms" id="p_19Vv_627"></a><a class="msdiv" id="msdiv790"></a>Padīpaṃ tattha jāletvā,<br>
bhojayitvā gaṇuttamaṃ;<br>
Niyyādesiṃ taṃ saṃghassa,<br>
pasannā sehi pāṇibhi.</p>
<p><a class="sc" id="8"></a><a class="verse-num-sc" id="verse-num-sc567"></a><a class="ms" id="p_19Vv_628"></a><a class="msdiv" id="msdiv791"></a>Tena me ambavanaṃ rammaṃ,<br>
pāsādettha mahallako;<br>
Nānā­tūriya­saṅ­ghuṭṭho,<br>
accha­rā­gaṇa­ghosito.</p>
<p><a class="sc" id="9"></a><a class="verse-num-sc" id="verse-num-sc568"></a><a class="pts2ed" id="pts2ed68"></a><a class="ms" id="p_19Vv_629"></a><a class="msdiv" id="msdiv792"></a>Padīpo cettha jalati,<br>
niccaṃ sovaṇṇayo mahā;<br>
Dussaphalehi rukkhehi,<br>
samantā parivārito.</p>
<p><a class="sc" id="10"></a><a class="verse-num-sc" id="verse-num-sc569"></a><a class="ms" id="p_19Vv_630"></a><a class="msdiv" id="msdiv793-794"></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class="endsutta"><a class="sc" id="11"></a><a class="ms" id="p_19Vv_631"></a>Ambavimānaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
