<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv21">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Cittalatāvagga</p>
<h1>4. Caṇḍā­li­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc193"></a><a class="ms" id="p_19Vv_219"></a><a class="msdiv" id="msdiv195"></a>“Caṇḍāli vanda pādāni,<br>
gotamassa yasassino;<br>
<span class="var" title="taveva (bj)" id="note59">Tameva</span> anukampāya,<br>
aṭṭhāsi <span class="var" title="isisuttamo (si)" id="note60">isisattamo</span>.</p>
<p><a class="sc" id="2"></a><a class="verse-num-sc" id="verse-num-sc194"></a><a class="ms" id="p_19Vv_220"></a><a class="msdiv" id="msdiv196"></a>Abhippasādehi manaṃ,<br>
arahantamhi <span class="var" title="tādinī (bj) | tādine (s2, s3, mr)" id="note61">tādini</span>;<br>
Khippaṃ pañjalikā vanda,<br>
parittaṃ tava jīvitan”ti.</p>
<p><a class="sc" id="3"></a><a class="verse-num-sc" id="verse-num-sc195"></a><a class="ms" id="p_19Vv_221"></a><a class="msdiv" id="msdiv197"></a>Coditā bhāvitattena,<br>
sarīran­tima­dhārinā;<br>
Caṇḍālī vandi pādāni,<br>
gotamassa yasassino.</p>
<p><a class="sc" id="4"></a><a class="verse-num-sc" id="verse-num-sc196"></a><a class="ms" id="p_19Vv_222"></a><a class="msdiv" id="msdiv198"></a>Tamenaṃ avadhī gāvī,<br>
caṇḍāliṃ pañjaliṃ ṭhitaṃ;<br>
Namassamānaṃ sambuddhaṃ,<br>
andhakāre pabhaṅkaranti.</p>
<p><a class="sc" id="5"></a><a class="verse-num-sc" id="verse-num-sc197"></a><a class="ms" id="p_19Vv_223"></a><a class="msdiv" id="msdiv199"></a>“Khīṇāsavaṃ vigatarajaṃ anejaṃ,<br>
Ekaṃ araññamhi raho nisinnaṃ;<br>
Deviddhipattā upasaṅkamitvā,<br>
Vandāmi taṃ vīra mahānubhāvan”ti.</p>
<p><a class="sc" id="6"></a><a class="verse-num-sc" id="verse-num-sc198"></a><a class="ms" id="p_19Vv_224"></a><a class="msdiv" id="msdiv200"></a>“Suvaṇṇavaṇṇā jalitā mahāyasā,<br>
Vimānamoruyha anekacittā;<br>
Parivāritā <span class="var" title="accharānaṃ gaṇena (bj)" id="note62">accha­rā­saṅga­ṇena</span>,<br>
Kā tvaṃ subhe devate vandase maman”ti.</p>
<p><a class="sc" id="7"></a><a class="verse-num-sc" id="verse-num-sc199"></a><a class="pts2ed" id="pts2ed26"></a><a class="ms" id="p_19Vv_225"></a><a class="msdiv" id="msdiv201"></a>“Ahaṃ bhaddante caṇḍālī,<br>
tayā <span class="var" title="therena (pts1-2, mr)" id="note63">vīrena</span> pesitā;<br>
Vandiṃ arahato pāde,<br>
gotamassa yasassino.</p>
<p><a class="sc" id="8"></a><a class="verse-num-sc" id="verse-num-sc200"></a><a class="ms" id="p_19Vv_226"></a><a class="msdiv" id="msdiv202"></a>Sāhaṃ <span class="var" title="vanditva (bj, pts1-2)" id="note64">vanditvā</span> pādāni,<br>
cutā caṇḍālayoniyā;<br>
Vimānaṃ sabbato bhaddaṃ,<br>
upapannamhi nandane.</p>
<p><a class="sc" id="9"></a><a class="verse-num-sc" id="verse-num-sc201"></a><a class="ms" id="p_19Vv_227"></a><a class="msdiv" id="msdiv203"></a>Accharānaṃ satasahassaṃ,<br>
<span class="var" title="purakkhitvā maṃ (s2, s3, mr)" id="note65">purakkhatvāna</span> tiṭṭhati;<br>
Tāsāhaṃ pavarā seṭṭhā,<br>
vaṇṇena yasasāyunā.</p>
<p><a class="sc" id="10"></a><a class="verse-num-sc" id="verse-num-sc202"></a><a class="ms" id="p_19Vv_228"></a><a class="msdiv" id="msdiv204"></a>Pahūta­katakal­yāṇā,<br>
Sampajānā <span class="var" title="patissatā (bj, s2, s3, pts1-2)" id="note66">paṭissatā</span>;<br>
Muniṃ kāruṇikaṃ loke,<br>
Taṃ bhante vanditumāgatā”ti.</p>
<p><a class="sc" id="11"></a><a class="verse-num-sc" id="verse-num-sc203"></a><a class="ms" id="p_19Vv_229"></a><a class="msdiv" id="msdiv205"></a>Idaṃ vatvāna caṇḍālī,<br>
kataññū katavedinī;<br>
Vanditvā arahato pāde,<br>
<span class="var" title="tat­the­vantara­dhāya­tīti (s2, s3, mr)" id="note67">tat­the­vantara­dhāyathāti</span>.</p>
</blockquote>
<p class="endsutta"><a class="sc" id="12"></a><a class="ms" id="p_19Vv_230"></a>Caṇḍālivimānaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
