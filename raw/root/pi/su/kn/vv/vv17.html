<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv17">
<article>
<div class="hgroup">
<p class="division">Vimānavatthu</p>
<p>Itthivimāna</p>
<p>Pīṭhavagga</p>
<h1>17. Kesakārī­vi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc149"></a><a class="pts2ed" id="pts2ed19"></a><a class="ms" id="p_19Vv_167"></a><a class="msdiv" id="msdiv150"></a>“Idaṃ vimānaṃ ruciraṃ pabhassaraṃ,<br>
Veḷu­riya­tham­bhaṃ satataṃ sunimmitaṃ;<br>
Suvaṇ­ṇa­rukkhehi saman­ta­mottha­taṃ,<br>
Ṭhānaṃ mamaṃ kamma­vipāka­sam­bha­vaṃ.</p>
<p><a class="sc" id="2"></a><a class="verse-num-sc" id="verse-num-sc150"></a><a class="ms" id="p_19Vv_168"></a><a class="msdiv" id="msdiv151"></a>Tatrūpapannā purimaccharā imā,<br>
Sataṃ sahassāni sakena kammunā;<br>
Tuvaṃsi ajjhupagatā yasassinī,<br>
Obhāsayaṃ tiṭṭhasi pubbadevatā.</p>
<p><a class="sc" id="3"></a><a class="verse-num-sc" id="verse-num-sc151"></a><a class="ms" id="p_19Vv_169"></a><a class="msdiv" id="msdiv152"></a>Sasī adhiggayha yathā virocati,<br>
­Nak­khat­ta­rājā­riva tārakāgaṇaṃ;<br>
Tatheva tvaṃ <span class="var" title="accha­rā­saṅga­maṃ (bj)" id="note42">accha­rā­saṅgaṇaṃ</span> imaṃ,<br>
Daddallamānā yasasā virocasi.</p>
<p><a class="sc" id="4"></a><a class="verse-num-sc" id="verse-num-sc152"></a><a class="ms" id="p_19Vv_170"></a><a class="msdiv" id="msdiv153"></a>Kuto nu āgamma anomadassane,<br>
Upapannā tvaṃ bhavanaṃ mamaṃ idaṃ;<br>
Brahmaṃva devā tidasā sahindakā,<br>
Sabbe na tappāmase dassanena tan”ti.</p>
<p><a class="sc" id="5"></a><a class="verse-num-sc" id="verse-num-sc153"></a><a class="ms" id="p_19Vv_171"></a><a class="msdiv" id="msdiv154"></a>“Yametaṃ sakka anupucchase mamaṃ,<br>
‘Kuto cutā <span class="var" title="kuto cutā idha āgatā tuvaṃ (s2, s3)" id="note43">tvaṃ idha āgatā’ti</span>;<br>
Bārāṇasī nāma puratthi kāsinaṃ,<br>
Tattha ahosiṃ pure kesakārikā.</p>
<p><a class="sc" id="6"></a><a class="verse-num-sc" id="verse-num-sc154"></a><a class="ms" id="p_19Vv_172"></a><a class="msdiv" id="msdiv155"></a>Buddhe ca dhamme ca pasannamānasā,<br>
Saṃghe ca ekantagatā asaṃsayā;<br>
Akhaṇ­ḍa­sikkhā­padā āgatapphalā,<br>
Sambodhidhamme niyatā anāmayā”ti.</p>
<p><a class="sc" id="7"></a><a class="verse-num-sc" id="verse-num-sc155"></a><a class="ms" id="p_19Vv_173"></a><a class="msdiv" id="msdiv156"></a>“Tant­yā­bhi­nandā­mase <span class="var" title="sāgatañca (bj)" id="note44">svāgatañca</span> te,<br>
Dhammena ca tvaṃ yasasā virocasi;<br>
Buddhe ca dhamme ca pasannamānase,<br>
Saṃghe ca ekantagate asaṃsaye;<br>
Akhaṇ­ḍa­sikkhā­pade āgatapphale,<br>
Sambodhidhamme niyate anāmaye”ti.</p>
</blockquote>
<p class="endsutta"><a class="sc" id="8"></a><a class="ms" id="p_19Vv_174"></a><span class="var" title="pesakā­riya­vimānaṃ (s2, s3)" id="note45">Kesa­kārī­vimānaṃ</span> sattarasamaṃ.</p>
<p class="endsection summary"><a class="sc" id="9"></a><a class="ms" id="p_19Vv_175"></a>Tassuddānaṃ</p>
<blockquote class="uddanagatha">
<p><a class="sc" id="10"></a><a class="ms" id="p_19Vv_176"></a>Pañca pīṭhā tayo nāvā,<br>
dīpa­tila­dak­khiṇā dve;<br>
Pati dve suṇisā uttarā,<br>
sirimā kesakārikā;<br>
Vaggo tena pavuccatīti.</p>
</blockquote>
<p class="endsutta"><a class="sc" id="11"></a><a class="ms" id="p_19Vv_177"></a>Itthivimāne <span class="var" title="pīṭhavaggo paṭhamo (bj) | itthīvimāne vaggo paṭhamo (s2, s3)" id="note46">paṭhamo vaggo</span>.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
