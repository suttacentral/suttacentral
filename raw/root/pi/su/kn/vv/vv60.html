<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="vv60">
<article>
<div class="hgroup">
<p class="division">Vimānavatthu</p>
<p>Purisavimāna</p>
<p>Mahārathavagga</p>
<h1>10. Paṭha­ma­nāgavi­mānavat­thu</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc725"></a><a class="pts2ed" id="pts2ed88"></a><a class="ms" id="p_19Vv_804"></a><a class="msdiv" id="msdiv961"></a>“Susuk­ka­khan­dhaṃ abhiruyha nāgaṃ,<br>
Akācinaṃ dantiṃ baliṃ mahājavaṃ;<br>
<span class="var" title="āruyha (s2, s3, pts1-2)" id="note244">Abhiruyha</span> <span class="var" title="gajaṃ pavaraṃ (s2, s3, pts1)" id="note245">gajavaraṃ</span> sukappitaṃ,<br>
Idhāgamā vehāyasaṃ antalikkhe.</p>
<p><a class="sc" id="2"></a><a class="verse-num-sc" id="verse-num-sc726"></a><a class="ms" id="p_19Vv_805"></a><a class="msdiv" id="msdiv962"></a>Nāgassa dantesu duvesu nimmitā,<br>
Acchodakā paduminiyo suphullā;<br>
Padumesu ca tūriyagaṇā pavajjare,<br>
Imā ca naccanti manoharāyo.</p>
<p><a class="sc" id="3"></a><a class="verse-num-sc" id="verse-num-sc727"></a><a class="ms" id="p_19Vv_806"></a><a class="msdiv" id="msdiv963"></a>Devid­dhi­pat­tosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class="sc" id="4"></a><a class="verse-num-sc" id="verse-num-sc728"></a><a class="ms" id="p_19Vv_807"></a><a class="msdiv" id="msdiv964"></a>So devaputto attamano,<br>
moggallānena pucchito;<br>
Pañhaṃ puṭṭho viyākāsi,<br>
yassa kammassidaṃ phalaṃ.</p>
<p><a class="sc" id="5"></a><a class="verse-num-sc" id="verse-num-sc729"></a><a class="ms" id="p_19Vv_808"></a><a class="msdiv" id="msdiv965"></a>“Aṭṭheva muttapupphāni,<br>
kassapassa <span class="var" title="bhagavato (s2, s3, mr)" id="note246">mahesino</span>;<br>
Thūpasmiṃ abhiropesiṃ,<br>
pasanno sehi pāṇibhi.</p>
<p><a class="sc" id="6"></a><a class="verse-num-sc" id="verse-num-sc730"></a><a class="ms" id="p_19Vv_809"></a><a class="msdiv" id="msdiv966-967"></a>Tena metādiso vaṇṇo,<br>
… pe …<br>
vaṇṇo ca me sabbadisā pabhāsatī”ti.</p>
</blockquote>
<p class="endsutta"><a class="sc" id="7"></a><a class="ms" id="p_19Vv_810"></a>Paṭha­ma­nāga­vimānaṃ dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
