<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap13">
<article>
<div class="hgroup">
<p class="division">Therīapadāna</p>
<p>Ekū­posa­thika­vagga</p>
<h1>3. Modaka­dāyikā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_190"></a><a class="msdiv" id="msdiv30"></a>“Nagare bandhumatiyā,<br>
kumbhadāsī ahosahaṃ;<br>
Mama bhāgaṃ gahetvāna,<br>
gacchaṃ <span class="var" title="udakahārikaṃ (si) | udakahārike (s2, s3) | udakabhārikā (pts1)" id="note71">udakahārikā</span>.</p>
<p><a class="sc" id="2"></a><a class="ms" id="p_20Ap2_191"></a><a class="msdiv" id="msdiv31"></a>Panthamhi samaṇaṃ disvā,<br>
santacittaṃ samāhitaṃ;<br>
Pasannacittā sumanā,<br>
modake tīṇidāsahaṃ.</p>
<p><a class="sc" id="3"></a><a class="pts" id="pts2.525"></a><a class="ms" id="p_20Ap2_192"></a><a class="msdiv" id="msdiv32"></a>Tena kammena sukatena,<br>
cetanā­paṇi­dhīhi ca;<br>
<span class="var" title="ekūnatiṃsa kappāni (s2, s3)" id="note72">Eka­navuti­kap­pāni</span>,<br>
vinipātaṃ nagacchahaṃ.</p>
<p><a class="sc" id="4"></a><a class="ms" id="p_20Ap2_193"></a><a class="msdiv" id="msdiv33"></a><span class="var" title="sampattiṃ taṃ (bj, pts1) | sampattiñca (s2, s3) | sampattikaṃ (mr)" id="note73">Sampatti taṃ</span> karitvāna,<br>
sabbaṃ anubhaviṃ ahaṃ;<br>
Modake tīṇi datvāna,<br>
pattāhaṃ acalaṃ padaṃ.</p>
<p><a class="sc" id="5"></a><a class="ms" id="p_20Ap2_194"></a><a class="msdiv" id="msdiv34"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="6"></a><a class="ms" id="p_20Ap2_195"></a><a class="msdiv" id="msdiv35"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="7"></a><a class="ms" id="p_20Ap2_196"></a><a class="msdiv" id="msdiv36"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap2_197"></a>Itthaṃ sudaṃ modakadāyikā bhikkhunī imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap2_198"></a>Modaka­dāyikā­theri­yāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
