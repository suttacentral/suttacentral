<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap31">
<article>
<div class="hgroup">
<p class="division">Therīapadāna</p>
<p>Khattiyāvagga</p>
<h1><span class="var" title="­yasava­tī­pamu­kha­bhik­khu­nī­naṃ apadānaṃ (bj) | aṭṭhā­ra­sa­sahas­sa­khat­tiya­kaññā­therī­nama­padā­naṃ (s2, s3) | ­yasava­tī­pamu­khāni khattiyakaññā bhikkhuniyo aṭṭhārasa sahassāni apadānaṃ (pts1)" id="note335">1 ­Yasava­tī­pamu­kha­aṭṭhā­ra­sa­bhik­khu­nī­sahas­sa­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts2.597"></a><a class="ms" id="p_20Ap2_1205"></a><a class="msdiv" id="msdiv1"></a>“Bhavā sabbe parikkhīṇā,<br>
bhavā santi vimocitā;<br>
Sabbāsavā ca no natthi,<br>
ārocema mahāmune.</p>
<p><a class="sc" id="2"></a><a class="ms" id="p_20Ap2_1206"></a><a class="msdiv" id="msdiv2"></a><span class="var" title="parikammañca kusalaṃ (s2, s3) | purimaṃ kammaṃ kusalaṃ (pts1)" id="note336">Purimaṃ kusalaṃ kammaṃ</span>,<br>
yaṃ kiñci sādhupatthitaṃ;<br>
Paribhogamayaṃ dinnaṃ,<br>
tuyhatthāya mahāmune.</p>
<p><a class="sc" id="3"></a><a class="ms" id="p_20Ap2_1207"></a><a class="msdiv" id="msdiv3"></a>Buddha­pac­ce­ka­buddhā­naṃ,<br>
<span class="var" title="buddhānaṃ sāvakānañca (bj, mr)" id="note337">sāvakānañca patthitaṃ</span>;<br>
Paribhogamayaṃ dinnaṃ,<br>
tuyhatthāya mahāmune.</p>
<p><a class="sc" id="4"></a><a class="ms" id="p_20Ap2_1208"></a><a class="msdiv" id="msdiv4"></a>Uccanīcamayaṃ kammaṃ,<br>
bhikkhūnaṃ sādhupatthitaṃ;<br>
Uccā­kula­pari­kammaṃ,<br>
<span class="var" title="katamhehi mahāmune (s2, s3, pts1)" id="note338">katametaṃ mahāmune</span>.</p>
<p><a class="sc" id="5"></a><a class="ms" id="p_20Ap2_1209"></a><a class="msdiv" id="msdiv5"></a>Teneva sukkamūlena,<br>
coditā kammasampadā;<br>
Mānusi­ka­matik­kantā,<br>
jāyiṃsu khattiye kule.</p>
<p><a class="sc" id="6"></a><a class="ms" id="p_20Ap2_1210"></a><a class="msdiv" id="msdiv6"></a>Uppatte ca kate kamme,<br>
jātiyā vāpi ekato;<br>
Pacchime ekato jātā,<br>
khattiyā kulasambhavā.</p>
<p><a class="sc" id="7"></a><a class="ms" id="p_20Ap2_1211"></a><a class="msdiv" id="msdiv7"></a>Rūpavatī bhogavatī,<br>
lābhasakkā­ra­pūjitā;<br>
Antepure mahāvīra,<br>
devānaṃ viya nandane.</p>
<p><a class="sc" id="8"></a><a class="ms" id="p_20Ap2_1212"></a><a class="msdiv" id="msdiv8"></a>Nibbinditvā agāramhā,<br>
pabba­jim­ha­nagā­riyaṃ;<br>
Katipāhaṃ upādāya,<br>
sabbā pattāmha nibbutiṃ.</p>
<p><a class="sc" id="9"></a><a class="ms" id="p_20Ap2_1213"></a><a class="msdiv" id="msdiv9"></a>Cīvaraṃ piṇḍapātañca,<br>
paccayaṃ sayanāsanaṃ;<br>
Upanenti bahū amhe,<br>
sadā sakkatapūjitā.</p>
<p><a class="sc" id="10"></a><a class="ms" id="p_20Ap2_1214"></a><a class="msdiv" id="msdiv10"></a>Kilesā jhāpitā amhaṃ,<br>
bhavā sabbe samūhatā;<br>
Nāgīva bandhanaṃ chetvā,<br>
viharāma anāsavā.</p>
<p><a class="sc" id="11"></a><a class="ms" id="p_20Ap2_1215"></a><a class="msdiv" id="msdiv11"></a>Svāgataṃ vata no āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="12"></a><a class="ms" id="p_20Ap2_1216"></a><a class="msdiv" id="msdiv12"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="13"></a><a class="ms" id="p_20Ap2_1217"></a>Itthaṃ sudaṃ ­yasava­tī­pamu­khāni khat­tiya­kaññā­bhik­khu­niyo aṭṭhā­ra­sa­sahas­sāni bhagavato sammukhā imā gāthāyo abhāsitthāti.</p>
<p class="endsutta"><a class="sc" id="14"></a><a class="ms" id="p_20Ap2_1218"></a>­Yasava­tī­pamu­kha­aṭṭhā­ra­sa­bhik­khu­nī­sahas­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
