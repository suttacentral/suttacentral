<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap10">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1>10. Udaka­dāyikā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_136"></a><a class="msdiv" id="msdiv116"></a>“Nagare bandhumatiyā,<br>
ahosiṃ udahārikā;<br>
Udahārena jīvāmi,<br>
tena posemi dārake.</p>
<p><a class="sc" id="2"></a><a class="ms" id="p_20Ap2_137"></a><a class="msdiv" id="msdiv117"></a>Deyyadhammo ca me natthi,<br>
puññakkhette anuttare;<br>
Koṭṭhakaṃ upasaṅkamma,<br>
udakaṃ paṭṭhapesahaṃ.</p>
<p><a class="sc" id="3"></a><a class="ms" id="p_20Ap2_138"></a><a class="msdiv" id="msdiv118"></a>Tena kammena sukatena,<br>
tāvatiṃ­sa­ma­gaccha­haṃ;<br>
Tattha me sukataṃ byamhaṃ,<br>
udahārena nimmitaṃ.</p>
<p><a class="sc" id="4"></a><a class="ms" id="p_20Ap2_139"></a><a class="msdiv" id="msdiv119"></a>Accharānaṃ sahassassa,<br>
ahañhi pavarā tadā;<br>
Dasaṭṭhānehi tā sabbā,<br>
abhibhomi sadā ahaṃ.</p>
<p><a class="sc" id="5"></a><a class="ms" id="p_20Ap2_140"></a><a class="msdiv" id="msdiv120"></a>Paññāsaṃ devarājūnaṃ,<br>
mahesit­ta­makāra­yiṃ;<br>
Vīsati­cakka­vattī­naṃ,<br>
mahesit­ta­makāra­yiṃ.</p>
<p><a class="sc" id="6"></a><a class="ms" id="p_20Ap2_141"></a><a class="msdiv" id="msdiv121"></a>Duve bhave saṃsarāmi,<br>
devatte atha mānuse;<br>
Duggatiṃ nābhijānāmi,<br>
dakadānassidaṃ phalaṃ.</p>
<p><a class="sc" id="7"></a><a class="ms" id="p_20Ap2_142"></a><a class="msdiv" id="msdiv122"></a>Pabbatagge dumagge vā,<br>
antalikkhe ca bhūmiyaṃ;<br>
Yadā udakamicchāmi,<br>
khippaṃ paṭilabhāmahaṃ.</p>
<p><a class="sc" id="8"></a><a class="ms" id="p_20Ap2_143"></a><a class="msdiv" id="msdiv123"></a>Avuṭṭhikā disā natthi,<br>
<span class="var" title="santat­ta­ku­thitā na ca (bj) | santattā khuppitā hi me (s2, s3) | santat­ta­ka­ṭhitā na (pts1)" id="note56">santattā kuthitāpi</span> ca;<br>
Mama saṅ­kappa­maññāya,<br>
mahāmegho pavassati.</p>
<p><a class="sc" id="9"></a><a class="ms" id="p_20Ap2_144"></a><a class="msdiv" id="msdiv124"></a>Kadāci nīyamānāya,<br>
ñātisaṅghena me tadā;<br>
Yadā icchāmahaṃ vassaṃ,<br>
mahāmegho ajāyatha.</p>
<p><a class="sc" id="10"></a><a class="ms" id="p_20Ap2_145"></a><a class="msdiv" id="msdiv125"></a>Uṇhaṃ vā pariḷāho vā,<br>
sarīre me na vijjati;<br>
Kāye ca me rajo natthi,<br>
dakadānassidaṃ phalaṃ.</p>
<p><a class="sc" id="11"></a><a class="pts" id="pts2.522"></a><a class="ms" id="p_20Ap2_146"></a><a class="msdiv" id="msdiv126"></a>Visuddhamanasā ajja,<br>
ape­ta­mana­pā­pikā;<br>
Sabbā­sava­parik­khīṇā,<br>
natthi dāni punabbhavo.</p>
<p><a class="sc" id="12"></a><a class="ms" id="p_20Ap2_147"></a><a class="msdiv" id="msdiv127"></a><span class="var" title="ekanavute (bj, pts1)" id="note57">Ekanavutito</span> kappe,<br>
yaṃ dakaṃ adadiṃ tadā;<br>
Duggatiṃ nābhijānāmi,<br>
dakadānassidaṃ phalaṃ.</p>
<p><a class="sc" id="13"></a><a class="ms" id="p_20Ap2_148"></a><a class="msdiv" id="msdiv128"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="14"></a><a class="ms" id="p_20Ap2_149"></a><a class="msdiv" id="msdiv129"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="15"></a><a class="ms" id="p_20Ap2_150"></a><a class="msdiv" id="msdiv130"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="16"></a><a class="ms" id="p_20Ap2_151"></a>Itthaṃ sudaṃ udakadāyikā bhikkhunī imā gāthāyo abhāsitthāti.</p>
<p class="endsutta"><a class="sc" id="17"></a><a class="ms" id="p_20Ap2_152"></a>Udaka­dāyikā­theri­yāpadā­naṃ dasamaṃ.</p>
<p class="endsection"><a class="sc" id="18"></a><a class="ms" id="p_20Ap2_153"></a>Sumedhāvaggo paṭhamo.</p>
<p class="endsection summary"><a class="sc" id="19"></a><a class="ms" id="p_20Ap2_154"></a>Tassuddānaṃ</p>
<blockquote class="uddanagatha">
<p><a class="sc" id="20"></a><a class="ms" id="p_20Ap2_155"></a>Sumedhā mekhalādāyī,<br>
maṇḍapaṃ saṅkamaṃ dadā;<br>
Naḷamālī piṇḍadadā,<br>
kaṭacchu uppalappadā.</p>
<p><a class="sc" id="21"></a><a class="ms" id="p_20Ap2_156"></a>Dīpadā dakadā ceva,<br>
gāthāyo gaṇitā iha;<br>
Eka­gā­thāsatañ­ceva,<br>
<span class="var" title="tiṃsatī ca taduttariṃ (bj) | sattarasaṃ taduttari (s2, s3) | sattādasa taduttariṃ (pts1)" id="note58">tiṃsati ca taduttari</span>.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
