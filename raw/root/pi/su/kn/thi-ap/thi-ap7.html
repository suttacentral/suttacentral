<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap7">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1><span class="var" title="kaṭac­chu­bhi­kha­dāyikā­theri­yāpadā­naṃ (s2, s3, pts1)" id="note36">7 Kaṭac­chu­bhik­khā­dāyikā­therī­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_74"></a><a class="msdiv" id="msdiv60"></a> “Piṇḍacāraṃ carantassa,<br>
tissanāmassa satthuno;<br>
Kaṭac­chu­bhik­khaṃ paggayha,<br>
buddha­seṭṭhassa dāsahaṃ.</p>
<p><a class="sc" id="2"></a><a class="pts" id="pts2.517"></a><a class="ms" id="p_20Ap2_75"></a><a class="msdiv" id="msdiv61"></a>Paṭiggahetvā sambuddho,<br>
tisso lokagganāyako;<br>
Vīthiyā saṇṭhito satthā,<br>
akā me anumodanaṃ.</p>
<p><a class="sc" id="3"></a><a class="ms" id="p_20Ap2_76"></a><a class="msdiv" id="msdiv62"></a>‘Kaṭac­chu­bhik­khaṃ datvāna,<br>
tāvatiṃsaṃ gamissasi;<br>
Chat­tiṃsa­devarā­jūnaṃ,<br>
mahesittaṃ karissasi.</p>
<p><a class="sc" id="4"></a><a class="ms" id="p_20Ap2_77"></a><a class="msdiv" id="msdiv63"></a>Paññāsaṃ cakkavattīnaṃ,<br>
mahesittaṃ karissasi;<br>
Manasā patthitaṃ sabbaṃ,<br>
paṭilacchasi sabbadā.</p>
<p><a class="sc" id="5"></a><a class="ms" id="p_20Ap2_78"></a><a class="msdiv" id="msdiv64"></a>Sampattiṃ anubhotvāna,<br>
pabba­jis­sasi­kiñ­canā;<br>
Sabbāsave pariññāya,<br>
nib­bā­yis­sasinā­savā’.</p>
<p><a class="sc" id="6"></a><a class="ms" id="p_20Ap2_79"></a><a class="msdiv" id="msdiv65"></a>Idaṃ vatvāna sambuddho,<br>
tisso lokagganāyako;<br>
Nabhaṃ abbhuggamī vīro,<br>
haṃsarājāva ambare.</p>
<p><a class="sc" id="7"></a><a class="ms" id="p_20Ap2_80"></a><a class="msdiv" id="msdiv66"></a><span class="var" title="sudinnameva me dānaṃ (s2, s3)" id="note38">Sudinnaṃ me dānavaraṃ</span>,<br>
suyiṭṭhā yāgasampadā;<br>
Kaṭac­chu­bhik­khaṃ datvāna,<br>
pattāhaṃ acalaṃ padaṃ.</p>
<p><a class="sc" id="8"></a><a class="ms" id="p_20Ap2_81"></a><a class="msdiv" id="msdiv67"></a>Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhik­khā­dānas­sidaṃ phalaṃ.</p>
<p><a class="sc" id="9"></a><a class="ms" id="p_20Ap2_82"></a><a class="msdiv" id="msdiv68"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="10"></a><a class="ms" id="p_20Ap2_83"></a><a class="msdiv" id="msdiv69"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="11"></a><a class="ms" id="p_20Ap2_84"></a><a class="msdiv" id="msdiv70"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="12"></a><a class="ms" id="p_20Ap2_85"></a>Itthaṃ sudaṃ <span class="var" title="kaṭac­chu­bhik­kha­dāyikā (s2, s3, pts1)" id="note39">kaṭac­chu­bhik­khā­dāyikā</span> bhikkhunī imā gāthāyo abhāsitthāti.</p>
<p class="endsutta"><a class="sc" id="13"></a><a class="ms" id="p_20Ap2_86"></a>Kaṭac­chu­bhik­khā­dāyikā­theri­yāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
