<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap37">
<article>
<div class="hgroup">
<p class="division">Therīapadāna</p>
<p>Khattiyāvagga</p>
<h1><span class="var" title="aḍḍha­kāsī­apadā­naṃ (bj) | aḍḍha­kāsī­theri­yāpadā­naṃ (s2, s3) | aḍḍha­kāsikā­therī­apadā­naṃ (pts1)" id="note380">7 Aḍḍha­kāsi­therī­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_1384"></a><a class="msdiv" id="msdiv168"></a> “Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class="sc" id="2"></a><a class="ms" id="p_20Ap2_1385"></a><a class="msdiv" id="msdiv169"></a>Tadāhaṃ pabbajitvāna,<br>
tassa buddhassa sāsane;<br>
Saṃvutā pātimokkhamhi,<br>
indriyesu ca pañcasu.</p>
<p><a class="sc" id="3"></a><a class="ms" id="p_20Ap2_1386"></a><a class="msdiv" id="msdiv170"></a>Mattaññunī ca asane,<br>
yuttā jāgariyepi ca;<br>
Vasantī yuttayogāhaṃ,<br>
bhikkhuniṃ vigatāsavaṃ.</p>
<p><a class="sc" id="4"></a><a class="ms" id="p_20Ap2_1387"></a><a class="msdiv" id="msdiv171"></a>Akkosiṃ duṭṭhacittāhaṃ,<br>
gaṇiketi bhaṇiṃ tadā;<br>
Tena pāpena kammena,<br>
nirayamhi apaccisaṃ.</p>
<p><a class="sc" id="5"></a><a class="ms" id="p_20Ap2_1388"></a><a class="msdiv" id="msdiv172"></a>Tena kammāvasesena,<br>
ajāyiṃ gaṇikākule;<br>
Bahusova parādhīnā,<br>
pacchimāya ca jātiyaṃ.</p>
<p><a class="sc" id="6"></a><a class="ms" id="p_20Ap2_1389"></a><a class="msdiv" id="msdiv173"></a>Kāsīsu seṭṭhikulajā,<br>
brahma­cārī­ba­lena­haṃ;<br>
Accharā viya devesu,<br>
ahosiṃ rūpasampadā.</p>
<p><a class="sc" id="7"></a><a class="ms" id="p_20Ap2_1390"></a><a class="msdiv" id="msdiv174"></a>Disvāna dassanīyaṃ maṃ,<br>
girib­baja­pu­ruttame;<br>
Gaṇikatte nivesesuṃ,<br>
akkosanabalena me.</p>
<p><a class="sc" id="8"></a><a class="ms" id="p_20Ap2_1391"></a><a class="msdiv" id="msdiv175"></a>Sāhaṃ sutvāna saddhammaṃ,<br>
buddhaseṭṭhena desitaṃ;<br>
Pub­bavāsa­na­sam­pannā,<br>
pabbajiṃ anagāriyaṃ.</p>
<p><a class="sc" id="9"></a><a class="ms" id="p_20Ap2_1392"></a><a class="msdiv" id="msdiv176"></a>Tadū­pasam­padat­thāya,<br>
gacchantī jinasantikaṃ;<br>
Magge dhutte ṭhite sutvā,<br>
labhiṃ dūtopasampadaṃ.</p>
<p><a class="sc" id="10"></a><a class="pts" id="pts2.611"></a><a class="ms" id="p_20Ap2_1393"></a><a class="msdiv" id="msdiv177"></a>Sabbakammaṃ parikkhīṇaṃ,<br>
puññaṃ pāpaṃ tatheva ca;<br>
Sabba­saṃsā­ra­muttiṇṇā,<br>
gaṇikattañca khepitaṃ.</p>
<p><a class="sc" id="11"></a><a class="ms" id="p_20Ap2_1394"></a><a class="msdiv" id="msdiv178"></a>Iddhīsu ca vasī homi,<br>
dibbāya sotadhātuyā;<br>
Ceto­pariya­ñāṇassa,<br>
vasī homi mahāmune.</p>
<p><a class="sc" id="12"></a><a class="ms" id="p_20Ap2_1395"></a><a class="msdiv" id="msdiv179"></a>Pubbenivāsaṃ jānāmi,<br>
dibbacakkhu visodhitaṃ;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="13"></a><a class="ms" id="p_20Ap2_1396"></a><a class="msdiv" id="msdiv180"></a>Attha­dhamma­ni­rut­tīsu,<br>
paṭibhāne tatheva ca;<br>
Ñāṇaṃ mama mahāvīra,<br>
uppannaṃ tava santike.</p>
<p><a class="sc" id="14"></a><a class="ms" id="p_20Ap2_1397"></a><a class="msdiv" id="msdiv181"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="15"></a><a class="ms" id="p_20Ap2_1398"></a><a class="msdiv" id="msdiv182"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="16"></a><a class="ms" id="p_20Ap2_1399"></a><a class="msdiv" id="msdiv183"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="17"></a><a class="ms" id="p_20Ap2_1400"></a>Itthaṃ sudaṃ <span class="var" title="aḍḍhakāsī (bj) | aḍḍhakāsikā (s2, s3, pts1)" id="note382">aḍḍhakāsi</span> bhikkhunī imā gāthāyo abhāsitthāti.</p>
<p class="endsutta"><a class="sc" id="18"></a><a class="ms" id="p_20Ap2_1401"></a>Aḍḍha­kāsi­theri­yāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
