<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap6">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1>6. Eka­piṇḍa­pāta­dāyikā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_58"></a><a class="msdiv" id="msdiv46"></a>“Nagare bandhumatiyā,<br>
bandhumā nāma khattiyo;<br>
Tassa rañño ahuṃ bhariyā,<br>
<span class="var" title="ekaccaṃ vādayāmahaṃ (s2, s3)" id="note31">ekajjhaṃ cārayāmahaṃ</span>.</p>
<p><a class="sc" id="2"></a><a class="ms" id="p_20Ap2_59"></a><a class="msdiv" id="msdiv47"></a>Rahogatā nisīditvā,<br>
evaṃ cintesahaṃ tadā;<br>
‘Ādāya gamanīyaṃ hi,<br>
kusalaṃ natthi me kataṃ.</p>
<p><a class="sc" id="3"></a><a class="pts" id="pts2.516"></a><a class="ms" id="p_20Ap2_60"></a><a class="msdiv" id="msdiv48"></a>Mahābhitāpaṃ kaṭukaṃ,<br>
ghorarūpaṃ sudāruṇaṃ;<br>
Nirayaṃ nūna gacchāmi,<br>
ettha me natthi saṃsayo’.</p>
<p><a class="sc" id="4"></a><a class="ms" id="p_20Ap2_61"></a><a class="msdiv" id="msdiv49"></a>Rājānaṃ upasaṅkamma,<br>
idaṃ vacanamabraviṃ;<br>
‘Ekaṃ me samaṇaṃ dehi,<br>
bhojayissāmi khattiya’.</p>
<p><a class="sc" id="5"></a><a class="ms" id="p_20Ap2_62"></a><a class="msdiv" id="msdiv50"></a>Adāsi me mahārājā,<br>
samaṇaṃ bhāvitindriyaṃ;<br>
Tassa pattaṃ gahetvāna,<br>
paramannena <span class="var" title="tappayiṃ (s2, s3, pts1)" id="note32">pūrayiṃ</span>.</p>
<p><a class="sc" id="6"></a><a class="ms" id="p_20Ap2_63"></a><a class="msdiv" id="msdiv51"></a>Pūrayitvā paramannaṃ,<br>
gandhālepaṃ akāsahaṃ;<br>
Jālena pidahitvāna,<br>
<span class="var" title="pītacolena (s2, s3) | mahānelena (pts1)" id="note33">vatthayugena</span> chādayiṃ.</p>
<p><a class="sc" id="7"></a><a class="ms" id="p_20Ap2_64"></a><a class="msdiv" id="msdiv52"></a>Ārammaṇaṃ mamaṃ etaṃ,<br>
sarāmi yāvajīvihaṃ;<br>
Tattha cittaṃ pasādetvā,<br>
tāvatiṃ­sa­ma­gaccha­haṃ.</p>
<p><a class="sc" id="8"></a><a class="ms" id="p_20Ap2_65"></a><a class="msdiv" id="msdiv53"></a>Tiṃsānaṃ devarājūnaṃ,<br>
mahesit­ta­makāra­yiṃ;<br>
Manasā patthitaṃ mayhaṃ,<br>
nibbattati <span class="var" title="yathicchakaṃ (s2, s3) | yadicchakaṃ (pts1, mr)" id="note34">yathicchitaṃ</span>.</p>
<p><a class="sc" id="9"></a><a class="ms" id="p_20Ap2_66"></a><a class="msdiv" id="msdiv54"></a>Vīsānaṃ cakkavattīnaṃ,<br>
mahesit­ta­makāra­yiṃ;<br>
<span class="var" title="upacitattā (s2, s3) | ocitattāca (pts1)" id="note35">Ocitattāva</span> hutvāna,<br>
saṃsarāmi bhavesvahaṃ.</p>
<p><a class="sc" id="10"></a><a class="ms" id="p_20Ap2_67"></a><a class="msdiv" id="msdiv55"></a>Sab­ba­bandha­na­muttā­haṃ,<br>
apetā me upādikā;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="11"></a><a class="ms" id="p_20Ap2_68"></a><a class="msdiv" id="msdiv56"></a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍa­pātas­sidaṃ phalaṃ.</p>
<p><a class="sc" id="12"></a><a class="ms" id="p_20Ap2_69"></a><a class="msdiv" id="msdiv57"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="13"></a><a class="ms" id="p_20Ap2_70"></a><a class="msdiv" id="msdiv58"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="14"></a><a class="ms" id="p_20Ap2_71"></a><a class="msdiv" id="msdiv59"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="15"></a><a class="ms" id="p_20Ap2_72"></a>Itthaṃ sudaṃ eka­piṇḍa­pāta­dāyikā bhikkhunī imā gāthāyo abhāsitthāti.</p>
<p class="endsutta"><a class="sc" id="16"></a><a class="ms" id="p_20Ap2_73"></a>Eka­piṇḍa­pāta­dāyikā­theri­yāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
