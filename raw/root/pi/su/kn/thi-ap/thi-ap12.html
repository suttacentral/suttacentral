<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap12">
<article>
<div class="hgroup">
<p class="division">Therīapadāna</p>
<p>Ekū­posa­thika­vagga</p>
<h1><span class="var" title="salala­pupphi­kāpadā­naṃ (bj) | salaḷa­pupphi­kā­theri­yāpadā­naṃ (s2, s3)" id="note66">2 Saḷala­pupphi­kā­therī­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_180"></a><a class="msdiv" id="msdiv22"></a> “Canda­bhāgā­nadī­tīre,<br>
ahosiṃ kinnarī tadā;<br>
Addasāhaṃ devadevaṃ,<br>
caṅkamantaṃ narāsabhaṃ.</p>
<p><a class="sc" id="2"></a><a class="ms" id="p_20Ap2_181"></a><a class="msdiv" id="msdiv23"></a>Ocinitvāna saḷalaṃ,<br>
buddha­seṭṭhas­sadāsa­haṃ;<br>
Upasiṅghi mahāvīro,<br>
saḷalaṃ devagandhikaṃ.</p>
<p><a class="sc" id="3"></a><a class="ms" id="p_20Ap2_182"></a><a class="msdiv" id="msdiv24"></a>Paṭiggahetvā sambuddho,<br>
vipassī lokanāyako;<br>
Upasiṅghi mahāvīro,<br>
pekkhamānāya me tadā.</p>
<p><a class="sc" id="4"></a><a class="ms" id="p_20Ap2_183"></a><a class="msdiv" id="msdiv25"></a>Añjaliṃ paggahetvāna,<br>
vanditvā <span class="var" title="dipaduttamaṃ (bj, s2, s3, pts1)" id="note68">dvipaduttamaṃ</span>;<br>
Sakaṃ cittaṃ pasādetvā,<br>
tato pabbatamāruhiṃ.</p>
<p><a class="sc" id="5"></a><a class="ms" id="p_20Ap2_184"></a><a class="msdiv" id="msdiv26"></a>Ekanavutito kappe,<br>
yaṃ pupphamadadiṃ tadā;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="6"></a><a class="ms" id="p_20Ap2_185"></a><a class="msdiv" id="msdiv27"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="7"></a><a class="ms" id="p_20Ap2_186"></a><a class="msdiv" id="msdiv28"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="8"></a><a class="ms" id="p_20Ap2_187"></a><a class="msdiv" id="msdiv29"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap2_188"></a>Itthaṃ sudaṃ <span class="var" title="salalapupphikā (bj) | salaḷapupphikā (s2, s3)" id="note69">saḷalapupphikā</span> bhikkhunī imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap2_189"></a>Saḷala­pupphi­kā­theri­yāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
