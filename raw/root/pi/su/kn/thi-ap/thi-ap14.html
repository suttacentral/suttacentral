<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap14">
<article>
<div class="hgroup">
<p class="division">Therīapadāna</p>
<p>Ekū­posa­thika­vagga</p>
<h1>4. Ekāsana­dāyikā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_199"></a><a class="msdiv" id="msdiv37"></a>“Nagare haṃsavatiyā,<br>
ahosiṃ <span class="var" title="mālikā (s2, s3, pts1)" id="note75">bālikā</span> tadā;<br>
Mātā ca me pitā ceva,<br>
kammantaṃ agamaṃsu te.</p>
<p><a class="sc" id="2"></a><a class="ms" id="p_20Ap2_200"></a><a class="msdiv" id="msdiv38"></a>Majjhanhikamhi sūriye,<br>
addasaṃ samaṇaṃ ahaṃ;<br>
Vīthiyā anugacchantaṃ,<br>
āsanaṃ paññapesahaṃ.</p>
<p><a class="sc" id="3"></a><a class="ms" id="p_20Ap2_201"></a><a class="msdiv" id="msdiv39"></a><span class="var" title="goṇaka­citta­kā­dīhi (bj, s2, s3)" id="note76">Gonakā­vikati­kāhi</span>,<br>
paññapetvā mamāsanaṃ;<br>
Pasannacittā sumanā,<br>
idaṃ vacanamabraviṃ.</p>
<p><a class="sc" id="4"></a><a class="ms" id="p_20Ap2_202"></a><a class="msdiv" id="msdiv40"></a>‘Santattā kuthitā bhūmi,<br>
sūro majjhanhike ṭhito;<br>
Mālutā ca na vāyanti,<br>
kālo <span class="var" title="cettha upaṭṭhito (bj) | cevatthamehiti (s2, s3) | cevatthameti taṃ (pts1)" id="note77">cevettha mehiti</span>.</p>
<p><a class="sc" id="5"></a><a class="ms" id="p_20Ap2_203"></a><a class="msdiv" id="msdiv41"></a>Paññat­ta­māsana­midaṃ,<br>
tavatthāya mahāmuni;<br>
Anukampaṃ upādāya,<br>
nisīda mama āsane’.</p>
<p><a class="sc" id="6"></a><a class="ms" id="p_20Ap2_204"></a><a class="msdiv" id="msdiv42"></a>Nisīdi tattha samaṇo,<br>
sudanto suddhamānaso;<br>
Tassa pattaṃ gahetvāna,<br>
yathārandhaṃ adāsahaṃ.</p>
<p><a class="sc" id="7"></a><a class="ms" id="p_20Ap2_205"></a><a class="msdiv" id="msdiv43"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="8"></a><a class="ms" id="p_20Ap2_206"></a><a class="msdiv" id="msdiv44"></a>Tattha me sukataṃ byamhaṃ,<br>
āsanena sunimmitaṃ;<br>
Saṭṭhi­yojana­mubbedhaṃ,<br>
tiṃsa­yoja­na­vittha­taṃ.</p>
<p><a class="sc" id="9"></a><a class="pts" id="pts2.526"></a><a class="ms" id="p_20Ap2_207"></a><a class="msdiv" id="msdiv45"></a>Soṇṇamayā maṇimayā,<br>
athopi phalikāmayā;<br>
Lohitaṅgamayā ceva,<br>
pallaṅkā vividhā mama.</p>
<p><a class="sc" id="10"></a><a class="ms" id="p_20Ap2_208"></a><a class="msdiv" id="msdiv46"></a>Tūlikā­vikati­kāhi,<br>
kaṭṭis­sa­citta­kāhi ca;<br>
Uddaekantalomī ca,<br>
pallaṅkā me <span class="var" title="susanthatā (bj) | susanthato (pts1)" id="note78">susaṇṭhitā</span>.</p>
<p><a class="sc" id="11"></a><a class="ms" id="p_20Ap2_209"></a><a class="msdiv" id="msdiv47"></a>Yadā icchāmi gamanaṃ,<br>
hāsa­khiḍḍa­samap­pitā;<br>
Saha ­pallaṅ­ka­seṭ­ṭhena,<br>
gacchāmi mama patthitaṃ.</p>
<p><a class="sc" id="12"></a><a class="ms" id="p_20Ap2_210"></a><a class="msdiv" id="msdiv48"></a>Asīti devarājūnaṃ,<br>
mahesit­ta­makāra­yiṃ;<br>
Sattati cakkavattīnaṃ,<br>
mahesit­ta­makāra­yiṃ.</p>
<p><a class="sc" id="13"></a><a class="ms" id="p_20Ap2_211"></a><a class="msdiv" id="msdiv49"></a>Bhavābhave saṃsarantī,<br>
mahābhogaṃ labhāmahaṃ;<br>
Bhoge me ūnatā natthi,<br>
<span class="var" title="ekāsanaphalaṃ idaṃ (sabbattha)" id="note79">ekāsanassidaṃ phalaṃ</span>.</p>
<p><a class="sc" id="14"></a><a class="ms" id="p_20Ap2_212"></a><a class="msdiv" id="msdiv50"></a>Duve bhave saṃsarāmi,<br>
devatte atha mānuse;<br>
Aññe bhave na jānāmi,<br>
ekāsanassidaṃ phalaṃ.</p>
<p><a class="sc" id="15"></a><a class="ms" id="p_20Ap2_213"></a><a class="msdiv" id="msdiv51"></a>Duve kule pajāyāmi,<br>
khattiye cāpi brāhmaṇe;<br>
<span class="var" title="uccākulikā (s2, s3, pts1, mr)" id="note80">Uccākulīnā</span> sabbattha,<br>
ekāsanassidaṃ phalaṃ.</p>
<p><a class="sc" id="16"></a><a class="ms" id="p_20Ap2_214"></a><a class="msdiv" id="msdiv52"></a>Domanassaṃ na jānāmi,<br>
cit­tasan­tā­pa­naṃ mama;<br>
Vevaṇṇiyaṃ na jānāmi,<br>
ekāsanassidaṃ phalaṃ.</p>
<p><a class="sc" id="17"></a><a class="ms" id="p_20Ap2_215"></a><a class="msdiv" id="msdiv53"></a>Dhātiyo maṃ upaṭṭhanti,<br>
khujjā <span class="var" title="kheḷāsikā (bj) | celāvakā (s2, s3) | celāvikā (pts1)" id="note81">celāpikā</span> bahū;<br>
Aṅkena aṅkaṃ gacchāmi,<br>
ekāsanassidaṃ phalaṃ.</p>
<p><a class="sc" id="18"></a><a class="ms" id="p_20Ap2_216"></a><a class="msdiv" id="msdiv54"></a>Aññā nhāpenti bhojenti,<br>
aññā ramenti maṃ sadā;<br>
Aññā gandhaṃ vilimpanti,<br>
<span class="var" title="aññā ramenti maṃ sadā. (s2, s3) | ... ekāsanaphalaṃ idam (pts1)" id="note82">ekāsanassidaṃ phalaṃ</span>.</p>
<p><a class="sc" id="19"></a><a class="ms" id="p_20Ap2_217"></a><a class="msdiv" id="msdiv55"></a>Maṇḍape rukkhamūle vā,<br>
suññāgāre vasantiyā;<br>
Mama saṅ­kappa­maññāya,<br>
pallaṅko upatiṭṭhati.</p>
<p><a class="sc" id="20"></a><a class="ms" id="p_20Ap2_218"></a><a class="msdiv" id="msdiv56"></a>Ayaṃ pacchimako mayhaṃ,<br>
carimo vattate bhavo;<br>
Ajjāpi rajjaṃ chaḍḍetvā,<br>
pabbajiṃ anagāriyaṃ.</p>
<p><a class="sc" id="21"></a><a class="ms" id="p_20Ap2_219"></a><a class="msdiv" id="msdiv57"></a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
ekāsanassidaṃ phalaṃ.</p>
<p><a class="sc" id="22"></a><a class="ms" id="p_20Ap2_220"></a><a class="msdiv" id="msdiv58"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="23"></a><a class="ms" id="p_20Ap2_221"></a><a class="msdiv" id="msdiv59"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="24"></a><a class="ms" id="p_20Ap2_222"></a><a class="msdiv" id="msdiv60"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="25"></a><a class="ms" id="p_20Ap2_223"></a>Itthaṃ sudaṃ ekāsanadāyikā bhikkhunī imā gāthāyo abhāsitthāti.</p>
<p class="endsutta"><a class="sc" id="26"></a><a class="ms" id="p_20Ap2_224"></a>Ekāsa­na­dāyikā­theri­yāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
