<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap33">
<article>
<div class="hgroup">
<p class="division">Therīapadāna</p>
<p>Khattiyāvagga</p>
<h1>3. Uppala­dāyikā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_1265"></a><a class="msdiv" id="msdiv57"></a>“Nagare aruṇavatiyā,<br>
aruṇo nāma khattiyo;<br>
Tassa rañño ahuṃ bhariyā,<br>
ekajjhaṃ cārayāmahaṃ.</p>
<p><a class="sc" id="2"></a><a class="ms" id="p_20Ap2_1266"></a><a class="msdiv" id="msdiv58"></a>Rahogatā nisīditvā,<br>
evaṃ cintesahaṃ tadā;<br>
‘Kusalaṃ me kataṃ natthi,<br>
ādāya gamiyaṃ mama.</p>
<p><a class="sc" id="3"></a><a class="ms" id="p_20Ap2_1267"></a><a class="msdiv" id="msdiv59"></a>Mahābhitāpaṃ kaṭukaṃ,<br>
ghorarūpaṃ sudāruṇaṃ;<br>
Nirayaṃ nūna gacchāmi,<br>
ettha me natthi saṃsayo’.</p>
<p><a class="sc" id="4"></a><a class="ms" id="p_20Ap2_1268"></a><a class="msdiv" id="msdiv60"></a>Evāhaṃ cintayitvāna,<br>
pahaṃsetvāna mānasaṃ;<br>
Rājānaṃ upagantvāna,<br>
idaṃ vacanamabraviṃ.</p>
<p><a class="sc" id="5"></a><a class="ms" id="p_20Ap2_1269"></a><a class="msdiv" id="msdiv61"></a>‘Itthī nāma mayaṃ deva,<br>
<span class="var" title="purisānugatā sadā (bj) | purisā na bhavāma no (s2, s3) | purisānaṃ bharā mayaṃ (pts1)" id="note352">purisānittarā ahu</span>;<br>
Ekaṃ me samaṇaṃ dehi,<br>
bhojayissāmi khattiya’.</p>
<p><a class="sc" id="6"></a><a class="ms" id="p_20Ap2_1270"></a><a class="msdiv" id="msdiv62"></a>Adāsi me tadā rājā,<br>
samaṇaṃ bhāvitindriyaṃ;<br>
Tassa pattaṃ gahetvāna,<br>
paramannena pūrayiṃ.</p>
<p><a class="sc" id="7"></a><a class="pts" id="pts2.602"></a><a class="ms" id="p_20Ap2_1271"></a><a class="msdiv" id="msdiv63"></a>Pūretvā paramaṃ annaṃ,<br>
saha sugandha­lepanaṃ;<br>
Mahācelena chāditvā,<br>
adāsiṃ tuṭṭhamānasā.</p>
<p><a class="sc" id="8"></a><a class="ms" id="p_20Ap2_1272"></a><a class="msdiv" id="msdiv64"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="9"></a><a class="ms" id="p_20Ap2_1273"></a><a class="msdiv" id="msdiv65"></a>Sahas­sa­devarā­jūnaṃ,<br>
mahesit­ta­makāra­yiṃ;<br>
Sahas­sa­cakka­vattī­naṃ,<br>
mahesit­ta­makāra­yiṃ.</p>
<p><a class="sc" id="10"></a><a class="ms" id="p_20Ap2_1274"></a><a class="msdiv" id="msdiv66"></a>Padesarajjaṃ vipulaṃ,<br>
gaṇanāto asaṅkhiyaṃ;<br>
Nānāvidhaṃ bahuṃ aññaṃ,<br>
tassa kammaphalaṃ tato.</p>
<p><a class="sc" id="11"></a><a class="ms" id="p_20Ap2_1275"></a><a class="msdiv" id="msdiv67"></a>Uppalasseva me vaṇṇo,<br>
abhirūpā sudassanā;<br>
Itthi­sabbaṅ­gasam­pannā,<br>
abhijātā jutindharā.</p>
<p><a class="sc" id="12"></a><a class="ms" id="p_20Ap2_1276"></a><a class="msdiv" id="msdiv68"></a>Pacchime bhave sampatte,<br>
ajāyiṃ sākiye kule;<br>
Nārī­sahas­sa­pāmok­khā,<br>
sud­dhodana­su­tassa­haṃ.</p>
<p><a class="sc" id="13"></a><a class="ms" id="p_20Ap2_1277"></a><a class="msdiv" id="msdiv69"></a>Nibbinditvā agārehaṃ,<br>
pabbajiṃ anagāriyaṃ;<br>
<span class="var" title="sattamiṃ rattimappatvā (bj) | satta­mī­ratti­mappattā (s2, s3) | sattamīratti appattā (pts1)" id="note353">Satta­mī­ratti­sam­pattā</span>,<br>
catu­sacca­ma­pāpuṇiṃ.</p>
<p><a class="sc" id="14"></a><a class="ms" id="p_20Ap2_1278"></a><a class="msdiv" id="msdiv70"></a>Cīvaraṃ piṇḍapātañca,<br>
paccayaṃ sayanāsanaṃ;<br>
Parimetuṃ na sakkomi,<br>
piṇḍa­pātas­sidaṃ phalaṃ.</p>
<p><a class="sc" id="15"></a><a class="ms" id="p_20Ap2_1279"></a><a class="msdiv" id="msdiv71"></a>Yaṃ mayhaṃ pūritaṃ kammaṃ,<br>
Kusalaṃ sarase muni;<br>
Tuyhatthāya mahāvīra,<br>
Paricattaṃ bahuṃ mayā.</p>
<p><a class="sc" id="16"></a><a class="ms" id="p_20Ap2_1280"></a><a class="msdiv" id="msdiv72"></a>Ekattiṃse ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍa­pātas­sidaṃ phalaṃ.</p>
<p><a class="sc" id="17"></a><a class="ms" id="p_20Ap2_1281"></a><a class="msdiv" id="msdiv73"></a>Dve gatiyo pajānāmi,<br>
devattaṃ atha mānusaṃ;<br>
Aññaṃ gatiṃ na jānāmi,<br>
piṇḍa­pātas­sidaṃ phalaṃ.</p>
<p><a class="sc" id="18"></a><a class="ms" id="p_20Ap2_1282"></a><a class="msdiv" id="msdiv74"></a>Ucce kule pajānāmi,<br>
<span class="var" title="tayo sāle (pts1) | tayo sāla (mr)" id="note354">mahāsāle</span> mahaddhane;<br>
Aññe kule na jānāmi,<br>
piṇḍa­pātas­sidaṃ phalaṃ.</p>
<p><a class="sc" id="19"></a><a class="ms" id="p_20Ap2_1283"></a><a class="msdiv" id="msdiv75"></a>Bhavābhave saṃsaritvā,<br>
sukkamūlena coditā;<br>
Amanāpaṃ na passāmi,<br>
somanassakataṃ phalaṃ.</p>
<p><a class="sc" id="20"></a><a class="pts" id="pts2.603"></a><a class="ms" id="p_20Ap2_1284"></a><a class="msdiv" id="msdiv76"></a>Iddhīsu ca vasī homi,<br>
dibbāya sotadhātuyā;<br>
Ceto­pariya­ñāṇassa,<br>
vasī homi mahāmune.</p>
<p><a class="sc" id="21"></a><a class="ms" id="p_20Ap2_1285"></a><a class="msdiv" id="msdiv77"></a>Pubbenivāsaṃ jānāmi,<br>
dibbacakkhu visodhitaṃ;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="22"></a><a class="ms" id="p_20Ap2_1286"></a><a class="msdiv" id="msdiv78"></a>Attha­dhamma­ni­rut­tīsu,<br>
paṭibhāne tatheva ca;<br>
Ñāṇaṃ mama mahāvīra,<br>
uppannaṃ tava santike.</p>
<p><a class="sc" id="23"></a><a class="ms" id="p_20Ap2_1287"></a><a class="msdiv" id="msdiv79"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="24"></a><a class="ms" id="p_20Ap2_1288"></a><a class="msdiv" id="msdiv80"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="25"></a><a class="ms" id="p_20Ap2_1289"></a><a class="msdiv" id="msdiv81"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="26"></a><a class="ms" id="p_20Ap2_1290"></a>Itthaṃ sudaṃ uppaladāyikā bhikkhunī bhagavato sammukhā imā gāthāyo abhāsitthāti.</p>
<p class="endsutta"><a class="sc" id="27"></a><a class="ms" id="p_20Ap2_1291"></a>Uppala­dāyikā­theri­yāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
