<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap27">
<article>
<div class="hgroup">
<p class="division">Therīapadāna</p>
<p>Kuṇḍa­la­ke­sīvagga</p>
<h1>7. Bhaddā­kā­pilānī­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_950"></a><a class="msdiv" id="msdiv244"></a>“Padumuttaro nāma jino,<br>
<span class="var" title="sabbadhammesu cakkhumā (bj, pts1)" id="note277">sabbadhammāna pāragū</span>;<br>
Ito satasahassamhi,<br>
kappe uppajji nāyako.</p>
<p><a class="sc" id="2"></a><a class="ms" id="p_20Ap2_951"></a><a class="msdiv" id="msdiv245"></a>Tadāhu haṃsavatiyaṃ,<br>
videho nāma <span class="var" title="nāmako (s2, s3, pts1)" id="note278">nāmato</span>;<br>
Seṭṭhī pahūtaratano,<br>
tassa jāyā ahosahaṃ.</p>
<p><a class="sc" id="3"></a><a class="ms" id="p_20Ap2_952"></a><a class="msdiv" id="msdiv246"></a>Kadāci so narādiccaṃ,<br>
Upecca saparijjano;<br>
Dhammamassosi buddhassa,<br>
<span class="var" title="... duk­khak­kha­yā­vahaṃ (bj, s2, s3, pts1)" id="note279">Sabba­duk­kha­bhayap­pahaṃ</span>.</p>
<p><a class="sc" id="4"></a><a class="ms" id="p_20Ap2_953"></a><a class="msdiv" id="msdiv247"></a>Sāvakaṃ dhutavādānaṃ,<br>
aggaṃ kittesi nāyako;<br>
Sutvā sattāhikaṃ dānaṃ,<br>
datvā buddhassa tādino.</p>
<p><a class="sc" id="5"></a><a class="ms" id="p_20Ap2_954"></a><a class="msdiv" id="msdiv248"></a>Nipacca sirasā pāde,<br>
taṃ ṭhāna­mabhi­pattha­yiṃ;<br>
Sa hāsayanto parisaṃ,<br>
tadā hi narapuṅgavo.</p>
<p><a class="sc" id="6"></a><a class="ms" id="p_20Ap2_955"></a><a class="msdiv" id="msdiv249"></a>Seṭṭhino anukampāya,<br>
imā gāthā abhāsatha;<br>
‘Lacchase patthitaṃ ṭhānaṃ,<br>
nibbuto hohi puttaka.</p>
<p><a class="sc" id="7"></a><a class="pts" id="pts2.579"></a><a class="ms" id="p_20Ap2_956"></a><a class="msdiv" id="msdiv250"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="8"></a><a class="ms" id="p_20Ap2_957"></a><a class="msdiv" id="msdiv251"></a>Tassa dhammesu dāyādo,<br>
oraso dhammanimmito;<br>
Kassapo nāma gottena,<br>
hessati satthu sāvako’.</p>
<p><a class="sc" id="9"></a><a class="ms" id="p_20Ap2_958"></a><a class="msdiv" id="msdiv252"></a>Taṃ sutvā mudito hutvā,<br>
yāvajīvaṃ tadā jinaṃ;<br>
Mettacitto paricari,<br>
paccayehi vināyakaṃ.</p>
<p><a class="sc" id="10"></a><a class="ms" id="p_20Ap2_959"></a><a class="msdiv" id="msdiv253"></a>Sāsanaṃ jotayitvāna,<br>
so madditvā kutitthiye;<br>
Veneyyaṃ vinayitvā ca,<br>
nibbuto so sasāvako.</p>
<p><a class="sc" id="11"></a><a class="ms" id="p_20Ap2_960"></a><a class="msdiv" id="msdiv254"></a>Nibbute tamhi lokagge,<br>
pūjanatthāya satthuno;<br>
Ñātimitte samānetvā,<br>
saha tehi akārayi.</p>
<p><a class="sc" id="12"></a><a class="ms" id="p_20Ap2_961"></a><a class="msdiv" id="msdiv255"></a>Sattayojanikaṃ thūpaṃ,<br>
ubbiddhaṃ ratanāmayaṃ;<br>
Jalantaṃ sataraṃsiṃva,<br>
sālarājaṃva phullitaṃ.</p>
<p><a class="sc" id="13"></a><a class="ms" id="p_20Ap2_962"></a><a class="msdiv" id="msdiv256"></a>Satta­sata­sahas­sāni,<br>
<span class="var" title="cātiyo (s2, s3)" id="note280">pātiyo</span> tattha kārayi;<br>
Naḷaggī viya <span class="var" title="jotante (s2, s3, pts1)" id="note281">jotantī</span>,<br>
rataneheva sattahi.</p>
<p><a class="sc" id="14"></a><a class="ms" id="p_20Ap2_963"></a><a class="msdiv" id="msdiv257"></a>Gandhatelena pūretvā,<br>
dīpānujjalayī tahiṃ;<br>
<span class="var" title="pūjatthāya (bj, pts1, mr)" id="note282">Pūjanatthāya</span> mahesissa,<br>
sabba­bhū­tā­nukam­pino.</p>
<p><a class="sc" id="15"></a><a class="ms" id="p_20Ap2_964"></a><a class="msdiv" id="msdiv258"></a>Satta­sata­sahas­sāni,<br>
puṇṇakumbhāni kārayi;<br>
Rataneheva puṇṇāni,<br>
pūjanatthāya mahesino.</p>
<p><a class="sc" id="16"></a><a class="ms" id="p_20Ap2_965"></a><a class="msdiv" id="msdiv259"></a>Majjhe aṭṭhaṭṭha­kumbhī­naṃ,<br>
ussitā kañcanagghiyo;<br>
Atirocanti vaṇṇena,<br>
saradeva divākaro.</p>
<p><a class="sc" id="17"></a><a class="ms" id="p_20Ap2_966"></a><a class="msdiv" id="msdiv260"></a>Catudvāresu sobhanti,<br>
toraṇā ratanāmayā;<br>
Ussitā phalakā rammā,<br>
sobhanti ratanāmayā.</p>
<p><a class="sc" id="18"></a><a class="ms" id="p_20Ap2_967"></a><a class="msdiv" id="msdiv261"></a>Virocanti <span class="var" title="parikkhāyo (s2, s3)" id="note283">parikkhittā</span>,<br>
<span class="var" title="avataṃsā (bj, pts1)" id="note284">avaṭaṃsā</span> sunimmitā;<br>
Ussitāni paṭākāni,<br>
ratanāni virocare.</p>
<p><a class="sc" id="19"></a><a class="ms" id="p_20Ap2_968"></a><a class="msdiv" id="msdiv262"></a>Surattaṃ sukataṃ cittaṃ,<br>
cetiyaṃ ratanāmayaṃ;<br>
Atirocati vaṇṇena,<br>
<span class="var" title="sasajjhāva (s2, s3, mr) | sasañjhāva (pts1)" id="note285">sasañjhova</span> divākaro.</p>
<p><a class="sc" id="20"></a><a class="pts" id="pts2.580"></a><a class="ms" id="p_20Ap2_969"></a><a class="msdiv" id="msdiv263"></a>Thūpassa vediyo tisso,<br>
haritālena pūrayi;<br>
Ekaṃ manosilāyekaṃ,<br>
añjanena ca ekikaṃ.</p>
<p><a class="sc" id="21"></a><a class="ms" id="p_20Ap2_970"></a><a class="msdiv" id="msdiv264"></a><span class="var" title="pūjāmetādisaṃ (bj)" id="note286">Pūjaṃ etādisaṃ</span> rammaṃ,<br>
kāretvā varavādino;<br>
Adāsi dānaṃ saṃghassa,<br>
yāvajīvaṃ yathābalaṃ.</p>
<p><a class="sc" id="22"></a><a class="ms" id="p_20Ap2_971"></a><a class="msdiv" id="msdiv265"></a>Sahāva seṭṭhinā tena,<br>
tāni puññāni sabbaso;<br>
Yāvajīvaṃ karitvāna,<br>
sahāva sugatiṃ gatā.</p>
<p><a class="sc" id="23"></a><a class="ms" id="p_20Ap2_972"></a><a class="msdiv" id="msdiv266"></a>Sam­patti­yo­nubhot­vāna,<br>
devatte atha mānuse;<br>
Chāyā viya sarīrena,<br>
saha teneva saṃsariṃ.</p>
<p><a class="sc" id="24"></a><a class="ms" id="p_20Ap2_973"></a><a class="msdiv" id="msdiv267"></a>Ekanavutito kappe,<br>
vipassī nāma nāyako;<br>
Uppajji cārudassano,<br>
sab­ba­dham­ma­vi­passako.</p>
<p><a class="sc" id="25"></a><a class="ms" id="p_20Ap2_974"></a><a class="msdiv" id="msdiv268"></a>Tadāyaṃ bandhumatiyaṃ,<br>
brāhmaṇo sādhusammato;<br>
Aḍḍho <span class="var" title="satthāgamenāsi (bj) | santo guṇenāsi (s2, s3) | santo gamenāsi (pts1)" id="note287">santo guṇenāpi</span>,<br>
dhanena ca suduggato.</p>
<p><a class="sc" id="26"></a><a class="ms" id="p_20Ap2_975"></a><a class="msdiv" id="msdiv269"></a>Tadāpi tassāhaṃ āsiṃ,<br>
brāhmaṇī samacetasā;<br>
Kadāci so dijavaro,<br>
saṅgamesi mahāmuniṃ.</p>
<p><a class="sc" id="27"></a><a class="ms" id="p_20Ap2_976"></a><a class="msdiv" id="msdiv270"></a>Nisinnaṃ janakāyamhi,<br>
desentaṃ amataṃ padaṃ;<br>
Sutvā dhammaṃ pamudito,<br>
adāsi ekasāṭakaṃ.</p>
<p><a class="sc" id="28"></a><a class="ms" id="p_20Ap2_977"></a><a class="msdiv" id="msdiv271"></a>Gharamekena vatthena,<br>
<span class="var" title="vat­thenā­gantvā­netaṃ (bj)" id="note288">Gantvānetaṃ</span> <span class="var" title="mamabravi (bj, s2, s3, pts1)" id="note289">sa mabravi</span>;<br>
‘Anumoda <span class="var" title="mahāpaññe (bj) | mahāpuññe (s2, s3, mr)" id="note290">mahāpuññaṃ</span>,<br>
Dinnaṃ buddhassa sāṭakaṃ’.</p>
<p><a class="sc" id="29"></a><a class="ms" id="p_20Ap2_978"></a><a class="msdiv" id="msdiv272"></a>Tadāhaṃ añjaliṃ katvā,<br>
anumodiṃ <span class="var" title="suviditā (s2, s3) | supītiyā (mr)" id="note291">supīṇitā</span>;<br>
‘Sudinno sāṭako sāmi,<br>
buddha­seṭṭhassa tādino’.</p>
<p><a class="sc" id="30"></a><a class="ms" id="p_20Ap2_979"></a><a class="msdiv" id="msdiv273"></a>Sukhito sajjito hutvā,<br>
saṃsaranto bhavābhave;<br>
Bārāṇasipure ramme,<br>
rājā āsi mahīpati.</p>
<p><a class="sc" id="31"></a><a class="pts" id="pts2.581"></a><a class="ms" id="p_20Ap2_980"></a><a class="msdiv" id="msdiv274"></a>Tadā tassa mahesīhaṃ,<br>
itthigumbassa uttamā;<br>
<span class="var" title="tassāpi dutiyikā (s2, s3)" id="note292">Tassāti dayitā</span> āsiṃ,<br>
pubbasnehena <span class="var" title="uttari (s2, s3, mr) | uttariṃ (pts1)" id="note293">bhattuno</span>.</p>
<p><a class="sc" id="32"></a><a class="ms" id="p_20Ap2_981"></a><a class="msdiv" id="msdiv275"></a>Piṇḍāya vicarante <span class="var" title="so (bj, s2, s3, pts1)" id="note294">te</span>,<br>
aṭṭha paccekanāyake;<br>
Disvā pamudito hutvā,<br>
datvā piṇḍaṃ mahārahaṃ.</p>
<p><a class="sc" id="33"></a><a class="ms" id="p_20Ap2_982"></a><a class="msdiv" id="msdiv276"></a>Puno nimantayitvāna,<br>
katvā ratanamaṇḍapaṃ;<br>
Kammārehi <span class="var" title="kataṃ chattaṃ (bj) | katamaṭṭhaṃ (s2, s3)" id="note295">kataṃ pattaṃ</span>,<br>
sovaṇṇaṃ vata tattakaṃ.</p>
<p><a class="sc" id="34"></a><a class="ms" id="p_20Ap2_983"></a><a class="msdiv" id="msdiv277"></a>Samānetvāna te sabbe,<br>
tesaṃ dānamadāsi so;<br>
Soṇṇāsane paviṭṭhānaṃ,<br>
pasanno sehi pāṇibhi.</p>
<p><a class="sc" id="35"></a><a class="ms" id="p_20Ap2_984"></a><a class="msdiv" id="msdiv278"></a>Tampi dānaṃ sahādāsiṃ,<br>
kāsirājenahaṃ tadā;<br>
Punāhaṃ bārāṇasiyaṃ,<br>
jātā kāsikagāmake.</p>
<p><a class="sc" id="36"></a><a class="ms" id="p_20Ap2_985"></a><a class="msdiv" id="msdiv279"></a>Kuṭumbikakule phīte,<br>
sukhito so sabhātuko;<br>
Jeṭṭhassa bhātuno jāyā,<br>
ahosiṃ supatibbatā.</p>
<p><a class="sc" id="37"></a><a class="ms" id="p_20Ap2_986"></a><a class="msdiv" id="msdiv280"></a>Paccekabuddhaṃ disvāna,<br>
kaniyassa mama <span class="var" title="mama bhattu kanīyasī (bj) | bhattukaniyaso (s2, s3) | mama bhātukanīyaso (pts1)" id="note296">bhattuno</span>;<br>
Bhāgannaṃ tassa datvāna,<br>
āgate tamhi pāvadiṃ.</p>
<p><a class="sc" id="38"></a><a class="ms" id="p_20Ap2_987"></a><a class="msdiv" id="msdiv281"></a>Nābhinandittha so dānaṃ,<br>
tato tassa adāsahaṃ;<br>
<span class="var" title="buddhānāniya (s2, s3) | buddhānānīya (pts1)" id="note297">Ukhā āniya</span> taṃ annaṃ,<br>
puno tasseva so adā.</p>
<p><a class="sc" id="39"></a><a class="ms" id="p_20Ap2_988"></a><a class="msdiv" id="msdiv282"></a>Tadannaṃ chaḍḍayitvāna,<br>
duṭṭhā buddhassahaṃ tadā;<br>
Pattaṃ kalalapuṇṇaṃ taṃ,<br>
adāsiṃ tassa tādino.</p>
<p><a class="sc" id="40"></a><a class="ms" id="p_20Ap2_989"></a><a class="msdiv" id="msdiv283"></a>Dāne ca gahaṇe ceva,<br>
apace padusepi ca;<br>
Sama­citta­mukhaṃ disvā,<br>
tadāhaṃ saṃvijiṃ bhusaṃ.</p>
<p><a class="sc" id="41"></a><a class="pts" id="pts2.582"></a><a class="ms" id="p_20Ap2_990"></a><a class="msdiv" id="msdiv284"></a>Puno pattaṃ gahetvāna,<br>
sodhayitvā sugandhinā;<br>
Pasannacittā pūretvā,<br>
saghataṃ sakkaraṃ adaṃ.</p>
<p><a class="sc" id="42"></a><a class="ms" id="p_20Ap2_991"></a><a class="msdiv" id="msdiv285"></a>Yattha ­yatthū­pa­pajjāmi,<br>
surūpā homi dānato;<br>
Buddhassa apakārena,<br>
duggandhā vadanena ca.</p>
<p><a class="sc" id="43"></a><a class="ms" id="p_20Ap2_992"></a><a class="msdiv" id="msdiv286"></a>Puna kassapavīrassa,<br>
nidhāyantamhi cetiye;<br>
Sovaṇṇaṃ iṭṭhakaṃ varaṃ,<br>
adāsiṃ muditā ahaṃ.</p>
<p><a class="sc" id="44"></a><a class="ms" id="p_20Ap2_993"></a><a class="msdiv" id="msdiv287"></a>Catujjātena gandhena,<br>
nicayitvā tamiṭṭhakaṃ;<br>
Muttā duggan­dha­dosamhā,<br>
sabbaṅ­gasu­sa­māgatā.</p>
<p><a class="sc" id="45"></a><a class="ms" id="p_20Ap2_994"></a><a class="msdiv" id="msdiv288"></a>Satta­pāti­sahas­sāni,<br>
rataneheva sattahi;<br>
Kāretvā ghatapūrāni,<br>
<span class="var" title="vaṭṭiyo (bj) | vaṭṭinī (pts1)" id="note298">vaṭṭīni</span> ca sahassaso.</p>
<p><a class="sc" id="46"></a><a class="ms" id="p_20Ap2_995"></a><a class="msdiv" id="msdiv289"></a>Pakkhipitvā padīpetvā,<br>
ṭhapayiṃ sattapantiyo;<br>
Pūjanatthaṃ lokanāthassa,<br>
vippasannena cetasā.</p>
<p><a class="sc" id="47"></a><a class="ms" id="p_20Ap2_996"></a><a class="msdiv" id="msdiv290"></a>Tadāpi tamhi puññamhi,<br>
bhāginīhaṃ visesato;<br>
Puna kāsīsu sañjāto,<br>
sumitto iti vissuto.</p>
<p><a class="sc" id="48"></a><a class="ms" id="p_20Ap2_997"></a><a class="msdiv" id="msdiv291"></a>Tassāhaṃ bhariyā āsiṃ,<br>
sukhitā sajjitā piyā;<br>
Tadā paccekamunino,<br>
adāsiṃ ghanaveṭhanaṃ.</p>
<p><a class="sc" id="49"></a><a class="ms" id="p_20Ap2_998"></a><a class="msdiv" id="msdiv292"></a>Tassāpi bhāginī āsiṃ,<br>
moditvā dānamuttamaṃ;<br>
Punāpi kāsiraṭṭhamhi,<br>
jāto koliyajātiyā.</p>
<p><a class="sc" id="50"></a><a class="ms" id="p_20Ap2_999"></a><a class="msdiv" id="msdiv293"></a>Tadā koliyaputtānaṃ,<br>
satehi saha pañcahi;<br>
Pañca­pac­ce­ka­buddhā­naṃ,<br>
satāni samupaṭṭhahi.</p>
<p><a class="sc" id="51"></a><a class="ms" id="p_20Ap2_1000"></a><a class="msdiv" id="msdiv294"></a>Temāsaṃ <span class="var" title="vāsayitvāna (s2, s3, pts1)" id="note299">tappayitvāna</span>,<br>
adāsi ca <span class="var" title="ticīvare (pts1, mr)" id="note300">ticīvaraṃ</span>;<br>
Jāyā tassa tadā āsiṃ,<br>
puñña­kamma­pathā­nugā.</p>
<p><a class="sc" id="52"></a><a class="ms" id="p_20Ap2_1001"></a><a class="msdiv" id="msdiv295"></a>Tato cuto ahu rājā,<br>
nando nāma mahāyaso;<br>
Tassāpi mahesī āsiṃ,<br>
sabba­kāma­samid­dhinī.</p>
<p><a class="sc" id="53"></a><a class="pts" id="pts2.583"></a><a class="ms" id="p_20Ap2_1002"></a><a class="msdiv" id="msdiv296"></a>Tadā rājā bhavitvāna,<br>
brahmadatto mahīpati;<br>
Paduma­vatī­puttānaṃ,<br>
paccekamuninaṃ tadā.</p>
<p><a class="sc" id="54"></a><a class="ms" id="p_20Ap2_1003"></a><a class="msdiv" id="msdiv297"></a>Satāni pañcanūnāni,<br>
yāvajīvaṃ upaṭṭhahiṃ;<br>
Rājuyyāne nivāsetvā,<br>
nibbutāni ca pūjayiṃ.</p>
<p><a class="sc" id="55"></a><a class="ms" id="p_20Ap2_1004"></a><a class="msdiv" id="msdiv298"></a>Cetiyāni ca kāretvā,<br>
pabbajitvā ubho mayaṃ;<br>
Bhāvetvā appamaññāyo,<br>
brahmalokaṃ agamhase.</p>
<p><a class="sc" id="56"></a><a class="ms" id="p_20Ap2_1005"></a><a class="msdiv" id="msdiv299"></a>Tato cuto mahātitthe,<br>
sujāto pipphalāyano;<br>
Mātā sumanadevīti,<br>
kosigotto dijo pitā.</p>
<p><a class="sc" id="57"></a><a class="ms" id="p_20Ap2_1006"></a><a class="msdiv" id="msdiv300"></a>Ahaṃ madde janapade,<br>
sākalāya puruttame;<br>
Kappilassa dijassāsiṃ,<br>
dhītā mātā sucīmati.</p>
<p><a class="sc" id="58"></a><a class="ms" id="p_20Ap2_1007"></a><a class="msdiv" id="msdiv301"></a>Ghana­kañ­cana­bimbena,<br>
nimminitvāna maṃ pitā;<br>
Adā ­kassa­pa­dhīrassa,<br>
kāmehi vajjitassamaṃ.</p>
<p><a class="sc" id="59"></a><a class="ms" id="p_20Ap2_1008"></a><a class="msdiv" id="msdiv302"></a>Kadāci so kāruṇiko,<br>
gantvā kamman­ta­pekkhako;<br>
Kākādikehi khajjante,<br>
pāṇe disvāna saṃviji.</p>
<p><a class="sc" id="60"></a><a class="ms" id="p_20Ap2_1009"></a><a class="msdiv" id="msdiv303"></a>Gharevāhaṃ tile jāte,<br>
disvā­nāta­patāpane;<br>
Kimī kākehi khajjante,<br>
saṃ­ve­ga­ma­labhiṃ tadā.</p>
<p><a class="sc" id="61"></a><a class="ms" id="p_20Ap2_1010"></a><a class="msdiv" id="msdiv304"></a>Tadā so pabbajī dhīro,<br>
ahaṃ tamanupabbajiṃ;<br>
Pañcavassāni nivasiṃ,<br>
<span class="var" title="paribbājapathe (s2, s3, pts1)" id="note301">paribbājavate</span> ahaṃ.</p>
<p><a class="sc" id="62"></a><a class="ms" id="p_20Ap2_1011"></a><a class="msdiv" id="msdiv305"></a>Yadā pabbajitā āsi,<br>
gotamī jinaposikā;<br>
Tadāhaṃ tamupagantvā,<br>
buddhena anusāsitā.</p>
<p><a class="sc" id="63"></a><a class="ms" id="p_20Ap2_1012"></a><a class="msdiv" id="msdiv306"></a>Na cireneva kālena,<br>
arahat­ta­ma­pāpuṇiṃ;<br>
Aho kal­yāṇa­mittat­taṃ,<br>
kassapassa sirīmato.</p>
<p><a class="sc" id="64"></a><a class="ms" id="p_20Ap2_1013"></a><a class="msdiv" id="msdiv307"></a>Suto buddhassa dāyādo,<br>
kassapo susamāhito;<br>
Pubbenivāsaṃ yo vedi,<br>
saggāpāyañca passati.</p>
<p><a class="sc" id="65"></a><a class="pts" id="pts2.584"></a><a class="ms" id="p_20Ap2_1014"></a><a class="msdiv" id="msdiv308"></a>Atho jātikkhayaṃ patto,<br>
abhiññāvosito muni;<br>
Etāhi tīhi vijjāhi,<br>
tevijjo hoti brāhmaṇo.</p>
<p><a class="sc" id="66"></a><a class="ms" id="p_20Ap2_1015"></a><a class="msdiv" id="msdiv309"></a>Tatheva bhaddākāpilānī,<br>
tevijjā maccuhāyinī;<br>
Dhāreti antimaṃ dehaṃ,<br>
jitvā māraṃ savāhanaṃ.</p>
<p><a class="sc" id="67"></a><a class="ms" id="p_20Ap2_1016"></a><a class="msdiv" id="msdiv310"></a>Disvā ādīnavaṃ loke,<br>
ubho pabbajitā mayaṃ;<br>
Tyamha khīṇāsavā dantā,<br>
sītibhūtāmha nibbutā.</p>
<p><a class="sc" id="68"></a><a class="ms" id="p_20Ap2_1017"></a><a class="msdiv" id="msdiv311"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="69"></a><a class="ms" id="p_20Ap2_1018"></a><a class="msdiv" id="msdiv312"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="70"></a><a class="ms" id="p_20Ap2_1019"></a><a class="msdiv" id="msdiv313"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="71"></a><a class="ms" id="p_20Ap2_1020"></a>Itthaṃ sudaṃ bhaddākāpilānī bhikkhunī imā gāthāyo abhāsitthāti.</p>
<p class="endsutta"><a class="sc" id="72"></a><a class="ms" id="p_20Ap2_1021"></a>Bhaddā­kā­pilānī­theri­yāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
