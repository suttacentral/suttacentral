<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap1">
<article>
<div class="hgroup">
<p class="division">Therīapadāna</p>
<p>Sumedhāvagga</p>
<h1>1. Sume­dhā­therī­apadāna</h1>
</div>
<p class="namo"><a class="sc" id="1"></a><a class="ms" id="p_20Ap2_1"></a>Namo tassa Bhagavato Arahato Sammā­sambud­dhassa.</p>
<p><a class="sc" id="2"></a><a class="pts" id="pts2.512"></a><a class="ms" id="p_20Ap2_2"></a><a class="msdiv" id="msdiv195"></a>Atha theri­kāpadā­nāni suṇātha—</p>
<blockquote class="gatha">
<p><a class="sc" id="3"></a><a class="ms" id="p_20Ap2_3"></a><a class="msdiv" id="msdiv1"></a>“Bhagavati koṇāgamane,<br>
Saṃghārāmamhi <span class="var" title="navanivesamhi (bj, pts1) | nivesamhi (s2, s3)" id="note2">nava­nivesa­namhi</span>;<br>
Sakhiyo tisso janiyo,<br>
Vihāradānaṃ adāsimha.</p>
<p><a class="sc" id="4"></a><a class="ms" id="p_20Ap2_4"></a><a class="msdiv" id="msdiv2"></a>Dasakkhattuṃ satakkhattuṃ,<br>
Dasa­satak­khat­tuṃ <span class="var" title="satāni ca sattakkhattuṃ (mr)" id="note3">satānañca satakkhattuṃ</span>;<br>
Devesu upapajjimha,<br>
Ko vādo mānuse bhave.</p>
<p><a class="sc" id="5"></a><a class="ms" id="p_20Ap2_5"></a><a class="msdiv" id="msdiv3"></a>Deve mahiddhikā ahumha,<br>
mānusakamhi ko vādo;<br>
<span class="var" title="sattaratanassa mahesī (bj, s2, s3, pts1)" id="note4">Satta­ratana­mahesī</span>,<br>
itthiratanaṃ ahaṃ bhaviṃ.</p>
<p><a class="sc" id="6"></a><a class="ms" id="p_20Ap2_6"></a><a class="msdiv" id="msdiv4"></a><span class="var" title="tattha sañcitaṃ kusalaṃ (s2, s3) | idha sañcitā kusalaṃ (pts1)" id="note5">Idha sañcitakusalā</span>,<br>
susamid­dha­kulap­pajā;<br>
Dhanañjānī ca khemā ca,<br>
ahampi ca tayo janā.</p>
<p><a class="sc" id="7"></a><a class="ms" id="p_20Ap2_7"></a><a class="msdiv" id="msdiv5"></a>Ārāmaṃ sukataṃ katvā,<br>
sabbā­vayava­maṇ­ḍitaṃ;<br>
Buddhap­pamu­kha­saṃ­ghassa,<br>
niyyādetvā samoditā.</p>
<p><a class="sc" id="8"></a><a class="ms" id="p_20Ap2_8"></a><a class="msdiv" id="msdiv6"></a>Yattha ­yatthū­pa­pajjāmi,<br>
tassa kammassa vāhasā;<br>
Devesu aggataṃ pattā,<br>
manussesu tatheva ca.</p>
<p><a class="sc" id="9"></a><a class="ms" id="p_20Ap2_9"></a><a class="msdiv" id="msdiv7"></a>Imasmiṃyeva kappamhi,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class="sc" id="10"></a><a class="ms" id="p_20Ap2_10"></a><a class="msdiv" id="msdiv8"></a>Upaṭṭhāko mahesissa,<br>
tadā āsi narissaro;<br>
Kāsirājā kikī nāma,<br>
­bārāṇa­si­pu­ruttame.</p>
<p><a class="sc" id="11"></a><a class="ms" id="p_20Ap2_11"></a><a class="msdiv" id="msdiv9"></a>Tassāsuṃ satta dhītaro,<br>
rājakaññā <span class="var" title="sukhe ṭhitā (s2, s3, pts1)" id="note6">sukhedhitā</span>;<br>
Buddho­paṭṭhā­na­niratā,<br>
brahmacariyaṃ cariṃsu tā.</p>
<p><a class="sc" id="12"></a><a class="ms" id="p_20Ap2_12"></a><a class="msdiv" id="msdiv10"></a>Tāsaṃ sahāyikā hutvā,<br>
sīlesu susamāhitā;<br>
Datvā dānāni sakkaccaṃ,<br>
<span class="var" title="agāreva vattaṃ (s2, s3)" id="note7">agāreva vataṃ</span> cariṃ.</p>
<p><a class="sc" id="13"></a><a class="ms" id="p_20Ap2_13"></a><a class="msdiv" id="msdiv11"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃsūpagā ahaṃ.</p>
<p><a class="sc" id="14"></a><a class="pts" id="pts2.513"></a><a class="ms" id="p_20Ap2_14"></a><a class="msdiv" id="msdiv12"></a>Tato cutā <span class="var" title="yāmāsaggaṃ (s2, s3)" id="note8">yāmamagaṃ</span>,<br>
tatohaṃ tusitaṃ gatā;<br>
Tato ca nimmānaratiṃ,<br>
vasavattipuraṃ tato.</p>
<p><a class="sc" id="15"></a><a class="ms" id="p_20Ap2_15"></a><a class="msdiv" id="msdiv13"></a>Yattha ­yatthū­pa­pajjāmi,<br>
puñña­kamma­samo­hitā;<br>
Tattha tattheva rājūnaṃ,<br>
mahesit­ta­makāra­yiṃ.</p>
<p><a class="sc" id="16"></a><a class="ms" id="p_20Ap2_16"></a><a class="msdiv" id="msdiv14"></a>Tato cutā manussatte,<br>
rājūnaṃ cakkavattinaṃ;<br>
Maṇḍalīnañca rājūnaṃ,<br>
mahesit­ta­makāra­yiṃ.</p>
<p><a class="sc" id="17"></a><a class="ms" id="p_20Ap2_17"></a><a class="msdiv" id="msdiv15"></a>Sam­patti­ma­nubhot­vāna,<br>
devesu mānusesu ca;<br>
Sabbattha sukhitā hutvā,<br>
nekajātīsu saṃsariṃ.</p>
<p><a class="sc" id="18"></a><a class="ms" id="p_20Ap2_18"></a><a class="msdiv" id="msdiv16"></a>So hetu ca so pabhavo,<br>
<span class="var" title="tammūlaṃ sā ca sāsane khanti (bj, mr) | taṃ mūlaṃ sā ca sāsane khanti (pts1)" id="note9">Tammūlaṃ sāsane khamaṃ</span>;<br>
Paṭhamaṃ taṃ samodhānaṃ,<br>
Taṃ dhammaratāya <span class="var" title="nibbutaṃ (s2, s3)" id="note10">nibbānaṃ</span>.</p>
<p><a class="sc" id="19"></a><a class="ms" id="p_20Ap2_19"></a><a class="msdiv" id="msdiv17"></a>Kilesā jhāpitā mayhaṃ,<br>
bhavā sabbe samūhatā;<br>
Nāgīva bandhanaṃ chetvā,<br>
viharāmi anāsavā.</p>
<p><a class="sc" id="20"></a><a class="ms" id="p_20Ap2_20"></a><a class="msdiv" id="msdiv18"></a>Svāgataṃ vata me āsi,<br>
<span class="var" title="mama buddhassa (pts1, c1)" id="note11">buddha­seṭṭhassa</span> santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="21"></a><a class="ms" id="p_20Ap2_21"></a><a class="msdiv" id="msdiv19"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="22"></a><a class="ms" id="p_20Ap2_22"></a>Itthaṃ sudaṃ sumedhā bhikkhunī imā gāthāyo abhāsitthāti.</p>
<p class="endsutta"><a class="sc" id="23"></a><a class="ms" id="p_20Ap2_23"></a>Sume­dhā­theri­yāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
