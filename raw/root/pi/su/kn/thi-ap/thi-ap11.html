<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap11">
<article>
<div class="hgroup">
<p class="division">Therīapadāna</p>
<p>Ekū­posa­thika­vagga</p>
<h1><span class="var" title="eku­posa­thikā­theri­yāpadā­naṃ (s2, s3)" id="note59">1 Ekū­posa­thikā­therī­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_157"></a><a class="msdiv" id="msdiv1"></a> “Nagare bandhumatiyā,<br>
bandhumā nāma khattiyo;<br>
Divase puṇṇamāya so,<br>
upavasi uposathaṃ.</p>
<p><a class="sc" id="2"></a><a class="ms" id="p_20Ap2_158"></a><a class="msdiv" id="msdiv2"></a>Ahaṃ tena samayena,<br>
kumbhadāsī ahaṃ tahiṃ;<br>
Disvā sarājakaṃ senaṃ,<br>
evāhaṃ cintayiṃ tadā.</p>
<p><a class="sc" id="3"></a><a class="ms" id="p_20Ap2_159"></a><a class="msdiv" id="msdiv3"></a>‘Rājāpi rajjaṃ chaḍḍetvā,<br>
upavasi uposathaṃ;<br>
Saphalaṃ nūna taṃ kammaṃ,<br>
janakāyo pamodito’.</p>
<p><a class="sc" id="4"></a><a class="pts" id="pts2.523"></a><a class="ms" id="p_20Ap2_160"></a><a class="msdiv" id="msdiv4"></a>Yoniso paccavekkhitvā,<br>
<span class="var" title="duggatiñca (s2, s3)" id="note61">duggaccañca</span> <span class="var" title="daḷiddataṃ (bj, pts1)" id="note62">daliddataṃ</span>;<br>
Mānasaṃ sampahaṃsitvā,<br>
upavasiṃ uposathaṃ.</p>
<p><a class="sc" id="5"></a><a class="ms" id="p_20Ap2_161"></a><a class="msdiv" id="msdiv5"></a>Ahaṃ uposathaṃ katvā,<br>
sammā­sambud­dha­sāsane;<br>
Tena kammena sukatena,<br>
tāvatiṃ­sa­ma­gaccha­haṃ.</p>
<p><a class="sc" id="6"></a><a class="ms" id="p_20Ap2_162"></a><a class="msdiv" id="msdiv6"></a>Tattha me sukataṃ byamhaṃ,<br>
<span class="var" title="uddhaṃ yojanamuggataṃ (bj, s2, s3) | ubbhaṃ yojanamuggataṃ (pts1)" id="note63">ubbha­yojana­muggataṃ</span>;<br>
Kūṭā­gāra­va­rūpetaṃ,<br>
mahāsana­su­bhū­sitaṃ.</p>
<p><a class="sc" id="7"></a><a class="ms" id="p_20Ap2_163"></a><a class="msdiv" id="msdiv7"></a>Accharā satasahassā,<br>
upatiṭṭhanti maṃ sadā;<br>
Aññe deve atikkamma,<br>
atirocāmi sabbadā.</p>
<p><a class="sc" id="8"></a><a class="ms" id="p_20Ap2_164"></a><a class="msdiv" id="msdiv8"></a>Catusaṭṭhi devarājūnaṃ,<br>
mahesit­ta­makāra­yiṃ;<br>
Tesaṭṭhi cakkavattīnaṃ,<br>
mahesit­ta­makāra­yiṃ.</p>
<p><a class="sc" id="9"></a><a class="ms" id="p_20Ap2_165"></a><a class="msdiv" id="msdiv9"></a>Suvaṇṇavaṇṇā hutvāna,<br>
bhavesu saṃsarāmahaṃ;<br>
Sabbattha pavarā homi,<br>
uposathassidaṃ phalaṃ.</p>
<p><a class="sc" id="10"></a><a class="ms" id="p_20Ap2_166"></a><a class="msdiv" id="msdiv10"></a>Hatthiyānaṃ assayānaṃ,<br>
rathayānañca <span class="var" title="sivikaṃ (bj) | kevalaṃ (si, s2, s3, pts1)" id="note64">sīvikaṃ</span>;<br>
Labhāmi sabbamevetaṃ,<br>
uposathassidaṃ phalaṃ.</p>
<p><a class="sc" id="11"></a><a class="ms" id="p_20Ap2_167"></a><a class="msdiv" id="msdiv11"></a>Soṇṇamayaṃ rūpimayaṃ,<br>
athopi phalikāmayaṃ;<br>
Lohitaṅ­gamayañ­ceva,<br>
sabbaṃ paṭilabhāmahaṃ.</p>
<p><a class="sc" id="12"></a><a class="ms" id="p_20Ap2_168"></a><a class="msdiv" id="msdiv12"></a>Koseyya­kamba­li­yāni,<br>
kho­ma­kappā­si­kāni ca;<br>
Mahagghāni ca vatthāni,<br>
sabbaṃ paṭilabhāmahaṃ.</p>
<p><a class="sc" id="13"></a><a class="ms" id="p_20Ap2_169"></a><a class="msdiv" id="msdiv13"></a>Annaṃ pānaṃ khādanīyaṃ,<br>
vattha­se­nāsa­nāni ca;<br>
Sabbametaṃ paṭilabhe,<br>
uposathassidaṃ phalaṃ.</p>
<p><a class="sc" id="14"></a><a class="ms" id="p_20Ap2_170"></a><a class="msdiv" id="msdiv14"></a>Varagandhañca mālañca,<br>
cuṇṇakañca vilepanaṃ;<br>
Sabbametaṃ paṭilabhe,<br>
uposathassidaṃ phalaṃ.</p>
<p><a class="sc" id="15"></a><a class="ms" id="p_20Ap2_171"></a><a class="msdiv" id="msdiv15"></a>Kūṭāgārañca pāsādaṃ,<br>
maṇḍapaṃ hammiyaṃ guhaṃ;<br>
Sabbametaṃ paṭilabhe,<br>
uposathassidaṃ phalaṃ.</p>
<p><a class="sc" id="16"></a><a class="ms" id="p_20Ap2_172"></a><a class="msdiv" id="msdiv16"></a>Jātiyā sattavassāhaṃ,<br>
pabbajiṃ anagāriyaṃ;<br>
Aḍḍhamāse asampatte,<br>
arahat­ta­ma­pāpuṇiṃ.</p>
<p><a class="sc" id="17"></a><a class="ms" id="p_20Ap2_173"></a><a class="msdiv" id="msdiv17"></a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="18"></a><a class="pts" id="pts2.524"></a><a class="ms" id="p_20Ap2_174"></a><a class="msdiv" id="msdiv18"></a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
uposathassidaṃ phalaṃ.</p>
<p><a class="sc" id="19"></a><a class="ms" id="p_20Ap2_175"></a><a class="msdiv" id="msdiv19"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="20"></a><a class="ms" id="p_20Ap2_176"></a><a class="msdiv" id="msdiv20"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="21"></a><a class="ms" id="p_20Ap2_177"></a><a class="msdiv" id="msdiv21"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="22"></a><a class="ms" id="p_20Ap2_178"></a>Itthaṃ sudaṃ <span class="var" title="ekuposathikā (s2, s3)" id="note65">ekūposathikā</span> bhikkhunī imā gāthāyo abhāsitthāti.</p>
<p class="endsutta"><a class="sc" id="23"></a><a class="ms" id="p_20Ap2_179"></a>Ekū­posa­thikā­theri­yāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
