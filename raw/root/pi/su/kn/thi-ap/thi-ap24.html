<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thi-ap24">
<article>
<div class="hgroup">
<p class="division">Therīapadāna</p>
<p>Kuṇḍa­la­ke­sīvagga</p>
<h1>4. ­Sakulā­therī­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap2_831"></a><a class="msdiv" id="msdiv131"></a>“Padumuttaro nāma jino,<br>
sabbadhammāna pāragū;<br>
Ito satasahassamhi,<br>
kappe uppajji nāyako.</p>
<p><a class="sc" id="2"></a><a class="ms" id="p_20Ap2_832"></a><a class="msdiv" id="msdiv132"></a>Hitāya sabbasattānaṃ,<br>
sukhāya vadataṃ varo;<br>
Atthāya purisājañño,<br>
paṭipanno sadevake.</p>
<p><a class="sc" id="3"></a><a class="pts" id="pts2.570"></a><a class="ms" id="p_20Ap2_833"></a><a class="msdiv" id="msdiv133"></a>Yasaggapatto sirimā,<br>
kittivaṇṇagato jino;<br>
Pūjito sabbalokassa,<br>
disāsabbāsu vissuto.</p>
<p><a class="sc" id="4"></a><a class="ms" id="p_20Ap2_834"></a><a class="msdiv" id="msdiv134"></a>Uttiṇ­ṇa­vici­kiccho so,<br>
vītivat­ta­kathaṃ­katho;<br>
Sam­puṇṇa­manasaṅ­kappo,<br>
patto sam­bodhi­muttamaṃ.</p>
<p><a class="sc" id="5"></a><a class="ms" id="p_20Ap2_835"></a><a class="msdiv" id="msdiv135"></a>Anuppannassa maggassa,<br>
uppādetā naruttamo;<br>
Anakkhātañca akkhāsi,<br>
asañjātañca sañjanī.</p>
<p><a class="sc" id="6"></a><a class="ms" id="p_20Ap2_836"></a><a class="msdiv" id="msdiv136"></a>Maggaññū ca maggavidū,<br>
maggakkhāyī narāsabho;<br>
Maggassa kusalo satthā,<br>
sārathīnaṃ varuttamo.</p>
<p><a class="sc" id="7"></a><a class="ms" id="p_20Ap2_837"></a><a class="msdiv" id="msdiv137"></a>Mahākāruṇiko satthā,<br>
dhammaṃ desesi nāyako;<br>
Nimugge kāmapaṅkamhi,<br>
samuddharati pāṇine.</p>
<p><a class="sc" id="8"></a><a class="ms" id="p_20Ap2_838"></a><a class="msdiv" id="msdiv138"></a>Tadāhaṃ haṃsavatiyaṃ,<br>
jātā khat­tiya­nandanā;<br>
Surūpā sadhanā cāpi,<br>
dayitā ca sirīmatī.</p>
<p><a class="sc" id="9"></a><a class="ms" id="p_20Ap2_839"></a><a class="msdiv" id="msdiv139"></a>Ānandassa mahārañño,<br>
dhītā paramasobhaṇā;<br>
<span class="var" title="vemātu (bj)" id="note250">Vemātā</span> bhaginī cāpi,<br>
padu­muttara­nā­mino.</p>
<p><a class="sc" id="10"></a><a class="ms" id="p_20Ap2_840"></a><a class="msdiv" id="msdiv140"></a>Rājakaññāhi sahitā,<br>
sab­bā­bhara­ṇa­bhū­sitā;<br>
Upāgamma mahāvīraṃ,<br>
assosiṃ dhammadesanaṃ.</p>
<p><a class="sc" id="11"></a><a class="ms" id="p_20Ap2_841"></a><a class="msdiv" id="msdiv141"></a>Tadā hi so lokagaru,<br>
bhikkhuniṃ dibbacakkhukaṃ;<br>
<span class="var" title="catuparisāya majjhe (s2, s3) | kittayī parisāmajjhe (pts1)" id="note251">Kittayaṃ parisāmajjhe</span>,<br>
aggaṭṭhāne ṭhapesi taṃ.</p>
<p><a class="sc" id="12"></a><a class="ms" id="p_20Ap2_842"></a><a class="msdiv" id="msdiv142"></a>Suṇitvā tamahaṃ haṭṭhā,<br>
dānaṃ datvāna satthuno;<br>
Pūjitvāna ca sambuddhaṃ,<br>
dibbacakkhuṃ apatthayiṃ.</p>
<p><a class="sc" id="13"></a><a class="ms" id="p_20Ap2_843"></a><a class="msdiv" id="msdiv143"></a>Tato avoca maṃ satthā,<br>
‘nande lacchasi patthitaṃ;<br>
Padīpa­dhamma­dānā­naṃ,<br>
phalametaṃ sunicchitaṃ.</p>
<p><a class="sc" id="14"></a><a class="ms" id="p_20Ap2_844"></a><a class="msdiv" id="msdiv144"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="15"></a><a class="ms" id="p_20Ap2_845"></a><a class="msdiv" id="msdiv145"></a>Tassa dhammesu dāyādā,<br>
orasā dhammanimmitā;<br>
<span class="var" title="sakulāti ca nāmena (s2, s3) | bakulā (15A1.242/1)" id="note252">Sakulā nāma nāmena</span>,<br>
hessati satthu sāvikā’.</p>
<p><a class="sc" id="16"></a><a class="pts" id="pts2.571"></a><a class="ms" id="p_20Ap2_846"></a><a class="msdiv" id="msdiv146"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="17"></a><a class="ms" id="p_20Ap2_847"></a><a class="msdiv" id="msdiv147"></a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class="sc" id="18"></a><a class="ms" id="p_20Ap2_848"></a><a class="msdiv" id="msdiv148"></a>Paribbājakinī āsiṃ,<br>
tadāhaṃ ekacārinī;<br>
Bhikkhāya vicaritvāna,<br>
alabhiṃ telamattakaṃ.</p>
<p><a class="sc" id="19"></a><a class="ms" id="p_20Ap2_849"></a><a class="msdiv" id="msdiv149"></a>Tena dīpaṃ padīpetvā,<br>
upaṭṭhiṃ sabbasaṃvariṃ;<br>
Cetiyaṃ <span class="var" title="dipadaggassa (bj, s2, s3, pts1)" id="note253">dvipadaggassa</span>,<br>
vippasannena cetasā.</p>
<p><a class="sc" id="20"></a><a class="ms" id="p_20Ap2_850"></a><a class="msdiv" id="msdiv150"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="21"></a><a class="ms" id="p_20Ap2_851"></a><a class="msdiv" id="msdiv151"></a>Yattha ­yatthū­pa­pajjāmi,<br>
tassa kammassa vāhasā;<br>
<span class="var" title="sañjalanti (s2, s3, mr) | sañcaranti (pts1)" id="note254">Pajjalanti</span> mahādīpā,<br>
tattha tattha gatāya me.</p>
<p><a class="sc" id="22"></a><a class="ms" id="p_20Ap2_852"></a><a class="msdiv" id="msdiv152"></a>Tirokuṭṭaṃ tiroselaṃ,<br>
samatiggayha pabbataṃ;<br>
Passāmahaṃ yadicchāmi,<br>
dīpadānassidaṃ phalaṃ.</p>
<p><a class="sc" id="23"></a><a class="ms" id="p_20Ap2_853"></a><a class="msdiv" id="msdiv153"></a>Visuddhanayanā homi,<br>
yasasā ca jalāmahaṃ;<br>
Saddhā­paññāvatī ceva,<br>
dīpadānassidaṃ phalaṃ.</p>
<p><a class="sc" id="24"></a><a class="ms" id="p_20Ap2_854"></a><a class="msdiv" id="msdiv154"></a>Pacchime ca bhave dāni,<br>
jātā vippakule ahaṃ;<br>
Pahūta­dhana­dhaññamhi,<br>
mudite rājapūjite.</p>
<p><a class="sc" id="25"></a><a class="ms" id="p_20Ap2_855"></a><a class="msdiv" id="msdiv155"></a>Ahaṃ sabbaṅ­gasam­pannā,<br>
sab­bā­bhara­ṇa­bhū­sitā;<br>
Purappavese sugataṃ,<br>
vātapāne ṭhitā ahaṃ.</p>
<p><a class="sc" id="26"></a><a class="ms" id="p_20Ap2_856"></a><a class="msdiv" id="msdiv156"></a>Disvā jalantaṃ yasasā,<br>
deva­manus­sa­sakka­taṃ;<br>
Anub­yañ­ja­nasam­pannaṃ,<br>
lakkhaṇehi vibhūsitaṃ.</p>
<p><a class="sc" id="27"></a><a class="ms" id="p_20Ap2_857"></a><a class="msdiv" id="msdiv157"></a>Udaggacittā sumanā,<br>
pabbajjaṃ samarocayiṃ;<br>
Na cireneva kālena,<br>
arahat­ta­ma­pāpuṇiṃ.</p>
<p><a class="sc" id="28"></a><a class="ms" id="p_20Ap2_858"></a><a class="msdiv" id="msdiv158"></a>Iddhīsu ca vasī homi,<br>
dibbāya sotadhātuyā;<br>
Paracittāni jānāmi,<br>
satthu­sāsana­kārikā.</p>
<p><a class="sc" id="29"></a><a class="ms" id="p_20Ap2_859"></a><a class="msdiv" id="msdiv159"></a>Pubbenivāsaṃ jānāmi,<br>
dibbacakkhu visodhitaṃ;<br>
Khepetvā āsave sabbe,<br>
visuddhāsiṃ sunimmalā.</p>
<p><a class="sc" id="30"></a><a class="ms" id="p_20Ap2_860"></a><a class="msdiv" id="msdiv160"></a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class="sc" id="31"></a><a class="pts" id="pts2.572"></a><a class="ms" id="p_20Ap2_861"></a><a class="msdiv" id="msdiv161"></a>Yassatthāya pabbajitā,<br>
agāras­mā­nagā­riyaṃ;<br>
So me attho anuppatto,<br>
sabba­saṃ­yoja­nak­khayo.</p>
<p><a class="sc" id="32"></a><a class="ms" id="p_20Ap2_862"></a><a class="msdiv" id="msdiv162"></a>Tato mahākāruṇiko,<br>
etadagge ṭhapesi maṃ;<br>
Dibba­cak­khu­kā­naṃ aggā,<br>
sakulāti naruttamo.</p>
<p><a class="sc" id="33"></a><a class="ms" id="p_20Ap2_863"></a><a class="msdiv" id="msdiv163"></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class="sc" id="34"></a><a class="ms" id="p_20Ap2_864"></a><a class="msdiv" id="msdiv164"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="35"></a><a class="ms" id="p_20Ap2_865"></a><a class="msdiv" id="msdiv165"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="36"></a><a class="ms" id="p_20Ap2_866"></a>Itthaṃ sudaṃ sakulā bhikkhunī imā gāthāyo abhāsitthāti.</p>
<p class="endsutta"><a class="sc" id="37"></a><a class="ms" id="p_20Ap2_867"></a>­Sakulā­theri­yāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
