<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="iti58">
<article>
<div class="hgroup">
<p class="division">Itivuttaka 58</p>
<h1>Taṇhāsutta</h1>
</div>
<p><a class="sc" id="1"></a><a class="ms" id="p_18It_373"></a>Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a><a class="ms" id="p_18It_374"></a>“Tisso imā, bhikkhave, taṇhā. Katamā tisso? Kāmataṇhā, bhavataṇhā, vibhavataṇhā—imā kho, bhikkhave, tisso taṇhā”ti. Etamatthaṃ bhagavā avoca. Tatthetaṃ iti vuccati: </p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc109"></a><a class="ms" id="p_18It_375"></a>“Taṇhāyogena saṃyuttā,<br>
rattacittā bhavābhave;<br>
Te yogayuttā mārassa,<br>
ayogakkhemino janā;<br>
Sattā gacchanti saṃsāraṃ,<br>
<span class="var" title="jāti­ma­ra­ṇagā­mino (bj, s1-3, pts1)" id="note117">jātī­ma­ra­ṇagā­mino</span>.</p>
<p><a class="sc" id="4"></a><a class="verse-num-sc" id="verse-num-sc110"></a><a class="ms" id="p_18It_376"></a>Ye ca taṇhaṃ pahantvāna,<br>
<span class="var" title="nittaṇhā ca (si, mr)" id="note118">vītataṇhā</span> bhavābhave;<br>
Te <span class="var" title="te ca (bj, pts1, mr)" id="note119">ve</span> <span class="var" title="pāragatā (s1-3)" id="note120">pāraṅgatā</span> loke,<br>
ye pattā āsavakkhayan”ti.</p>
</blockquote>
<p><a class="sc" id="5"></a><a class="ms" id="p_18It_377"></a>Ayampi attho vutto bhagavatā, iti me sutanti.</p>
<p class="endsection">Navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Tikanipāta</span> <span class="hidden">Paṭhamavagga</span> <span class="hidden">Taṇhāsutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>