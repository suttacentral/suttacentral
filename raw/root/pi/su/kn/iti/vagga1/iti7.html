<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="iti7">
<article>
<div class="hgroup">
<p class="division">Itivuttaka 7</p>
<h1>Sabba­pariñ­ñā­sutta</h1>
</div>
<p><a class="sc" id="1"></a><a class="ms" id="p_18It_32"></a>Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a><a class="pts" id="pts4"></a><a class="ms" id="p_18It_33"></a>“Sabbaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya. Sabbañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti. Etamatthaṃ bhagavā avoca. Tatthetaṃ iti vuccati: </p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc7"></a><a class="ms" id="p_18It_34"></a>“Yo sabbaṃ sabbato ñatvā,<br>
sabbatthesu na rajjati;<br>
Sa ve <span class="var" title="sabbaṃ pariññāya (bj) | sabbaṃ pariññā (s1-3, pts1)" id="note2">sabbapariññā</span> so,<br>
<span class="var" title="sabbaṃ dukkhaṃ upaccagāti (s1-3) | sabbadukkhaṃ upaccagāti (pts1)" id="note3">sabba­duk­kha­mupac­cagā”ti</span>.</p>
</blockquote>
<p><a class="sc" id="4"></a><a class="ms" id="p_18It_35"></a>Ayampi attho vutto bhagavatā, iti me sutanti.</p>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Ekakanipāta</span> <span class="hidden">Paṭhamavagga</span> <span class="hidden">Sabba­pariñ­ñā­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>