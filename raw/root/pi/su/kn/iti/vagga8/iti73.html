<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="iti73">
<article>
<div class="hgroup">
<p class="division">Itivuttaka 73</p>
<h1>Santatarasutta</h1>
</div>
<p><a class="sc" id="1"></a><a class="pts" id="pts62"></a><a class="ms" id="p_18It_471"></a>Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a><a class="ms" id="p_18It_472"></a>“Rūpehi, bhikkhave, arūpā santatarā, arūpehi nirodho santataro”ti. Etamatthaṃ bhagavā avoca. Tatthetaṃ iti vuccati: </p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc137"></a><a class="ms" id="p_18It_473"></a>“Ye ca rūpūpagā sattā,<br>
ye ca <span class="var" title="āruppaṭhāyino (bj)" id="note147">arūpaṭṭhāyino</span>;<br>
Nirodhaṃ appajānantā,<br>
āgantāro punabbhavaṃ.</p>
<p><a class="sc" id="4"></a><a class="verse-num-sc" id="verse-num-sc138"></a><a class="ms" id="p_18It_474"></a>Ye ca rūpe pariññāya,<br>
arūpesu asaṇṭhitā;<br>
Nirodhe ye vimuccanti,<br>
te janā maccuhāyino.</p>
<p><a class="sc" id="5"></a><a class="verse-num-sc" id="verse-num-sc139"></a><a class="ms" id="p_18It_475"></a>Kāyena amatadhātuṃ,<br>
phusayitvā nirūpadhiṃ;<br>
Upadhip­paṭi­nissag­gaṃ,<br>
sacchikatvā anāsavo;<br>
Deseti sammāsambuddho,<br>
asokaṃ virajaṃ padan”ti.</p>
</blockquote>
<p><a class="sc" id="6"></a><a class="ms" id="p_18It_476"></a>Ayampi attho vutto bhagavatā, iti me sutanti.</p>
<p class="endsection">Catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Tikanipāta</span> <span class="hidden">Tatiyavagga</span> <span class="hidden">Santatarasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>