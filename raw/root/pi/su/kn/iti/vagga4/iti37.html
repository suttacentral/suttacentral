<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="iti37">
<article>
<div class="hgroup">
<p class="division">Itivuttaka 37</p>
<h1>Somanassasutta</h1>
</div>
<p><a class="sc" id="1"></a><a class="ms" id="p_18It_226"></a>Vuttañhetaṃ bhagavatā ­vuttama­rahatāti me sutaṃ: </p>
<p><a class="sc" id="2"></a><a class="pts" id="pts30"></a><a class="ms" id="p_18It_227"></a>“Dvīhi, bhikkhave, dhammehi samannāgato bhikkhu diṭṭheva dhamme sukha­so­manas­sa­bahulo viharati, yoni <span class="var" title="yoniso (s1-3, pts1) | yonissa (mr)" id="note71">cassa</span> āraddhā hoti āsavānaṃ khayāya. Katamehi dvīhi? Saṃvejanīyesu ṭhānesu saṃvejanena, saṃviggassa ca yoniso padhānena. Imehi kho, bhikkhave, dvīhi dhammehi samannāgato bhikkhu diṭṭheva dhamme sukha­so­manas­sa­bahulo viharati, yoni cassa āraddhā hoti āsavānaṃ khayāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc65"></a><a class="ms" id="p_18It_228"></a>“<span class="var" title="saṃvejanīyesu ṭhānesu (s1-3, pts1)" id="note72">Saṃve­janī­yaṭ­ṭhā­nesu</span>,<br>
saṃvijjetheva paṇḍito;<br>
Ātāpī nipako bhikkhu,<br>
paññāya samavekkhiya.</p>
<p><a class="sc" id="4"></a><a class="verse-num-sc" id="verse-num-sc66"></a><a class="ms" id="p_18It_229"></a>Evaṃ vihārī ātāpī,<br>
santavutti anuddhato;<br>
Cetosa­matha­manu­yutto,<br>
khayaṃ dukkhassa pāpuṇe”ti.</p>
</blockquote>
<p><a class="sc" id="5"></a><a class="ms" id="p_18It_230"></a>Ayampi attho vutto bhagavatā, iti me sutanti.</p>
<p class="endsection">Dasamaṃ.</p>
<p class="endsection">Paṭhamo vaggo.</p>
<blockquote class="uddanagatha">
<p><a class="sc" id="6"></a><a class="pts" id="pts31"></a><a class="ms" id="p_18It_234"></a>Dve ca bhikkhū tapanīyā,<br>
tapanīyā <span class="var" title="apare duve (bj)" id="note73">paratthehi</span>;<br>
<span class="var" title="anātāpī dve (bj) | dve pādā (mr)" id="note74">Ātāpī</span> <span class="var" title="kuhanā ca (bj) | na kuhanā ca (s1-3, pts1, mr)" id="note75">nakuhanā dve</span>,<br>
somanassena te dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Dukanipāta</span> <span class="hidden">Paṭhamavagga</span> <span class="hidden">Somanassasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>