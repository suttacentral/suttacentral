<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="iti28">
<article>
<div class="hgroup">
<p class="division">Itivuttaka 28</p>
<h1><span class="var" title="paṭha­ma­bhik­khu­suttaṃ (bj)" id="note53">Duk­kha­vihāra­sutta</span></h1>
</div>
<p><a class="sc" id="1"></a><a class="ms" id="p_18It_172"></a><span class="var" title="(dve dhamme anukkaṭi) (c1)" id="note54">()</span> Vuttañhetaṃ bhagavatā ­vuttama­rahatāti me sutaṃ:</p>
<p><a class="sc" id="2"></a><a class="pts" id="pts23"></a><a class="ms" id="p_18It_173"></a>“Dvīhi, bhikkhave, dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ; kāyassa bhedā paraṃ maraṇā duggati pāṭikaṅkhā. Katamehi dvīhi? Indriyesu <span class="var" title="aguttadvāro (aṭṭha.)" id="note55">aguttad­vāra­tāya</span> ca, bhojane <span class="var" title="amattaññū (aṭṭha.)" id="note56">amattaññutāya</span> ca. Imehi kho, bhikkhave, dvīhi dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ; kāyassa bhedā paraṃ maraṇā duggati pāṭikaṅkhā”ti. Etamatthaṃ bhagavā avoca. Tatthetaṃ iti vuccati:</p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc47"></a><a class="ms" id="p_18It_174"></a>“Cakkhu sotañca ghānañca,<br>
jivhā kāyo tathā mano;<br>
Etāni yassa dvārāni,<br>
<span class="var" title="aguttānīdha (bj) | aguttānidha (pts1, c1)" id="note57">aguttāni ca</span> bhikkhuno.</p>
<p><a class="sc" id="4"></a><a class="verse-num-sc" id="verse-num-sc48"></a><a class="ms" id="p_18It_175"></a>Bhojanamhi amattaññū,<br>
indriyesu asaṃvuto;<br>
Kāyadukkhaṃ cetodukkhaṃ,<br>
dukkhaṃ so adhigacchati.</p>
<p><a class="sc" id="5"></a><a class="verse-num-sc" id="verse-num-sc49"></a><a class="ms" id="p_18It_176"></a>Ḍayhamānena kāyena,<br>
Ḍayhamānena cetasā;<br>
Divā vā yadi vā rattiṃ,<br>
Dukkhaṃ viharati tādiso”ti.</p>
</blockquote>
<p><a class="sc" id="6"></a><a class="ms" id="p_18It_177"></a>Ayampi attho vutto bhagavatā, iti me sutanti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Dukanipāta</span> <span class="hidden">Paṭhamavagga</span> <span class="hidden">Duk­kha­vihāra­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>