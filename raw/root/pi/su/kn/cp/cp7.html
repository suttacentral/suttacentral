<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp7">
<article>
<div class="hgroup">
<p class="division">Cariyāpiṭaka</p>
<p>Akittivagga</p>
<p>Dānapāramī 7</p>
<h1>Canda­ku­māra­cariya</h1>
</div>
<blockquote class="gatha">
<p><a class="sc" id="1"></a><a class="pts1ed" id="pts1ed77"></a><a class="ms" id="p_21Cp_52"></a><a class="msdiv" id="msdiv45"></a>“Punāparaṃ yadā homi,<br>
ekarājassa atrajo;<br>
Nagare pupphavatiyā,<br>
kumāro candasavhayo.</p>
<p><a class="sc" id="2"></a><a class="ms" id="p_21Cp_53"></a><a class="msdiv" id="msdiv46"></a>Tadāhaṃ yajanā mutto,<br>
nikkhanto yaññavāṭato;<br>
Saṃvegaṃ janayitvāna,<br>
mahādānaṃ pavattayiṃ.</p>
<p><a class="sc" id="3"></a><a class="ms" id="p_21Cp_54"></a><a class="msdiv" id="msdiv47"></a>Nāhaṃ pivāmi khādāmi,<br>
napi bhuñjāmi bhojanaṃ;<br>
Dakkhiṇeyye adatvāna,<br>
api ­chappañ­ca­rattiyo.</p>
<p><a class="sc" id="4"></a><a class="ms" id="p_21Cp_55"></a><a class="msdiv" id="msdiv48"></a>Yathāpi vāṇijo nāma,<br>
Katvāna bhaṇḍasañcayaṃ;<br>
Yattha lābho mahā hoti,<br>
<span class="var" title="tattha naṃ (bj, pts2) | tatth'āharati (pts1) | tattha (mr)" id="note16">Tattha taṃ</span> harati bhaṇḍakaṃ.</p>
<p><a class="sc" id="5"></a><a class="ms" id="p_21Cp_56"></a><a class="msdiv" id="msdiv49"></a>Tatheva sakabhuttāpi,<br>
pare dinnaṃ mahapphalaṃ;<br>
Tasmā parassa dātabbaṃ,<br>
satabhāgo bhavissati.</p>
<p><a class="sc" id="6"></a><a class="ms" id="p_21Cp_57"></a><a class="msdiv" id="msdiv50"></a>Etamatthavasaṃ ñatvā,<br>
demi dānaṃ bhavābhave;<br>
Na paṭikkamāmi dānato,<br>
sam­bodhi­manupat­tiyā”ti.</p>
</blockquote>
<p class="endsutta"><a class="sc" id="7"></a><a class="ms" id="p_21Cp_58"></a>Canda­ku­māra­cari­yaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
