<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp12">
<article>
<div class="hgroup">
<p class="division">Cariyāpiṭaka</p>
<p>Hatthi­nāga­vagga</p>
<p>Sīlapāramī 2</p>
<h1>Bhūri­datta­cariya</h1>
</div>
<blockquote class="gatha">
<p><a class="sc" id="1"></a><a class="pts1ed" id="pts1ed85"></a><a class="pts2ed" id="pts2ed15"></a><a class="ms" id="p_21Cp_173"></a><a class="msdiv" id="msdiv11"></a>“Punāparaṃ yadā homi,<br>
bhūridatto mahiddhiko;<br>
Virūpakkhena mahāraññā,<br>
deva­loka­magañ­chahaṃ.</p>
<p><a class="sc" id="2"></a><a class="ms" id="p_21Cp_174"></a><a class="msdiv" id="msdiv12"></a>Tattha passitvāhaṃ deve,<br>
ekantaṃ sukhasamappite;<br>
Taṃ sag­gagama­nat­thāya,<br>
sīlabbataṃ samādiyiṃ.</p>
<p><a class="sc" id="3"></a><a class="ms" id="p_21Cp_175"></a><a class="msdiv" id="msdiv13"></a>Sarīrakiccaṃ katvāna,<br>
bhutvā yāpanamattakaṃ;<br>
Caturo aṅge adhiṭṭhāya,<br>
semi vammi­ka­muddhani.</p>
<p><a class="sc" id="4"></a><a class="ms" id="p_21Cp_176"></a><a class="msdiv" id="msdiv14"></a>‘Chaviyā cammena maṃsena,<br>
Nahāru­aṭṭhi­kehi vā;<br>
Yassa etena karaṇīyaṃ,<br>
Dinnaṃyeva harātu so’.</p>
<p><a class="sc" id="5"></a><a class="ms" id="p_21Cp_177"></a><a class="msdiv" id="msdiv15"></a>Saṃsito akataññunā,<br>
<span class="var" title="ālambaṇo (bj) | ālambano (si) | ālambāno (s2, s3, pts2) | ālampāno (pts1)" id="note42">ālampāyano</span> mamaggahi;<br>
Peḷāya pakkhipitvāna,<br>
kīḷeti maṃ tahiṃ tahiṃ.</p>
<p><a class="sc" id="6"></a><a class="ms" id="p_21Cp_178"></a><a class="msdiv" id="msdiv16"></a>Peḷāya pakkhipantepi,<br>
sammaddantepi pāṇinā;<br>
<span class="var" title="ālambaṇe (bj) | ālambane (si) | ālambāne (s2, s3, pts2) | ālampāne (pts1)" id="note43">Ālampāyane</span> na kuppāmi,<br>
sīla­khaṇ­ḍa­bhayā mama.</p>
<p><a class="sc" id="7"></a><a class="ms" id="p_21Cp_179"></a><a class="msdiv" id="msdiv17"></a>Saka­jīvita­paric­cāgo,<br>
tiṇato lahuko mama;<br>
Sīlavītikkamo mayhaṃ,<br>
patha­vī­uppata­naṃ viya.</p>
<p><a class="sc" id="8"></a><a class="ms" id="p_21Cp_180"></a><a class="msdiv" id="msdiv18"></a>Nirantaraṃ jātisataṃ,<br>
cajeyyaṃ mama jīvitaṃ;<br>
Neva sīlaṃ pabhindeyyaṃ,<br>
catuddīpāna hetupi.</p>
<p><a class="sc" id="9"></a><a class="ms" id="p_21Cp_181"></a><a class="msdiv" id="msdiv19"></a>Api cāhaṃ sīlarakkhāya,<br>
Sīla­pārami­pūriyā;<br>
Na karomi citte aññathattaṃ,<br>
Pakkhipantampi peḷake”ti.</p>
</blockquote>
<p class="endsutta"><a class="sc" id="10"></a><a class="ms" id="p_21Cp_182"></a>Bhūri­dat­ta­cari­yaṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
