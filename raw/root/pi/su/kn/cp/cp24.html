<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp24">
<article>
<div class="hgroup">
<p class="division">Cariyāpiṭaka</p>
<p>Yudhañ­jaya­vagga</p>
<p>Nekkham­ma­pāramī 4</p>
<h1>Bhisacariya</h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed27"></a><a class="ms" id="p_21Cp_305"></a><a class="msdiv" id="msdiv34"></a>“Punāparaṃ yadā homi,<br>
kāsīnaṃ puravaruttame;<br>
Bhaginī ca bhātaro satta,<br>
nibbattā sotthiye kule.</p>
<p><a class="sc" id="2"></a><a class="ms" id="p_21Cp_306"></a><a class="msdiv" id="msdiv35"></a>Etesaṃ pubbajo āsiṃ,<br>
hirī­sukka­mupāgato;<br>
Bhavaṃ disvāna bhayato,<br>
nekkham­mā­bhirato ahaṃ.</p>
<p><a class="sc" id="3"></a><a class="pts1ed" id="pts1ed95"></a><a class="ms" id="p_21Cp_307"></a><a class="msdiv" id="msdiv36"></a>Mātāpitūhi pahitā,<br>
sahāyā ekamānasā;<br>
Kāmehi maṃ nimantenti,<br>
‘kulavaṃsaṃ dharehi’ti.</p>
<p><a class="sc" id="4"></a><a class="ms" id="p_21Cp_308"></a><a class="msdiv" id="msdiv37"></a>Yaṃ tesaṃ vacanaṃ vuttaṃ,<br>
gihīdhamme sukhāvahaṃ;<br>
Taṃ me ahosi kaṭhinaṃ,<br>
<span class="var" title="tattapālasamaṃ viya (si) | santat­ta­phāla­samaṃ viya (mr)" id="note75">tat­taphāla­samaṃ</span> viya.</p>
<p><a class="sc" id="5"></a><a class="ms" id="p_21Cp_309"></a><a class="msdiv" id="msdiv38"></a>Te maṃ tadā ukkhipantaṃ,<br>
pucchiṃsu patthitaṃ mama;<br>
‘Kiṃ tvaṃ patthayase samma,<br>
yadi kāme na bhuñjasi’.</p>
<p><a class="sc" id="6"></a><a class="ms" id="p_21Cp_310"></a><a class="msdiv" id="msdiv39"></a>Tesāhaṃ evamavacaṃ,<br>
atthakāmo hitesinaṃ;<br>
‘Nāhaṃ patthemi gihībhāvaṃ,<br>
nekkham­mā­bhirato ahaṃ’.</p>
<p><a class="sc" id="7"></a><a class="ms" id="p_21Cp_311"></a><a class="msdiv" id="msdiv40"></a>Te mayhaṃ vacanaṃ sutvā,<br>
pitu mātu ca sāvayuṃ;<br>
Mātāpitā evamāhu,<br>
‘sabbeva pabbajāma bho’.</p>
<p><a class="sc" id="8"></a><a class="ms" id="p_21Cp_312"></a><a class="msdiv" id="msdiv41"></a>Ubho mātāpitā mayhaṃ,<br>
bhaginī ca satta bhātaro;<br>
Amitadhanaṃ chaḍḍayitvā,<br>
pāvisimhā mahāvanan”ti.</p>
</blockquote>
<p class="endsutta"><a class="sc" id="9"></a><a class="ms" id="p_21Cp_313"></a><span class="var" title="bhiṃsacariyaṃ (s2, s3)" id="note76">Bhisacariyaṃ</span> catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
