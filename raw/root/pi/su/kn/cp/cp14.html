<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp14">
<article>
<div class="hgroup">
<p class="division">Cariyāpiṭaka</p>
<p>Hatthi­nāga­vagga</p>
<p>Sīlapāramī 4</p>
<h1>Cūḷa­bodhi­cariya</h1>
</div>
<blockquote class="gatha">
<p><a class="sc" id="1"></a><a class="ms" id="p_21Cp_190"></a><a class="msdiv" id="msdiv26"></a>“Punāparaṃ yadā homi,<br>
<span class="var" title="cullabodhi (bj)" id="note47">cūḷabodhi</span> susīlavā;<br>
Bhavaṃ disvāna bhayato,<br>
nekkhammaṃ abhinikkhamiṃ.</p>
<p><a class="sc" id="2"></a><a class="ms" id="p_21Cp_191"></a><a class="msdiv" id="msdiv27"></a>Yā me dutiyikā āsi,<br>
brāhmaṇī kanakasannibhā;<br>
Sāpi vaṭṭe anapekkhā,<br>
nekkhammaṃ abhinikkhami.</p>
<p><a class="sc" id="3"></a><a class="ms" id="p_21Cp_192"></a><a class="msdiv" id="msdiv28"></a>Nirālayā chinnabandhū,<br>
anapekkhā kule gaṇe;<br>
Carantā gāmanigamaṃ,<br>
­bārāṇa­si­mupāga­muṃ.</p>
<p><a class="sc" id="4"></a><a class="ms" id="p_21Cp_193"></a><a class="msdiv" id="msdiv29"></a>Tattha vasāma nipakā,<br>
asaṃsaṭṭhā kule gaṇe;<br>
Nirākule appasadde,<br>
rājuyyāne vasāmubho.</p>
<p><a class="sc" id="5"></a><a class="ms" id="p_21Cp_194"></a><a class="msdiv" id="msdiv30"></a>Uyyānadassanaṃ gantvā,<br>
rājā addasa brāhmaṇiṃ;<br>
Upagamma mamaṃ pucchi,<br>
‘tuyhesā kā kassa bhariyā’.</p>
<p><a class="sc" id="6"></a><a class="pts2ed" id="pts2ed17"></a><a class="ms" id="p_21Cp_195"></a><a class="msdiv" id="msdiv31"></a>Evaṃ vutte, ahaṃ tassa,<br>
idaṃ vacanamabraviṃ;<br>
‘Na mayhaṃ bhariyā esā,<br>
sahadhammā ekasāsanī’.</p>
<p><a class="sc" id="7"></a><a class="ms" id="p_21Cp_196"></a><a class="msdiv" id="msdiv32"></a><span class="var" title="tassā (bj, s2, s3, pts1-2)" id="note48">Tissā</span> sārattagadhito,<br>
gāhāpetvāna ceṭake;<br>
Nippīḷayanto balasā,<br>
antepuraṃ pavesayi.</p>
<p><a class="sc" id="8"></a><a class="ms" id="p_21Cp_197"></a><a class="msdiv" id="msdiv33"></a>Odapattakiyā mayhaṃ,<br>
sahajā ekasāsanī;<br>
Ākaḍḍhitvā nayantiyā,<br>
kopo me upapajjatha.</p>
<p><a class="sc" id="9"></a><a class="ms" id="p_21Cp_198"></a><a class="msdiv" id="msdiv34"></a>Saha kope samuppanne,<br>
sīlab­bata­manus­sariṃ;<br>
Tattheva kopaṃ niggaṇhiṃ,<br>
nādāsiṃ vaḍḍhitūpari.</p>
<p><a class="sc" id="10"></a><a class="ms" id="p_21Cp_199"></a><a class="msdiv" id="msdiv35"></a>Yadi naṃ brāhmaṇiṃ koci,<br>
koṭṭeyya tiṇhasattiyā;<br>
Neva sīlaṃ pabhindeyyaṃ,<br>
bodhiyāyeva kāraṇā.</p>
<p><a class="sc" id="11"></a><a class="ms" id="p_21Cp_200"></a><a class="msdiv" id="msdiv36"></a>Na mesā brāhmaṇī dessā,<br>
napi me balaṃ na vijjati;<br>
Sabbaññutaṃ piyaṃ mayhaṃ,<br>
tasmā sīlā­nurak­khi­san”ti.</p>
</blockquote>
<p class="endsutta"><a class="sc" id="12"></a><a class="ms" id="p_21Cp_201"></a><span class="var" title="culla­bodhi­cariyaṃ (bj)" id="note49">Cūḷa­bodhi­cariyaṃ</span> catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
