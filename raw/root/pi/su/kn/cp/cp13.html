<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp13">
<article>
<div class="hgroup">
<p class="division">Cariyāpiṭaka</p>
<p>Hatthi­nāga­vagga</p>
<p>Sīlapāramī 3</p>
<h1>Cam­peyya­nāga­cariya</h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed16"></a><a class="ms" id="p_21Cp_183"></a><a class="msdiv" id="msdiv20"></a>“Punāparaṃ yadā homi,<br>
campeyyako mahiddhiko;<br>
Tadāpi dhammiko āsiṃ,<br>
sīlab­bata­samap­pito.</p>
<p><a class="sc" id="2"></a><a class="ms" id="p_21Cp_184"></a><a class="msdiv" id="msdiv21"></a>Tadāpi maṃ dhammacāriṃ,<br>
upavutthaṃ uposathaṃ;<br>
Ahituṇḍiko gahetvāna,<br>
rājadvāramhi kīḷati.</p>
<p><a class="sc" id="3"></a><a class="ms" id="p_21Cp_185"></a><a class="msdiv" id="msdiv22"></a>Yaṃ yaṃ so vaṇṇaṃ cintayi,<br>
nīlaṃva pītalohitaṃ;<br>
Tassa cittā­nu­vattanto,<br>
homi cinti­ta­sanni­bho.</p>
<p><a class="sc" id="4"></a><a class="pts1ed" id="pts1ed86"></a><a class="ms" id="p_21Cp_186"></a><a class="msdiv" id="msdiv23"></a>Thalaṃ kareyyamudakaṃ,<br>
udakampi thalaṃ kare;<br>
Yadihaṃ tassa pakuppeyyaṃ,<br>
khaṇena chārikaṃ kare.</p>
<p><a class="sc" id="5"></a><a class="ms" id="p_21Cp_187"></a><a class="msdiv" id="msdiv24"></a>Yadi cittavasī hessaṃ,<br>
parihāyissāmi sīlato;<br>
Sīlena parihīnassa,<br>
uttamattho na sijjhati.</p>
<p><a class="sc" id="6"></a><a class="ms" id="p_21Cp_188"></a><a class="msdiv" id="msdiv25"></a>Kāmaṃ bhijjatuyaṃ kāyo,<br>
idheva vikirīyatu;<br>
Neva sīlaṃ pabhindeyyaṃ,<br>
vikirante bhusaṃ viyā”ti.</p>
</blockquote>
<p class="endsutta"><a class="sc" id="7"></a><a class="ms" id="p_21Cp_189"></a><span class="var" title="cam­pey­ya­cari­yaṃ (s2, s3)" id="note45">Cam­peyya­nā­ga­cari­yaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
