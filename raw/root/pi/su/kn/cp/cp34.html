<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp34">
<article>
<div class="hgroup">
<p class="division">Cariyāpiṭaka</p>
<p>Yudhañ­jaya­vagga</p>
<p>Mettāpāramī 2</p>
<h1>Ekarājacariya</h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed35"></a><a class="ms" id="p_21Cp_395"></a><a class="msdiv" id="msdiv114"></a>“Punāparaṃ yadā homi,<br>
ekarājāti vissuto;<br>
Paramaṃ sīlaṃ adhiṭṭhāya,<br>
pasāsāmi mahāmahiṃ.</p>
<p><a class="sc" id="2"></a><a class="ms" id="p_21Cp_396"></a><a class="msdiv" id="msdiv115"></a>Dasa kusala­kamma­pathe,<br>
vattāmi anavasesato;<br>
Catūhi saṅga­ha­vatthūhi,<br>
<span class="var" title="saṅgahāmi (mr)" id="note99">saṅgaṇhāmi</span> mahājanaṃ.</p>
<p><a class="sc" id="3"></a><a class="pts1ed" id="pts1ed102"></a><a class="ms" id="p_21Cp_397"></a><a class="msdiv" id="msdiv116"></a>Evaṃ me appamattassa,<br>
idha loke parattha ca;<br>
Dabbaseno upagantvā,<br>
acchindanto puraṃ mama.</p>
<p><a class="sc" id="4"></a><a class="ms" id="p_21Cp_398"></a><a class="msdiv" id="msdiv117"></a>Rājūpajīve nigame,<br>
sabalaṭṭhe saraṭṭhake;<br>
Sabbaṃ hatthagataṃ katvā,<br>
kāsuyā nikhaṇī mamaṃ.</p>
<p><a class="sc" id="5"></a><a class="ms" id="p_21Cp_399"></a><a class="msdiv" id="msdiv118"></a>Amaccamaṇḍalaṃ rajjaṃ,<br>
phītaṃ antepuraṃ mama;<br>
Acchinditvāna gahitaṃ,<br>
piyaṃ puttaṃva passahaṃ;<br>
Mettāya me samo natthi,<br>
esā me mettāpāramī”ti.</p>
</blockquote>
<p class="endsutta"><a class="sc" id="6"></a><a class="ms" id="p_21Cp_400"></a>Ekarājacariyaṃ cuddasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
