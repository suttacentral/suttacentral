<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp32">
<article>
<div class="hgroup">
<p class="division">Cariyāpiṭaka</p>
<p>Yudhañ­jaya­vagga</p>
<p>Saccapāramī 6</p>
<h1>Sutasomacariya</h1>
</div>
<blockquote class="gatha">
<p><a class="sc" id="1"></a><a class="pts2ed" id="pts2ed34"></a><a class="ms" id="p_21Cp_384"></a><a class="msdiv" id="msdiv105"></a>“Punāparaṃ yadā homi,<br>
sutasomo mahīpati;<br>
Gahito porisādena,<br>
brāhmaṇe saṅgaraṃ sariṃ.</p>
<p><a class="sc" id="2"></a><a class="ms" id="p_21Cp_385"></a><a class="msdiv" id="msdiv106"></a>Khattiyānaṃ ekasataṃ,<br>
āvuṇitvā karattale;<br>
Etesaṃ pamilāpetvā,<br>
yaññatthe upanayī mamaṃ.</p>
<p><a class="sc" id="3"></a><a class="pts1ed" id="pts1ed101"></a><a class="ms" id="p_21Cp_386"></a><a class="msdiv" id="msdiv107"></a>Apucchi maṃ porisādo,<br>
‘kiṃ tvaṃ icchasi nissajaṃ;<br>
Yathāmati te kāhāmi,<br>
yadi me tvaṃ punehisi’.</p>
<p><a class="sc" id="4"></a><a class="ms" id="p_21Cp_387"></a><a class="msdiv" id="msdiv108"></a>Tassa paṭissuṇitvāna,<br>
paṇhe āgamanaṃ mama;<br>
Upagantvā puraṃ rammaṃ,<br>
rajjaṃ niyyādayiṃ tadā.</p>
<p><a class="sc" id="5"></a><a class="ms" id="p_21Cp_388"></a><a class="msdiv" id="msdiv109"></a>Anussaritvā sataṃ dhammaṃ,<br>
pubbakaṃ jinasevitaṃ;<br>
Brāhmaṇassa dhanaṃ datvā,<br>
porisādaṃ upāgamiṃ.</p>
<p><a class="sc" id="6"></a><a class="ms" id="p_21Cp_389"></a><a class="msdiv" id="msdiv110"></a>Natthi me saṃsayo tattha,<br>
Ghātayissati vā na vā;<br>
Sacca­vā­cā­nurak­khanto,<br>
Jīvitaṃ caji­tu­mupāga­miṃ;<br>
Saccena me samo natthi,<br>
Esā me saccapāramī”ti.</p>
</blockquote>
<p class="endsutta"><a class="sc" id="7"></a><a class="ms" id="p_21Cp_390"></a>Suta­so­ma­cari­yaṃ dvādasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
