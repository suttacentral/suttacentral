<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp30">
<article>
<div class="hgroup">
<p class="division">Cariyāpiṭaka</p>
<p>Yudhañ­jaya­vagga</p>
<p>Saccapāramī 4</p>
<h1>Maccha­rā­ja­cariya</h1>
</div>
<blockquote class="gatha">
<p><a class="sc" id="1"></a><a class="pts1ed" id="pts1ed99"></a><a class="pts2ed" id="pts2ed32"></a><a class="ms" id="p_21Cp_360"></a><a class="msdiv" id="msdiv83"></a>“Punāparaṃ yadā homi,<br>
maccharājā mahāsare;<br>
Uṇhe sūriyasantāpe,<br>
sare udaka khīyatha.</p>
<p><a class="sc" id="2"></a><a class="ms" id="p_21Cp_361"></a><a class="msdiv" id="msdiv84"></a>Tato kākā ca gijjhā ca,<br>
<span class="var" title="bakā (bj, pts1-2)" id="note91">kaṅkā</span> kulalasenakā;<br>
Bhakkhayanti divārattiṃ,<br>
macche upanisīdiya.</p>
<p><a class="sc" id="3"></a><a class="ms" id="p_21Cp_362"></a><a class="msdiv" id="msdiv85"></a>Evaṃ cintesahaṃ tattha,<br>
saha ñātīhi pīḷito;<br>
‘Kena nu kho upāyena,<br>
ñātī dukkhā pamocaye’.</p>
<p><a class="sc" id="4"></a><a class="ms" id="p_21Cp_363"></a><a class="msdiv" id="msdiv86"></a>Vicintayitvā dhammatthaṃ,<br>
saccaṃ addasa passayaṃ;<br>
Sacce ṭhatvā pamocesiṃ,<br>
ñātīnaṃ taṃ atikkhayaṃ.</p>
<p><a class="sc" id="5"></a><a class="ms" id="p_21Cp_364"></a><a class="msdiv" id="msdiv87"></a>Anussaritvā sataṃ dhammaṃ,<br>
paramatthaṃ vicintayaṃ;<br>
Akāsiṃ saccakiriyaṃ,<br>
yaṃ loke dhuvasassataṃ.</p>
<p><a class="sc" id="6"></a><a class="ms" id="p_21Cp_365"></a><a class="msdiv" id="msdiv88"></a>‘Yato sarāmi attānaṃ,<br>
yato pattosmi viññutaṃ;<br>
Nābhijānāmi sañcicca,<br>
ekapāṇampi hiṃsitaṃ.</p>
<p><a class="sc" id="7"></a><a class="ms" id="p_21Cp_366"></a><a class="msdiv" id="msdiv89"></a>Etena saccavajjena,<br>
pajjunno abhivassatu;<br>
Abhitthanaya pajjunna,<br>
nidhiṃ kākassa nāsaya;<br>
Kākaṃ sokāya randhehi,<br>
macche sokā pamocaya’.</p>
<p><a class="sc" id="8"></a><a class="ms" id="p_21Cp_367"></a><a class="msdiv" id="msdiv90"></a>Saha kate saccavare,<br>
pajjunno abhigajjiya;<br>
Thalaṃ ninnañca pūrento,<br>
khaṇena abhivassatha.</p>
<p><a class="sc" id="9"></a><a class="ms" id="p_21Cp_368"></a><a class="msdiv" id="msdiv91"></a>Evarūpaṃ saccavaraṃ,<br>
katvā vīriyamuttamaṃ;<br>
Vassāpesiṃ mahāmeghaṃ,<br>
sacca­te­jabalas­sito;<br>
Saccena me samo natthi,<br>
esā me saccapāramī”ti.</p>
</blockquote>
<p class="endsutta"><a class="sc" id="10"></a><a class="ms" id="p_21Cp_369"></a>Maccha­rā­ja­cari­yaṃ dasamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
