<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp3">
<article>
<div class="hgroup">
<p class="division">Cariyāpiṭaka</p>
<p>Akittivagga</p>
<p>Dānapāramī 3</p>
<h1>Kururājacariya</h1>
</div>
<blockquote class="gatha">
<p><a class="sc" id="1"></a><a class="ms" id="p_21Cp_23"></a><a class="msdiv" id="msdiv20"></a>“Punāparaṃ yadā homi,<br>
<span class="var" title="indapatte (bj, pts2, mr) | indapaṭṭhe (pts1)" id="note6">indapatthe</span> puruttame;<br>
Rājā dhanañcayo nāma,<br>
kusale dasahupāgato.</p>
<p><a class="sc" id="2"></a><a class="ms" id="p_21Cp_24"></a><a class="msdiv" id="msdiv21"></a>Kaliṅ­ga­raṭ­ṭhavi­sayā,<br>
brāhmaṇā upagañchu maṃ;<br>
Āyācuṃ maṃ hatthināgaṃ,<br>
dhaññaṃ ­maṅga­la­samma­taṃ.</p>
<p><a class="sc" id="3"></a><a class="pts2ed" id="pts2ed3"></a><a class="ms" id="p_21Cp_25"></a><a class="msdiv" id="msdiv22"></a>‘Avuṭṭhiko janapado,<br>
dubbhikkho chātako mahā;<br>
Dadāhi pavaraṃ nāgaṃ,<br>
nīlaṃ añjanasavhayaṃ’.</p>
<p><a class="sc" id="4"></a><a class="pts1ed" id="pts1ed75"></a><a class="ms" id="p_21Cp_26"></a><a class="msdiv" id="msdiv23"></a>‘Na me yācaka­manup­patte,<br>
paṭikkhepo anucchavo;<br>
Mā me bhijji samādānaṃ,<br>
dassāmi vipulaṃ gajaṃ’.</p>
<p><a class="sc" id="5"></a><a class="ms" id="p_21Cp_27"></a><a class="msdiv" id="msdiv24"></a>Nāgaṃ gahetvā soṇḍāya,<br>
<span class="var" title="bhiṅkāre (bj, pts1-2)" id="note7">bhiṅgāre</span> ratanāmaye;<br>
Jalaṃ hatthe ākiritvā,<br>
brāhmaṇānaṃ adaṃ gajaṃ.</p>
<p><a class="sc" id="6"></a><a class="ms" id="p_21Cp_28"></a><a class="msdiv" id="msdiv25"></a>Tassa nāge padinnamhi,<br>
amaccā etadabravuṃ;<br>
‘Kiṃ nu tuyhaṃ varaṃ nāgaṃ,<br>
yācakānaṃ padassasi.</p>
<p><a class="sc" id="7"></a><a class="ms" id="p_21Cp_29"></a><a class="msdiv" id="msdiv26"></a>Dhaññaṃ ­maṅga­la­sam­pannaṃ,<br>
saṅgā­ma­vija­yuttamaṃ;<br>
Tasmiṃ nāge padinnamhi,<br>
kiṃ te rajjaṃ karissati’.</p>
<p><a class="sc" id="8"></a><a class="ms" id="p_21Cp_30"></a><a class="msdiv" id="msdiv27"></a>‘Rajjampi me dade sabbaṃ,<br>
sarīraṃ dajjamattano;<br>
Sabbaññutaṃ piyaṃ mayhaṃ,<br>
tasmā nāgaṃ adāsahan’”ti.</p>
</blockquote>
<p class="endsutta"><a class="sc" id="9"></a><a class="ms" id="p_21Cp_31"></a><span class="var" title="kuru­dhamma­cari­yaṃ (bj, s2, s3, pts1-2)" id="note8">Kururā­ja­cari­yaṃ</span> tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
