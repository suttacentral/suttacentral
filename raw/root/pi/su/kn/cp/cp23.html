<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="cp23">
<article>
<div class="hgroup">
<p class="division">Cariyāpiṭaka</p>
<p>Yudhañ­jaya­vagga</p>
<p>Nekkham­ma­pāramī 3</p>
<h1>Ayogharacariya</h1>
</div>
<blockquote class="gatha">
<p><a class="sc" id="1"></a><a class="pts1ed" id="pts1ed94"></a><a class="pts2ed" id="pts2ed26"></a><a class="ms" id="p_21Cp_294"></a><a class="msdiv" id="msdiv24"></a>“Punāparaṃ yadā homi,<br>
kāsirājassa atrajo;<br>
Ayogharamhi saṃvaḍḍho,<br>
nāmenāsi ayogharo.</p>
<p><a class="sc" id="2"></a><a class="ms" id="p_21Cp_295"></a><a class="msdiv" id="msdiv25"></a>‘Dukkhena jīvito laddho,<br>
saṃpīḷe patiposito;<br>
Ajjeva putta paṭipajja,<br>
kevalaṃ vasudhaṃ imaṃ’.</p>
<p><a class="sc" id="3"></a><a class="ms" id="p_21Cp_296"></a><a class="msdiv" id="msdiv26"></a>Saraṭṭhakaṃ sanigamaṃ,<br>
sajanaṃ vanditva khattiyaṃ;<br>
Añjaliṃ paggahetvāna,<br>
idaṃ vacanamabraviṃ.</p>
<p><a class="sc" id="4"></a><a class="ms" id="p_21Cp_297"></a><a class="msdiv" id="msdiv27"></a>‘Ye keci mahiyā sattā,<br>
hīna­mukkaṭ­ṭha­maj­jhimā;<br>
Nirārakkhā sake gehe,<br>
vaḍḍhanti sakañātibhi.</p>
<p><a class="sc" id="5"></a><a class="ms" id="p_21Cp_298"></a><a class="msdiv" id="msdiv28"></a>Idaṃ loke uttariyaṃ,<br>
saṃpīḷe mama posanaṃ;<br>
Ayogharamhi saṃvaḍḍho,<br>
appabhe candasūriye.</p>
<p><a class="sc" id="6"></a><a class="ms" id="p_21Cp_299"></a><a class="msdiv" id="msdiv29"></a>Pūti­kuṇapa­sam­puṇṇā,<br>
muccitvā mātukucchito;<br>
Tato ghoratare dukkhe,<br>
puna ­pak­khit­ta­yoghare.</p>
<p><a class="sc" id="7"></a><a class="ms" id="p_21Cp_300"></a><a class="msdiv" id="msdiv30"></a>Yadihaṃ tādisaṃ patvā,<br>
dukkhaṃ paramadāruṇaṃ;<br>
Rajjesu yadi <span class="var" title="rañjāmi (bj, s2, s3)" id="note73">rajjāmi</span>,<br>
pāpānaṃ uttamo siyaṃ.</p>
<p><a class="sc" id="8"></a><a class="ms" id="p_21Cp_301"></a><a class="msdiv" id="msdiv31"></a>Ukkaṇṭhitomhi kāyena,<br>
rajjenamhi anatthiko;<br>
Nibbutiṃ pariyesissaṃ,<br>
yattha maṃ maccu na maddiye’.</p>
<p><a class="sc" id="9"></a><a class="ms" id="p_21Cp_302"></a><a class="msdiv" id="msdiv32"></a>Evāhaṃ cintayitvāna,<br>
viravante mahājane;<br>
Nāgova bandhanaṃ chetvā,<br>
pāvisiṃ kānanaṃ vanaṃ.</p>
<p><a class="sc" id="10"></a><a class="ms" id="p_21Cp_303"></a><a class="msdiv" id="msdiv33"></a>Mātāpitā na me dessā,<br>
napi me dessaṃ mahāyasaṃ;<br>
Sabbaññutaṃ piyaṃ mayhaṃ,<br>
tasmā rajjaṃ pariccajin”ti.</p>
</blockquote>
<p class="endsutta"><a class="sc" id="11"></a><a class="ms" id="p_21Cp_304"></a>Ayo­ghara­cari­yaṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
