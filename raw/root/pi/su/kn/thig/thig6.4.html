<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig6.4">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>4. Sujātā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc145"></a><a class="verse-num-pts" id="verse-num-pts145"></a><a class="ms" id="p_19Th2_203"></a><a class="msdiv" id="msdiv145"></a>“Alaṅkatā suvasanā,<br>
mālinī candanokkhitā;<br>
Sab­bā­bhara­ṇa­sañ­channā,<br>
dāsī­gaṇapu­rak­khatā.</p>
<p><a class="sc" id="2"></a><a class="verse-num-sc" id="verse-num-sc146"></a><a class="verse-num-pts" id="verse-num-pts146"></a><a class="ms" id="p_19Th2_204"></a><a class="msdiv" id="msdiv146"></a>Annaṃ pānañca ādāya,<br>
khajjaṃ bhojjaṃ anappakaṃ;<br>
Gehato nikkhamitvāna,<br>
uyyāna­ma­bhihā­ra­yiṃ.</p>
<p><a class="sc" id="3"></a><a class="verse-num-sc" id="verse-num-sc147"></a><a class="verse-num-pts" id="verse-num-pts147"></a><a class="pts" id="pts138"></a><a class="ms" id="p_19Th2_205"></a><a class="msdiv" id="msdiv147"></a>Tattha ramitvā kīḷitvā,<br>
āgacchantī sakaṃ gharaṃ;<br>
Vihāraṃ daṭṭhuṃ pāvisiṃ,<br>
sākete añjanaṃ vanaṃ.</p>
<p><a class="sc" id="4"></a><a class="verse-num-sc" id="verse-num-sc148"></a><a class="verse-num-pts" id="verse-num-pts148"></a><a class="ms" id="p_19Th2_206"></a><a class="msdiv" id="msdiv148"></a>Disvāna lokapajjotaṃ,<br>
vanditvāna upāvisiṃ;<br>
So me dhammamadesesi,<br>
anukampāya cakkhumā.</p>
<p><a class="sc" id="5"></a><a class="verse-num-sc" id="verse-num-sc149"></a><a class="verse-num-pts" id="verse-num-pts149"></a><a class="ms" id="p_19Th2_207"></a><a class="msdiv" id="msdiv149"></a>Sutvā ca kho mahesissa,<br>
saccaṃ sam­paṭi­vijjha­haṃ;<br>
Tattheva virajaṃ dhammaṃ,<br>
phusayiṃ amataṃ padaṃ.</p>
<p><a class="sc" id="6"></a><a class="verse-num-sc" id="verse-num-sc150"></a><a class="verse-num-pts" id="verse-num-pts150"></a><a class="ms" id="p_19Th2_208"></a><a class="msdiv" id="msdiv150"></a>Tato viñ­ñā­ta­saddhammā,<br>
pabbajiṃ anagāriyaṃ;<br>
Tisso vijjā anuppattā,<br>
amoghaṃ buddhasāsanan”ti.</p>
</blockquote>
<p class="endsutta"><a class="sc" id="7"></a><a class="ms" id="p_19Th2_209"></a>… Sujātā therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
