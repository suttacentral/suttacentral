<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig7.1">
<article>
<div class="hgroup">
<p class="division">Therīgāthā</p>
<p>Sattakanipāta</p>
<h1>1. Uttarā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc175"></a><a class="verse-num-pts" id="verse-num-pts175"></a><a class="ms" id="p_19Th2_239"></a><a class="msdiv" id="msdiv175"></a>“Musalāni gahetvāna,<br>
dhaññaṃ koṭṭenti māṇavā;<br>
Puttadārāni posentā,<br>
dhanaṃ vindanti māṇavā.</p>
<p><a class="sc" id="2"></a><a class="verse-num-sc" id="verse-num-sc176"></a><a class="verse-num-pts" id="verse-num-pts176"></a><a class="ms" id="p_19Th2_240"></a><a class="msdiv" id="msdiv176"></a>Ghaṭetha buddhasāsane,<br>
yaṃ katvā nānutappati;<br>
Khippaṃ pādāni dhovitvā,<br>
ekamantaṃ nisīdatha.</p>
<p><a class="sc" id="3"></a><a class="verse-num-sc" id="verse-num-sc177"></a><a class="verse-num-pts" id="verse-num-pts177"></a><a class="ms" id="p_19Th2_241"></a><a class="msdiv" id="msdiv177"></a>Cittaṃ upaṭṭhapetvāna,<br>
ekaggaṃ susamāhitaṃ;<br>
Paccavekkhatha saṅkhāre,<br>
parato no ca attato”.</p>
<p><a class="sc" id="4"></a><a class="verse-num-sc" id="verse-num-sc178"></a><a class="verse-num-pts" id="verse-num-pts178"></a><a class="ms" id="p_19Th2_242"></a><a class="msdiv" id="msdiv178"></a>“Tassāhaṃ vacanaṃ sutvā,<br>
paṭācā­rānu­sāsa­niṃ;<br>
Pāde ­pak­khā­layit­vāna,<br>
ekamante upāvisiṃ.</p>
<p><a class="sc" id="5"></a><a class="verse-num-sc" id="verse-num-sc179"></a><a class="verse-num-pts" id="verse-num-pts179"></a><a class="ms" id="p_19Th2_243"></a><a class="msdiv" id="msdiv179"></a>Rattiyā purime yāme,<br>
pubba­jāti­manus­sariṃ;<br>
Rattiyā majjhime yāme,<br>
dibbacakkhuṃ visodhayiṃ.</p>
<p><a class="sc" id="6"></a><a class="verse-num-sc" id="verse-num-sc180"></a><a class="verse-num-pts" id="verse-num-pts180"></a><a class="ms" id="p_19Th2_244"></a><a class="msdiv" id="msdiv180"></a>Rattiyā pacchime yāme,<br>
tamokhandhaṃ padālayiṃ;<br>
Tevijjā atha vuṭṭhāsiṃ,<br>
katā te anusāsanī.</p>
<p><a class="sc" id="7"></a><a class="verse-num-sc" id="verse-num-sc181"></a><a class="verse-num-pts" id="verse-num-pts181"></a><a class="ms" id="p_19Th2_245"></a><a class="msdiv" id="msdiv181"></a>Sakkaṃva devā tidasā,<br>
saṅgāme aparājitaṃ;<br>
Purakkhatvā vihassāmi,<br>
tevijjāmhi anāsavā”.</p>
</blockquote>
<p class="endsutta"><a class="sc" id="8"></a><a class="ms" id="p_19Th2_246"></a>… Uttarā therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
