<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig5.10">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>10. Paṭācā­rā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc112"></a><a class="verse-num-pts" id="verse-num-pts112"></a><a class="ms" id="p_19Th2_163"></a><a class="msdiv" id="msdiv112"></a>“Naṅgalehi kasaṃ khettaṃ,<br>
bījāni pavapaṃ chamā;<br>
Puttadārāni posentā,<br>
dhanaṃ vindanti <span class="var" title="mānavā (bj, pts1-2)" id="note43">māṇavā</span>.</p>
<p><a class="sc" id="2"></a><a class="verse-num-sc" id="verse-num-sc113"></a><a class="verse-num-pts" id="verse-num-pts113"></a><a class="ms" id="p_19Th2_164"></a><a class="msdiv" id="msdiv113"></a>Kimahaṃ sīlasampannā,<br>
satthu­sāsana­kārikā;<br>
Nibbānaṃ nādhigacchāmi,<br>
akusītā anuddhatā.</p>
<p><a class="sc" id="3"></a><a class="verse-num-sc" id="verse-num-sc114"></a><a class="verse-num-pts" id="verse-num-pts114"></a><a class="ms" id="p_19Th2_165"></a><a class="msdiv" id="msdiv114"></a>Pāde ­pak­khā­layit­vāna,<br>
udakesu karomahaṃ;<br>
Pādodakañca disvāna,<br>
thalato ninnamāgataṃ.</p>
<p><a class="sc" id="4"></a><a class="verse-num-sc" id="verse-num-sc115"></a><a class="verse-num-pts" id="verse-num-pts115"></a><a class="pts" id="pts135"></a><a class="ms" id="p_19Th2_166"></a><a class="msdiv" id="msdiv115"></a>Tato cittaṃ samādhesiṃ,<br>
assaṃ bhadraṃ­vajāni­yaṃ;<br>
Tato dīpaṃ gahetvāna,<br>
vihāraṃ pāvisiṃ ahaṃ;<br>
Seyyaṃ olokayitvāna,<br>
mañcakamhi upāvisiṃ.</p>
<p><a class="sc" id="5"></a><a class="verse-num-sc" id="verse-num-sc116"></a><a class="verse-num-pts" id="verse-num-pts116"></a><a class="ms" id="p_19Th2_167"></a><a class="msdiv" id="msdiv116"></a>Tato sūciṃ gahetvāna,<br>
vaṭṭiṃ okassayāmahaṃ;<br>
Padīpasseva nibbānaṃ,<br>
vimokkho ahu cetaso”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_168"></a>… Paṭācārā therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
