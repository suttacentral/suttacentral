<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig5.7">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>7. ­Sakulā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc97"></a><a class="verse-num-pts" id="verse-num-pts97"></a><a class="ms" id="p_19Th2_145"></a><a class="msdiv" id="msdiv97"></a>“Agārasmiṃ vasantīhaṃ,<br>
dhammaṃ sutvāna bhikkhuno;<br>
Addasaṃ virajaṃ dhammaṃ,<br>
nibbānaṃ padamaccutaṃ.</p>
<p><a class="sc" id="2"></a><a class="verse-num-sc" id="verse-num-sc98"></a><a class="verse-num-pts" id="verse-num-pts98"></a><a class="ms" id="p_19Th2_146"></a><a class="msdiv" id="msdiv98"></a>Sāhaṃ puttaṃ dhītarañca,<br>
dhanadhaññañca chaḍḍiya;<br>
Kese chedāpayitvāna,<br>
pabbajiṃ anagāriyaṃ.</p>
<p><a class="sc" id="3"></a><a class="verse-num-sc" id="verse-num-sc99"></a><a class="verse-num-pts" id="verse-num-pts99"></a><a class="ms" id="p_19Th2_147"></a><a class="msdiv" id="msdiv99"></a>Sikkhamānā ahaṃ santī,<br>
bhāventī maggamañjasaṃ;<br>
Pahāsiṃ rāgadosañca,<br>
tadekaṭṭhe ca āsave.</p>
<p><a class="sc" id="4"></a><a class="verse-num-sc" id="verse-num-sc100"></a><a class="verse-num-pts" id="verse-num-pts100"></a><a class="ms" id="p_19Th2_148"></a><a class="msdiv" id="msdiv100"></a>Bhikkhunī upasampajja,<br>
pubba­jāti­manus­sariṃ;<br>
<span class="var" title="visodhitaṃ dibbacakkhuṃ (bj) | dibbacakkhuṃ visodhitaṃ (s2, s3, pts1-2)" id="note40">Dibbacakkhu visodhitaṃ</span>,<br>
vimalaṃ sādhubhāvitaṃ.</p>
<p><a class="sc" id="5"></a><a class="verse-num-sc" id="verse-num-sc101"></a><a class="verse-num-pts" id="verse-num-pts101"></a><a class="ms" id="p_19Th2_149"></a><a class="msdiv" id="msdiv101"></a>Saṅkhāre parato disvā,<br>
hetujāte <span class="var" title="palokine (s2, s3, pts1-2, mr)" id="note41">palokite</span>;<br>
Pahāsiṃ āsave sabbe,<br>
sītibhūtāmhi nibbutā”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_150"></a>… Sakulā therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
