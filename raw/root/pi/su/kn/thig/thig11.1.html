<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig11.1">
<article>
<div class="hgroup">
<p class="division">Therīgāthā</p>
<p>Dvāda­sa­ka­nipāta</p>
<h1>1. Uppa­lavaṇṇā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc224"></a><a class="verse-num-pts" id="verse-num-pts224"></a><a class="ms" id="p_19Th2_298"></a><a class="msdiv" id="msdiv224"></a>“Ubho mātā ca dhītā ca,<br>
mayaṃ <span class="var" title="āhuṃ (si)" id="note68">āsuṃ</span> sapattiyo;<br>
Tassā me ahu saṃvego,<br>
abbhuto lomahaṃsano.</p>
<p><a class="sc" id="2"></a><a class="verse-num-sc" id="verse-num-sc225"></a><a class="verse-num-pts" id="verse-num-pts225"></a><a class="ms" id="p_19Th2_299"></a><a class="msdiv" id="msdiv225"></a>Dhiratthu kāmā asucī,<br>
duggandhā bahukaṇṭakā;<br>
Yattha mātā ca dhītā ca,<br>
sabhariyā mayaṃ ahuṃ.</p>
<p><a class="sc" id="3"></a><a class="verse-num-sc" id="verse-num-sc226"></a><a class="verse-num-pts" id="verse-num-pts226"></a><a class="pts" id="pts145"></a><a class="ms" id="p_19Th2_300"></a><a class="msdiv" id="msdiv226"></a>Kāmesvādīnavaṃ disvā,<br>
nekkhammaṃ daṭṭhu khemato;<br>
Sā pabbajjiṃ rājagahe,<br>
agāras­mā­nagā­riyaṃ.</p>
<p><a class="sc" id="4"></a><a class="verse-num-sc" id="verse-num-sc227"></a><a class="verse-num-pts" id="verse-num-pts227"></a><a class="ms" id="p_19Th2_301"></a><a class="msdiv" id="msdiv227"></a>Pubbenivāsaṃ jānāmi,<br>
dibbacakkhu visodhitaṃ;<br>
Ceto­paric­ca­ñāṇañca,<br>
sotadhātu visodhitā.</p>
<p><a class="sc" id="5"></a><a class="verse-num-sc" id="verse-num-sc228"></a><a class="verse-num-pts" id="verse-num-pts228"></a><a class="ms" id="p_19Th2_302"></a><a class="msdiv" id="msdiv228"></a>Iddhīpi me sacchikatā,<br>
patto me āsavakkhayo;<br>
Chaḷabhiññā sacchikatā,<br>
kataṃ buddhassa sāsanaṃ.</p>
<p><a class="sc" id="6"></a><a class="verse-num-sc" id="verse-num-sc229"></a><a class="verse-num-pts" id="verse-num-pts229"></a><a class="ms" id="p_19Th2_303"></a><a class="msdiv" id="msdiv229"></a>Iddhiyā abhinimmitvā,<br>
caturassaṃ rathaṃ ahaṃ;<br>
Buddhassa pāde vanditvā,<br>
lokanāthassa <span class="var" title="sirīmato (s2, s3, pts1-2, mr)" id="note69">tādino</span>”.</p>
<p><a class="sc" id="7"></a><a class="verse-num-sc" id="verse-num-sc230"></a><a class="verse-num-pts" id="verse-num-pts230"></a><a class="ms" id="p_19Th2_304"></a><a class="msdiv" id="msdiv230"></a>“Supupphitaggaṃ upagamma pādapaṃ,<br>
Ekā tuvaṃ tiṭṭhasi <span class="var" title="rukkhamūle (s2, s3, pts1-2, mr)" id="note70">sālamūle</span>;<br>
Na cāpi te dutiyo atthi koci,<br>
Bāle na tvaṃ bhāyasi dhuttakānaṃ”.</p>
<p><a class="sc" id="8"></a><a class="verse-num-sc" id="verse-num-sc231"></a><a class="verse-num-pts" id="verse-num-pts231"></a><a class="ms" id="p_19Th2_305"></a><a class="msdiv" id="msdiv231"></a>“Sataṃ sahassānipi dhuttakānaṃ,<br>
Samāgatā edisakā bhaveyyuṃ;<br>
Lomaṃ na iñje napi sampavedhe,<br>
Kiṃ me tuvaṃ māra karissaseko.</p>
<p><a class="sc" id="9"></a><a class="verse-num-sc" id="verse-num-sc232"></a><a class="verse-num-pts" id="verse-num-pts232"></a><a class="ms" id="p_19Th2_306"></a><a class="msdiv" id="msdiv232"></a>Esā antaradhāyāmi,<br>
kucchiṃ vā pavisāmi te;<br>
Bhamukantare tiṭṭhāmi,<br>
tiṭṭhantiṃ maṃ na dakkhasi.</p>
<p><a class="sc" id="10"></a><a class="verse-num-sc" id="verse-num-sc233"></a><a class="verse-num-pts" id="verse-num-pts233"></a><a class="ms" id="p_19Th2_307"></a><a class="msdiv" id="msdiv233"></a>Cittamhi vasībhūtāhaṃ,<br>
iddhipādā subhāvitā;<br>
Chaḷabhiññā sacchikatā,<br>
kataṃ buddhassa sāsanaṃ.</p>
<p><a class="sc" id="11"></a><a class="verse-num-sc" id="verse-num-sc234"></a><a class="verse-num-pts" id="verse-num-pts234"></a><a class="ms" id="p_19Th2_308"></a><a class="msdiv" id="msdiv234"></a>Sattisūlūpamā kāmā,<br>
khandhāsaṃ adhikuṭṭanā;<br>
Yaṃ tvaṃ ‘kāmaratiṃ’ brūsi,<br>
‘āratī’ dāni sā mama.</p>
<p><a class="sc" id="12"></a><a class="verse-num-sc" id="verse-num-sc235"></a><a class="verse-num-pts" id="verse-num-pts235"></a><a class="ms" id="p_19Th2_309"></a><a class="msdiv" id="msdiv235"></a>Sabbattha vihatā nandī,<br>
Tamokhandho padālito;<br>
Evaṃ jānāhi pāpima,<br>
Nihato tvamasi antakā”ti.</p>
</blockquote>
<p class="endsutta"><a class="sc" id="13"></a><a class="ms" id="p_19Th2_310"></a>… Uppalavaṇṇā therī ….</p>
<p class="endsection"><a class="sc" id="14"></a><a class="ms" id="p_19Th2_311"></a>Dvāda­sa­ka­nipāto niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
