<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig9.1">
<article>
<div class="hgroup">
<p class="division">Therīgāthā</p>
<p>Navakanipāta</p>
<h1>1. Vaḍḍha­mātu­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc204"></a><a class="verse-num-pts" id="verse-num-pts204"></a><a class="ms" id="p_19Th2_274"></a><a class="msdiv" id="msdiv204"></a>“Mā su te vaḍḍha lokamhi,<br>
vanatho āhu kudācanaṃ;<br>
Mā puttaka punappunaṃ,<br>
ahu dukkhassa bhāgimā.</p>
<p><a class="sc" id="2"></a><a class="verse-num-sc" id="verse-num-sc205"></a><a class="verse-num-pts" id="verse-num-pts205"></a><a class="pts" id="pts143"></a><a class="ms" id="p_19Th2_275"></a><a class="msdiv" id="msdiv205"></a>Sukhañhi vaḍḍha munayo,<br>
anejā chinnasaṃsayā;<br>
Sītibhūtā damappattā,<br>
viharanti anāsavā.</p>
<p><a class="sc" id="3"></a><a class="verse-num-sc" id="verse-num-sc206"></a><a class="verse-num-pts" id="verse-num-pts206"></a><a class="ms" id="p_19Th2_276"></a><a class="msdiv" id="msdiv206"></a>Tehānuciṇṇaṃ isībhi,<br>
maggaṃ dassanapattiyā;<br>
Duk­khas­san­takiri­yāya,<br>
tvaṃ vaḍḍha anubrūhaya”.</p>
<p><a class="sc" id="4"></a><a class="verse-num-sc" id="verse-num-sc207"></a><a class="verse-num-pts" id="verse-num-pts207"></a><a class="ms" id="p_19Th2_277"></a><a class="msdiv" id="msdiv207"></a>“Visāradāva bhaṇasi,<br>
etamatthaṃ janetti me;<br>
Maññāmi nūna māmike,<br>
vanatho te na vijjati”.</p>
<p><a class="sc" id="5"></a><a class="verse-num-sc" id="verse-num-sc208"></a><a class="verse-num-pts" id="verse-num-pts208"></a><a class="ms" id="p_19Th2_278"></a><a class="msdiv" id="msdiv208"></a>“Ye keci vaḍḍha saṅkhārā,<br>
hīnā ukkaṭ­ṭha­maj­jhimā;<br>
Aṇūpi aṇumattopi,<br>
vanatho me na vijjati.</p>
<p><a class="sc" id="6"></a><a class="verse-num-sc" id="verse-num-sc209"></a><a class="verse-num-pts" id="verse-num-pts209"></a><a class="ms" id="p_19Th2_279"></a><a class="msdiv" id="msdiv209"></a>Sabbe me āsavā khīṇā,<br>
appamattassa jhāyato;<br>
Tisso vijjā anuppattā,<br>
kataṃ buddhassa sāsanaṃ”.</p>
<p><a class="sc" id="7"></a><a class="verse-num-sc" id="verse-num-sc210"></a><a class="verse-num-pts" id="verse-num-pts210"></a><a class="ms" id="p_19Th2_280"></a><a class="msdiv" id="msdiv210"></a>“Uḷāraṃ vata me mātā,<br>
patodaṃ samavassari;<br>
Paramat­tha­sañ­hitā gāthā,<br>
yathāpi anukampikā.</p>
<p><a class="sc" id="8"></a><a class="verse-num-sc" id="verse-num-sc211"></a><a class="verse-num-pts" id="verse-num-pts211"></a><a class="ms" id="p_19Th2_281"></a><a class="msdiv" id="msdiv211"></a>Tassāhaṃ vacanaṃ sutvā,<br>
anusiṭṭhiṃ janettiyā;<br>
Dhamma­saṃ­ve­ga­māpādiṃ,<br>
yogakkhemassa pattiyā.</p>
<p><a class="sc" id="9"></a><a class="verse-num-sc" id="verse-num-sc212"></a><a class="verse-num-pts" id="verse-num-pts212"></a><a class="ms" id="p_19Th2_282"></a><a class="msdiv" id="msdiv212"></a>Sohaṃ padhā­na­pahitatto,<br>
rattin­diva­matandito;<br>
Mātarā codito santo,<br>
aphusiṃ santimuttamaṃ”.</p>
</blockquote>
<p class="endsutta"><a class="sc" id="10"></a><a class="ms" id="p_19Th2_283"></a>… Vaḍḍhamātā therī ….</p>
<p class="endsection"><a class="sc" id="11"></a><a class="ms" id="p_19Th2_284"></a>Navakanipāto niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
