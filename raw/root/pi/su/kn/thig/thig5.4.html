<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig5.4">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>4. Sun­darī­nandā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc82"></a><a class="verse-num-pts" id="verse-num-pts82"></a><a class="ms" id="p_19Th2_127"></a><a class="msdiv" id="msdiv82"></a>“Āturaṃ asuciṃ pūtiṃ,<br>
passa nande samussayaṃ;<br>
Asubhāya cittaṃ bhāvehi,<br>
ekaggaṃ susamāhitaṃ.</p>
<p><a class="sc" id="2"></a><a class="verse-num-sc" id="verse-num-sc83"></a><a class="verse-num-pts" id="verse-num-pts83"></a><a class="ms" id="p_19Th2_128"></a><a class="msdiv" id="msdiv83"></a>Yathā idaṃ tathā etaṃ,<br>
yathā etaṃ tathā idaṃ;<br>
Duggandhaṃ pūtikaṃ vāti,<br>
bālānaṃ abhinanditaṃ.</p>
<p><a class="sc" id="3"></a><a class="verse-num-sc" id="verse-num-sc84"></a><a class="verse-num-pts" id="verse-num-pts84"></a><a class="ms" id="p_19Th2_129"></a><a class="msdiv" id="msdiv84"></a>Evametaṃ avekkhantī,<br>
rattin­diva­matanditā;<br>
Tato sakāya paññāya,<br>
<span class="var" title="abhinibbijja (bj, s2, s3, pts1-2)" id="note35">abhinibbijjha</span> dakkhisaṃ”.</p>
<p><a class="sc" id="4"></a><a class="verse-num-sc" id="verse-num-sc85"></a><a class="verse-num-pts" id="verse-num-pts85"></a><a class="ms" id="p_19Th2_130"></a><a class="msdiv" id="msdiv85"></a>“Tassā me appamattāya,<br>
vicinantiyā yoniso;<br>
Yathābhūtaṃ ayaṃ kāyo,<br>
diṭṭho santarabāhiro.</p>
<p><a class="sc" id="5"></a><a class="verse-num-sc" id="verse-num-sc86"></a><a class="verse-num-pts" id="verse-num-pts86"></a><a class="ms" id="p_19Th2_131"></a><a class="msdiv" id="msdiv86"></a>Atha nibbindahaṃ kāye,<br>
ajjhattañca virajjahaṃ;<br>
Appamattā visaṃyuttā,<br>
upasantāmhi nibbutā”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_132"></a>… <span class="var" title="nandā (s2, s3, pts1-2)" id="note36">Sundarīnandā</span> therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
