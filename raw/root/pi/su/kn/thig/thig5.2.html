<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig5.2">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>2. Vimalā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc72"></a><a class="verse-num-pts" id="verse-num-pts72"></a><a class="ms" id="p_19Th2_115"></a><a class="msdiv" id="msdiv72"></a>“Mattā vaṇṇena rūpena,<br>
sobhaggena yasena ca;<br>
Yobbanena cupatthaddhā,<br>
aññāsa­mati­maññi­haṃ.</p>
<p><a class="sc" id="2"></a><a class="verse-num-sc" id="verse-num-sc73"></a><a class="verse-num-pts" id="verse-num-pts73"></a><a class="ms" id="p_19Th2_116"></a><a class="msdiv" id="msdiv73"></a>Vibhūsetvā imaṃ kāyaṃ,<br>
sucittaṃ bālalāpanaṃ;<br>
Aṭṭhāsiṃ vesidvāramhi,<br>
luddo pāsamivoḍḍiya.</p>
<p><a class="sc" id="3"></a><a class="verse-num-sc" id="verse-num-sc74"></a><a class="verse-num-pts" id="verse-num-pts74"></a><a class="ms" id="p_19Th2_117"></a><a class="msdiv" id="msdiv74"></a>Piḷandhanaṃ vidaṃsentī,<br>
guyhaṃ pakāsikaṃ bahuṃ;<br>
Akāsiṃ vividhaṃ māyaṃ,<br>
ujjagghantī bahuṃ janaṃ.</p>
<p><a class="sc" id="4"></a><a class="verse-num-sc" id="verse-num-sc75"></a><a class="verse-num-pts" id="verse-num-pts75"></a><a class="ms" id="p_19Th2_118"></a><a class="msdiv" id="msdiv75"></a>Sājja piṇḍaṃ caritvāna,<br>
muṇḍā saṅghāṭipārutā;<br>
Nisinnā rukkhamūlamhi,<br>
avitakkassa lābhinī.</p>
<p><a class="sc" id="5"></a><a class="verse-num-sc" id="verse-num-sc76"></a><a class="verse-num-pts" id="verse-num-pts76"></a><a class="ms" id="p_19Th2_119"></a><a class="msdiv" id="msdiv76"></a>Sabbe yogā samucchinnā,<br>
ye dibbā ye ca mānusā;<br>
Khepetvā āsave sabbe,<br>
sītibhūtāmhi nibbutā”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_120"></a>… Vimalā purāṇagaṇikā <span class="var" title="vimalātherī (bj)" id="note32">therī</span> ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
