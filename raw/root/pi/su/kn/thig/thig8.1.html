<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="thig8.1">
<article>
<div class="hgroup">
<p class="division">Therīgāthā</p>
<p>Aṭṭhakanipāta</p>
<h1>1. Sīsūpa­cālā­therī­gāthā</h1>
</div>
<blockquote class="gatha">
<p><a class="sc" id="1"></a><a class="verse-num-sc" id="verse-num-sc196"></a><a class="verse-num-pts" id="verse-num-pts196"></a><a class="ms" id="p_19Th2_264"></a><a class="msdiv" id="msdiv196"></a>“Bhikkhunī sīlasampannā,<br>
indriyesu susaṃvutā;<br>
Adhigacche padaṃ santaṃ,<br>
asecana­ka­mo­javaṃ”.</p>
<p><a class="sc" id="2"></a><a class="verse-num-sc" id="verse-num-sc197"></a><a class="verse-num-pts" id="verse-num-pts197"></a><a class="ms" id="p_19Th2_265"></a><a class="msdiv" id="msdiv197"></a>“Tāvatiṃsā ca yāmā ca,<br>
tusitā cāpi devatā;<br>
Nimmānaratino devā,<br>
ye devā vasavattino;<br>
Tattha cittaṃ paṇīdhehi,<br>
yattha te vusitaṃ pure”.</p>
<p><a class="sc" id="3"></a><a class="verse-num-sc" id="verse-num-sc198"></a><a class="verse-num-pts" id="verse-num-pts198"></a><a class="ms" id="p_19Th2_266"></a><a class="msdiv" id="msdiv198"></a>“Tāvatiṃsā ca yāmā ca,<br>
tusitā cāpi devatā;<br>
Nimmānaratino devā,<br>
ye devā vasavattino.</p>
<p><a class="sc" id="4"></a><a class="verse-num-sc" id="verse-num-sc199"></a><a class="verse-num-pts" id="verse-num-pts199"></a><a class="ms" id="p_19Th2_267"></a><a class="msdiv" id="msdiv199"></a>Kālaṃ kālaṃ bhavābhavaṃ,<br>
sakkāyasmiṃ purakkhatā;<br>
Avītivattā sakkāyaṃ,<br>
jāti­maraṇa­sārino.</p>
<p><a class="sc" id="5"></a><a class="verse-num-sc" id="verse-num-sc200"></a><a class="verse-num-pts" id="verse-num-pts200"></a><a class="ms" id="p_19Th2_268"></a><a class="msdiv" id="msdiv200"></a>Sabbo ādīpito loko,<br>
sabbo loko padīpito;<br>
Sabbo pajjalito loko,<br>
sabbo loko pakampito.</p>
<p><a class="sc" id="6"></a><a class="verse-num-sc" id="verse-num-sc201"></a><a class="verse-num-pts" id="verse-num-pts201"></a><a class="ms" id="p_19Th2_269"></a><a class="msdiv" id="msdiv201"></a>Akampiyaṃ atuliyaṃ,<br>
aputhuj­jana­sevitaṃ;<br>
Buddho dhammamadesesi,<br>
tattha me nirato mano.</p>
<p><a class="sc" id="7"></a><a class="verse-num-sc" id="verse-num-sc202"></a><a class="verse-num-pts" id="verse-num-pts202"></a><a class="ms" id="p_19Th2_270"></a><a class="msdiv" id="msdiv202"></a>Tassāhaṃ vacanaṃ sutvā,<br>
vihariṃ sāsane ratā;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="8"></a><a class="verse-num-sc" id="verse-num-sc203"></a><a class="verse-num-pts" id="verse-num-pts203"></a><a class="ms" id="p_19Th2_271"></a><a class="msdiv" id="msdiv203"></a>Sabbattha vihatā nandī,<br>
tamokhandho padālito;<br>
Evaṃ jānāhi pāpima,<br>
nihato tvamasi antaka”.</p>
</blockquote>
<p class="endsutta"><a class="sc" id="9"></a><a class="ms" id="p_19Th2_272"></a>… Sīsūpacālā therī ….</p>
<p class="endsection"><a class="sc" id="10"></a><a class="ms" id="p_19Th2_273"></a>Aṭṭhakanipāto niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
