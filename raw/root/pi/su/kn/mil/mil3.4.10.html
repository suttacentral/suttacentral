<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil3.4.10">
<article>
<div class="hgroup">
<p class="division">Milindapañha</p>
<p>Nibbānavagga</p>
<h1>10. Nib­bā­na­su­kha­jānana­pañha</h1>
</div>
<p><a class="sc" id="1"></a><a class="pts" id="pts70"></a><a class="ms" id="p_28Mi_355"></a><a class="msdiv" id="msdiv72"></a>Rājā āha—“bhante nāgasena, yo na labhati nibbānaṃ, jānāti so ‘sukhaṃ nibbānan’”ti? “Āma, mahārāja, yo na labhati nibbānaṃ, jānāti so ‘sukhaṃ nibbānan’”ti. “Kathaṃ, bhante nāgasena, alabhanto jānāti ‘sukhaṃ nibbānan’”ti? “Taṃ kiṃ maññasi, mahārāja, yesaṃ nacchinnā hatthapādā, jāneyyuṃ te, mahārāja, ‘dukkhaṃ ­hattha­pādac­cheda­nan’”ti? “Āma, bhante, jāneyyun”ti. “Kathaṃ jāneyyun”ti? “Aññesaṃ, bhante, chinna­hattha­pādānaṃ pari­devi­ta­saddaṃ sutvā jānanti ‘dukkhaṃ ­hattha­pādac­cheda­nan’”ti. “Evameva kho, mahārāja, yesaṃ diṭṭhaṃ nibbānaṃ, tesaṃ saddaṃ sutvā jānāti ‘sukhaṃ nibbānan’”ti.</p>
<p><a class="sc" id="2"></a><a class="ms" id="p_28Mi_356"></a>“Kallosi, bhante nāgasenā”ti.</p>
<p class="endsutta"><a class="sc" id="3"></a><a class="ms" id="p_28Mi_357"></a><span class="var" title="nib­bā­na­su­kha­bhāva­jāna­na­pañho (maku)" id="note105">Nib­bā­na­su­kha­jānana­pañho</span> dasamo.</p>
<p class="endsection"><a class="sc" id="4"></a><a class="ms" id="p_28Mi_358"></a>Nibbānavaggo catuttho.</p>
<p class="endsutta"><a class="sc" id="5"></a><a class="ms" id="p_28Mi_359"></a>Imasmiṃ vagge dasa pañhā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
