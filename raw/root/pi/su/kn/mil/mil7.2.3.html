<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.2.3">
<article>
<div class="hgroup">
<p class="division">Milindapañha</p>
<p>Opamma­kathā­pañha</p>
<p>Gadrabhavagga</p>
<h1>3. Kalanda­kaṅ­gapañha</h1>
</div>
<p><a class="sc" id="1"></a><a class="ms" id="p_28Mi_1670"></a><a class="msdiv" id="msdiv227"></a>“Bhante nāgasena, ‘kalandakassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, kalandako paṭisattumhi opatante naṅguṭṭhaṃ papphoṭetvā mahantaṃ katvā teneva naṅ­guṭṭha­lagu­ḷena paṭisattuṃ paṭibāhati; evameva kho, mahārāja, yoginā yogāvacarena kilesasattumhi opatante sati­paṭṭhā­na­laguḷaṃ papphoṭetvā mahantaṃ katvā teneva sati­paṭṭhā­na­lagu­ḷena sabbakilesā paṭibāhitabbā. Idaṃ, mahārāja, kalandakassa ekaṃ aṅgaṃ gahetabbaṃ. Bhāsitampetaṃ, mahārāja, therena cūḷapanthakena—</p>
<blockquote class="gatha">
<p><a class="sc" id="2"></a><a class="ms" id="p_28Mi_1671"></a>‘Yadā kilesā opatanti,<br>
sāmañ­ña­guṇa­dhaṃsanā;<br>
Sati­paṭṭhā­na­lagu­ḷena,<br>
hantabbā te punappunan’”ti.</p>
</blockquote>
<p class="endsutta"><a class="sc" id="3"></a><a class="ms" id="p_28Mi_1672"></a>Kalanda­kaṅ­gapañho tatiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
