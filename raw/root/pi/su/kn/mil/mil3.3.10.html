<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil3.3.10">
<article>
<div class="hgroup">
<p class="division">Milindapañha</p>
<p>Vicāravagga</p>
<h1>10. Saññā­lak­kha­ṇa­pañha</h1>
</div>
<p><a class="sc" id="1"></a><a class="ms" id="p_28Mi_292"></a><a class="msdiv" id="msdiv58"></a>“Bhante nāgasena, kiṃlakkhaṇā saññā”ti? “­Sañjāna­na­lak­khaṇā, mahārāja, saññā. Kiṃ sañjānāti? Nīlampi sañjānāti, pītampi sañjānāti, lohitampi sañjānāti, odātampi sañjānāti, <span class="var" title="mañjeṭṭhampi (bj, pts1)" id="note85">mañjiṭṭhampi</span> sañjānāti. Evaṃ kho, mahārāja, ­sañjāna­na­lak­khaṇā saññā”ti.</p>
<p><a class="sc" id="2"></a><a class="ms" id="p_28Mi_293"></a>“Opammaṃ karohī”ti. “Yathā, mahārāja, rañño bhaṇḍāgāriko bhaṇḍāgāraṃ pavisitvā <span class="var" title="... mañjeṭṭhāni (bj, maku, pts1)" id="note86">nīlapīta­lo­hito­dāta­mañjiṭ­ṭhāni</span> rājabhogāni rūpāni passitvā sañjānāti. Evaṃ kho, mahārāja, ­sañjāna­na­lak­khaṇā saññā”ti.</p>
<p><a class="sc" id="3"></a><a class="ms" id="p_28Mi_294"></a>“Kallosi, bhante nāgasenā”ti.</p>
<p class="endsutta"><a class="sc" id="4"></a><a class="ms" id="p_28Mi_295"></a>Saññā­lak­kha­ṇa­pañho dasamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
