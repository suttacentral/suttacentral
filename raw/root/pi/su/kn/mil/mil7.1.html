<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.1">
<article>
<div class="hgroup">
<p class="division">Milindapañha</p>
<p>7 Opamma­kathā­pañha</p>
<h1 class="extra">Mātikā</h1>
</div>
<p><a class="sc" id="1"></a><a class="pts" id="pts363"></a><a class="ms" id="p_28Mi_1542"></a><a class="msdiv" id="msdiv224"></a>“Bhante nāgasena, katihaṅgehi samannāgato bhikkhu arahattaṃ sacchikarotī”ti?</p>
<p><a class="sc" id="2"></a><a class="ms" id="p_28Mi_1543"></a>“Idha, mahārāja, arahattaṃ sacchi­kātukā­mena bhikkhunā—</p>
<p><a class="sc" id="3"></a><a class="ms" id="p_28Mi_1544"></a><span class="var" title="ghorassarassa (bj, pts1) | ghorasarassa gadrabhassa (maku)" id="note562">Gadrabhassa</span> ekaṃ aṅgaṃ gahetabbaṃ.</p>
<p><a class="sc" id="4"></a><a class="ms" id="p_28Mi_1545"></a>Kukkuṭassa pañca aṅgāni gahetabbāni.</p>
<p><a class="sc" id="5"></a><a class="ms" id="p_28Mi_1546"></a>Kalandakassa ekaṃ aṅgaṃ gahetabbaṃ.</p>
<p><a class="sc" id="6"></a><a class="ms" id="p_28Mi_1547"></a>Dīpiniyā ekaṃ aṅgaṃ gahetabbaṃ.</p>
<p><a class="sc" id="7"></a><a class="ms" id="p_28Mi_1548"></a>Dīpikassa dve aṅgāni gahetabbāni.</p>
<p><a class="sc" id="8"></a><a class="ms" id="p_28Mi_1549"></a>Kummassa pañca aṅgāni gahetabbāni.</p>
<p><a class="sc" id="9"></a><a class="ms" id="p_28Mi_1550"></a>Vaṃsassa ekaṃ aṅgaṃ gahetabbaṃ.</p>
<p><a class="sc" id="10"></a><a class="ms" id="p_28Mi_1551"></a>Cāpassa ekaṃ aṅgaṃ gahetabbaṃ.</p>
<p><a class="sc" id="11"></a><a class="ms" id="p_28Mi_1552"></a>Vāyasassa dve aṅgāni gahetabbāni.</p>
<p><a class="sc" id="12"></a><a class="ms" id="p_28Mi_1553"></a>Makkaṭassa dve aṅgāni gahetabbāni.</p>
<p class="endsutta"><a class="sc" id="13"></a><a class="ms" id="p_28Mi_1554"></a>Gadrabhavaggo paṭhamo.</p>
<p><a class="sc" id="14"></a><a class="ms" id="p_28Mi_1555"></a>Lābulatāya ekaṃ aṅgaṃ gahetabbaṃ.</p>
<p><a class="sc" id="15"></a><a class="ms" id="p_28Mi_1556"></a>Padumassa tīṇi aṅgāni gahetabbāni.</p>
<p><a class="sc" id="16"></a><a class="ms" id="p_28Mi_1557"></a>Bījassa dve aṅgāni gahetabbāni.</p>
<p><a class="sc" id="17"></a><a class="ms" id="p_28Mi_1558"></a>Sāla­kal­yāṇi­kāya ekaṃ aṅgaṃ gahetabbaṃ.</p>
<p><a class="sc" id="18"></a><a class="ms" id="p_28Mi_1559"></a>Nāvāya tīṇi aṅgāni gahetabbāni.</p>
<p><a class="sc" id="19"></a><a class="ms" id="p_28Mi_1560"></a><span class="var" title="nāvāla­kanakassa (bj, pts1)" id="note563">Nāvālagga­na­kassa</span> dve aṅgāni gahetabbāni.</p>
<p><a class="sc" id="20"></a><a class="ms" id="p_28Mi_1561"></a><span class="var" title="kupakassa (maku) | kūpakassa (mr)" id="note564">Kūpassa</span> ekaṃ aṅgaṃ gahetabbaṃ.</p>
<p><a class="sc" id="21"></a><a class="ms" id="p_28Mi_1562"></a>Niyāmakassa tīṇi aṅgāni gahetabbāni.</p>
<p><a class="sc" id="22"></a><a class="ms" id="p_28Mi_1563"></a>Kammakārassa ekaṃ aṅgaṃ gahetabbaṃ.</p>
<p><a class="sc" id="23"></a><a class="ms" id="p_28Mi_1564"></a>Samuddassa pañca aṅgāni gahetabbāni.</p>
<p class="endsutta"><a class="sc" id="24"></a><a class="ms" id="p_28Mi_1565"></a>Samuddavaggo dutiyo.</p>
<p><a class="sc" id="25"></a><a class="ms" id="p_28Mi_1566"></a>Pathaviyā pañca aṅgāni gahetabbāni.</p>
<p><a class="sc" id="26"></a><a class="ms" id="p_28Mi_1567"></a>Āpassa pañca aṅgāni gahetabbāni.</p>
<p><a class="sc" id="27"></a><a class="ms" id="p_28Mi_1568"></a>Tejassa pañca aṅgāni gahetabbāni.</p>
<p><a class="sc" id="28"></a><a class="ms" id="p_28Mi_1569"></a>Vāyussa pañca aṅgāni gahetabbāni.</p>
<p><a class="sc" id="29"></a><a class="ms" id="p_28Mi_1570"></a>Pabbatassa pañca aṅgāni gahetabbāni.</p>
<p><a class="sc" id="30"></a><a class="ms" id="p_28Mi_1571"></a>Ākāsassa pañca aṅgāni gahetabbāni.</p>
<p><a class="sc" id="31"></a><a class="ms" id="p_28Mi_1572"></a>Candassa pañca aṅgāni gahetabbāni.</p>
<p><a class="sc" id="32"></a><a class="ms" id="p_28Mi_1573"></a>Sūriyassa satta aṅgāni gahetabbāni.</p>
<p><a class="sc" id="33"></a><a class="ms" id="p_28Mi_1574"></a>Sakkassa tīṇi aṅgāni gahetabbāni.</p>
<p><a class="sc" id="34"></a><a class="ms" id="p_28Mi_1575"></a>Cakkavattissa cattāri aṅgāni gahetabbāni.</p>
<p class="endsutta"><a class="sc" id="35"></a><a class="ms" id="p_28Mi_1576"></a>Pathavīvaggo tatiyo.</p>
<p><a class="sc" id="36"></a><a class="ms" id="p_28Mi_1577"></a>Upacikāya ekaṃ aṅgaṃ gahetabbaṃ.</p>
<p><a class="sc" id="37"></a><a class="ms" id="p_28Mi_1578"></a>Biḷārassa dve aṅgāni gahetabbāni.</p>
<p><a class="sc" id="38"></a><a class="ms" id="p_28Mi_1579"></a>Undūrassa ekaṃ aṅgaṃ gahetabbaṃ.</p>
<p><a class="sc" id="39"></a><a class="ms" id="p_28Mi_1580"></a>Vicchikassa ekaṃ aṅgaṃ gahetabbaṃ.</p>
<p><a class="sc" id="40"></a><a class="pts" id="pts364"></a><a class="ms" id="p_28Mi_1581"></a>Nakulassa ekaṃ aṅgaṃ gahetabbaṃ.</p>
<p><a class="sc" id="41"></a><a class="ms" id="p_28Mi_1582"></a>Jarasiṅgālassa dve aṅgāni gahetabbāni.</p>
<p><a class="sc" id="42"></a><a class="ms" id="p_28Mi_1583"></a>Migassa tīṇi aṅgāni gahetabbāni.</p>
<p><a class="sc" id="43"></a><a class="ms" id="p_28Mi_1584"></a>Gorūpassa cattāri aṅgāni gahetabbāni.</p>
<p><a class="sc" id="44"></a><a class="ms" id="p_28Mi_1585"></a>Varāhassa dve aṅgāni gahetabbāni.</p>
<p><a class="sc" id="45"></a><a class="ms" id="p_28Mi_1586"></a>Hatthissa pañca aṅgāni gahetabbāni.</p>
<p class="endsutta"><a class="sc" id="46"></a><a class="ms" id="p_28Mi_1587"></a>Upacikāvaggo catuttho.</p>
<p><a class="sc" id="47"></a><a class="ms" id="p_28Mi_1588"></a>Sīhassa satta aṅgāni gahetabbāni.</p>
<p><a class="sc" id="48"></a><a class="ms" id="p_28Mi_1589"></a>Cakkavākassa tīṇi aṅgāni gahetabbāni.</p>
<p><a class="sc" id="49"></a><a class="ms" id="p_28Mi_1590"></a>Peṇāhikāya dve aṅgāni gahetabbāni.</p>
<p><a class="sc" id="50"></a><a class="ms" id="p_28Mi_1591"></a>Gharakapotassa ekaṃ aṅgaṃ gahetabbaṃ.</p>
<p><a class="sc" id="51"></a><a class="ms" id="p_28Mi_1592"></a>Ulūkassa dve aṅgāni gahetabbāni.</p>
<p><a class="sc" id="52"></a><a class="ms" id="p_28Mi_1593"></a>Satapattassa ekaṃ aṅgaṃ gahetabbaṃ.</p>
<p><a class="sc" id="53"></a><a class="ms" id="p_28Mi_1594"></a>Vaggulissa dve aṅgāni gahetabbāni.</p>
<p><a class="sc" id="54"></a><a class="ms" id="p_28Mi_1595"></a>Jalūkāya ekaṃ aṅgaṃ gahetabbaṃ.</p>
<p><a class="sc" id="55"></a><a class="ms" id="p_28Mi_1596"></a>Sappassa tīṇi aṅgāni gahetabbāni.</p>
<p><a class="sc" id="56"></a><a class="ms" id="p_28Mi_1597"></a>Ajagarassa ekaṃ aṅgaṃ gahetabbaṃ.</p>
<p class="endsutta"><a class="sc" id="57"></a><a class="ms" id="p_28Mi_1598"></a>Sīhavaggo pañcamo.</p>
<p><a class="sc" id="58"></a><a class="ms" id="p_28Mi_1599"></a>Pantha­makka­ṭa­kassa ekaṃ aṅgaṃ gahetabbaṃ.</p>
<p><a class="sc" id="59"></a><a class="ms" id="p_28Mi_1600"></a><span class="var" title="thana­pīta­dāraka­bālakassa (maku)" id="note565">Thana­sita­dārakassa</span> ekaṃ aṅgaṃ gahetabbaṃ.</p>
<p><a class="sc" id="60"></a><a class="ms" id="p_28Mi_1601"></a><span class="var" title="citta­katha­la­kummassa (mr)" id="note566">Citta­ka­dhara­kummassa</span> ekaṃ aṅgaṃ gahetabbaṃ.</p>
<p><a class="sc" id="61"></a><a class="ms" id="p_28Mi_1602"></a>Pavanassa pañca aṅgāni gahetabbāni.</p>
<p><a class="sc" id="62"></a><a class="ms" id="p_28Mi_1603"></a>Rukkhassa tīṇi aṅgāni gahetabbāni.</p>
<p><a class="sc" id="63"></a><a class="ms" id="p_28Mi_1604"></a>Meghassa pañca aṅgāni gahetabbāni.</p>
<p><a class="sc" id="64"></a><a class="ms" id="p_28Mi_1605"></a>Maṇiratanassa tīṇi aṅgāni gahetabbāni.</p>
<p><a class="sc" id="65"></a><a class="ms" id="p_28Mi_1606"></a>Māgavikassa cattāri aṅgāni gahetabbāni.</p>
<p><a class="sc" id="66"></a><a class="ms" id="p_28Mi_1607"></a>Bāḷisikassa dve aṅgāni gahetabbāni.</p>
<p><a class="sc" id="67"></a><a class="ms" id="p_28Mi_1608"></a>Tacchakassa dve aṅgāni gahetabbāni.</p>
<p class="endsutta"><a class="sc" id="68"></a><a class="ms" id="p_28Mi_1609"></a>Makkaṭavaggo chaṭṭho.</p>
<p><a class="sc" id="69"></a><a class="ms" id="p_28Mi_1610"></a>Kumbhassa ekaṃ aṅgaṃ gahetabbaṃ.</p>
<p><a class="sc" id="70"></a><a class="ms" id="p_28Mi_1611"></a><span class="var" title="kālāyassa (maku) | kāḷahaṃsassa (mr)" id="note567">Kāḷāyasassa</span> dve aṅgāni gahetabbāni.</p>
<p><a class="sc" id="71"></a><a class="ms" id="p_28Mi_1612"></a>Chattassa tīṇi aṅgāni gahetabbāni.</p>
<p><a class="sc" id="72"></a><a class="ms" id="p_28Mi_1613"></a>Khettassa tīṇi aṅgāni gahetabbāni.</p>
<p><a class="sc" id="73"></a><a class="ms" id="p_28Mi_1614"></a>Agadassa dve aṅgāni gahetabbāni.</p>
<p><a class="sc" id="74"></a><a class="ms" id="p_28Mi_1615"></a>Bhojanassa tīṇi aṅgāni gahetabbāni.</p>
<p><a class="sc" id="75"></a><a class="ms" id="p_28Mi_1616"></a>Issāsassa cattāri aṅgāni gahetabbāni.</p>
<p class="endsutta"><a class="sc" id="76"></a><a class="ms" id="p_28Mi_1617"></a>Kumbhavaggo sattamo.</p>
<p><a class="sc" id="77"></a><a class="ms" id="p_28Mi_1618"></a>Rañño cattāri aṅgāni gahetabbāni.</p>
<p><a class="sc" id="78"></a><a class="ms" id="p_28Mi_1619"></a>Dovārikassa dve aṅgāni gahetabbāni.</p>
<p><a class="sc" id="79"></a><a class="ms" id="p_28Mi_1620"></a>Nisadāya ekaṃ aṅgaṃ gahetabbaṃ.</p>
<p><a class="sc" id="80"></a><a class="ms" id="p_28Mi_1621"></a>Padīpassa dve aṅgāni gahetabbāni.</p>
<p><a class="sc" id="81"></a><a class="ms" id="p_28Mi_1622"></a>Mayūrassa dve aṅgāni gahetabbāni.</p>
<p><a class="sc" id="82"></a><a class="ms" id="p_28Mi_1623"></a>Turaṅgassa dve aṅgāni gahetabbāni.</p>
<p><a class="sc" id="83"></a><a class="ms" id="p_28Mi_1624"></a>Soṇḍikassa dve aṅgāni gahetabbāni.</p>
<p><a class="sc" id="84"></a><a class="ms" id="p_28Mi_1625"></a>Indakhīlassa dve aṅgāni gahetabbāni.</p>
<p><a class="sc" id="85"></a><a class="ms" id="p_28Mi_1626"></a>Tulāya ekaṃ aṅgaṃ gahetabbaṃ.</p>
<p><a class="sc" id="86"></a><a class="ms" id="p_28Mi_1627"></a>Khaggassa dve aṅgāni gahetabbāni.</p>
<p><a class="sc" id="87"></a><a class="ms" id="p_28Mi_1628"></a>Macchassa dve aṅgāni gahetabbāni.</p>
<p><a class="sc" id="88"></a><a class="pts" id="pts365"></a><a class="ms" id="p_28Mi_1629"></a>Iṇaggāhakassa ekaṃ aṅgaṃ gahetabbaṃ.</p>
<p><a class="sc" id="89"></a><a class="ms" id="p_28Mi_1630"></a>Byādhitassa dve aṅgāni gahetabbāni.</p>
<p><a class="sc" id="90"></a><a class="ms" id="p_28Mi_1631"></a>Matassa dve aṅgāni gahetabbāni.</p>
<p><a class="sc" id="91"></a><a class="ms" id="p_28Mi_1632"></a>Nadiyā dve aṅgāni gahetabbāni.</p>
<p><a class="sc" id="92"></a><a class="ms" id="p_28Mi_1633"></a>Usabhassa ekaṃ aṅgaṃ gahetabbaṃ.</p>
<p><a class="sc" id="93"></a><a class="ms" id="p_28Mi_1634"></a>Maggassa dve aṅgāni gahetabbāni.</p>
<p><a class="sc" id="94"></a><a class="ms" id="p_28Mi_1635"></a>Suṅkasāyikassa ekaṃ aṅgaṃ gahetabbaṃ.</p>
<p><a class="sc" id="95"></a><a class="ms" id="p_28Mi_1636"></a>Corassa tīṇi aṅgāni gahetabbāni.</p>
<p><a class="sc" id="96"></a><a class="ms" id="p_28Mi_1637"></a>Sakuṇagghiyā ekaṃ aṅgaṃ gahetabbaṃ.</p>
<p><a class="sc" id="97"></a><a class="ms" id="p_28Mi_1638"></a>Sunakhassa ekaṃ aṅgaṃ gahetabbaṃ.</p>
<p><a class="sc" id="98"></a><a class="ms" id="p_28Mi_1639"></a>Tikicchakassa tīṇi aṅgāni gahetabbāni.</p>
<p><a class="sc" id="99"></a><a class="ms" id="p_28Mi_1640"></a>Gabbhiniyā dve aṅgāni gahetabbāni.</p>
<p><a class="sc" id="100"></a><a class="ms" id="p_28Mi_1641"></a>Camariyā ekaṃ aṅgaṃ gahetabbaṃ.</p>
<p><a class="sc" id="101"></a><a class="ms" id="p_28Mi_1642"></a>Kikiyā dve aṅgāni gahetabbāni.</p>
<p><a class="sc" id="102"></a><a class="ms" id="p_28Mi_1643"></a>Kapotikāya tīṇi aṅgāni gahetabbāni.</p>
<p><a class="sc" id="103"></a><a class="ms" id="p_28Mi_1644"></a>Ekanayanassa dve aṅgāni gahetabbāni.</p>
<p><a class="sc" id="104"></a><a class="ms" id="p_28Mi_1645"></a>Kassakassa tīṇi aṅgāni gahetabbāni.</p>
<p><a class="sc" id="105"></a><a class="ms" id="p_28Mi_1646"></a>Jambu­ka­siṅgā­liyā ekaṃ aṅgaṃ gahetabbaṃ.</p>
<p><a class="sc" id="106"></a><a class="ms" id="p_28Mi_1647"></a>Caṅgavārakassa dve aṅgāni gahetabbāni.</p>
<p><a class="sc" id="107"></a><a class="ms" id="p_28Mi_1648"></a>Dabbiyā ekaṃ aṅgaṃ gahetabbaṃ.</p>
<p><a class="sc" id="108"></a><a class="ms" id="p_28Mi_1649"></a>Iṇasādhakassa tīṇi aṅgāni gahetabbāni.</p>
<p><a class="sc" id="109"></a><a class="ms" id="p_28Mi_1650"></a>Anuvicinakassa ekaṃ aṅgaṃ gahetabbaṃ.</p>
<p><a class="sc" id="110"></a><a class="ms" id="p_28Mi_1651"></a>Sārathissa dve aṅgāni gahetabbāni.</p>
<p><a class="sc" id="111"></a><a class="ms" id="p_28Mi_1652"></a>Bhojakassa dve aṅgāni gahetabbāni.</p>
<p><a class="sc" id="112"></a><a class="ms" id="p_28Mi_1653"></a>Tunnavāyassa ekaṃ aṅgaṃ gahetabbaṃ.</p>
<p><a class="sc" id="113"></a><a class="ms" id="p_28Mi_1654"></a>Nāvikassa ekaṃ aṅgaṃ gahetabbaṃ.</p>
<p><a class="sc" id="114"></a><a class="ms" id="p_28Mi_1655"></a>Bhamarassa dve aṅgāni gahetabbānī”ti.</p>
<p class="endsutta"><a class="sc" id="115"></a><a class="ms" id="p_28Mi_1656"></a>Mātikā niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
