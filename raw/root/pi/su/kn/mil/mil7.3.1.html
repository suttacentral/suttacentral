<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.3.1">
<article>
<div class="hgroup">
<p class="division">Milindapañha</p>
<p>Opamma­kathā­pañha</p>
<p>Samuddavagga</p>
<h1>1. Lābu­lataṅ­gapañha</h1>
</div>
<p><a class="sc" id="1"></a><a class="ms" id="p_28Mi_1707"></a><a class="msdiv" id="msdiv235"></a>“Bhante nāgasena, ‘<span class="var" title="lāpulatāya (bj, pts1) | lāvulatāya (maku)" id="note589">lābulatāya</span> ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, lābulatā tiṇe vā kaṭṭhe vā latāya vā soṇḍikāhi ālambitvā tassūpari vaḍḍhati; evameva kho, mahārāja, yoginā yogāvacarena arahatte abhivaḍ­ḍhi­tukā­mena manasā ārammaṇaṃ ālambitvā arahatte abhivaḍ­ḍhi­tab­baṃ. Idaṃ, mahārāja, lābulatāya ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhamma­senā­patinā—</p>
<blockquote class="gatha">
<p><a class="sc" id="2"></a><a class="ms" id="p_28Mi_1708"></a>‘Yathā lābulatā nāma,<br>
tiṇe kaṭṭhe latāya vā;<br>
Ālambitvā soṇḍikāhi,<br>
tato vaḍḍhati uppari.</p>
<p><a class="sc" id="3"></a><a class="ms" id="p_28Mi_1709"></a>Tatheva buddhaputtena,<br>
Arahat­ta­phala­kāminā;<br>
Ārammaṇaṃ ālambitvā,<br>
Vaḍḍhitabbaṃ asekkhaphale’”ti.</p>
</blockquote>
<p class="endsutta"><a class="sc" id="4"></a><a class="ms" id="p_28Mi_1710"></a><span class="var" title="lāpu­la­taṅga­pañho (bj)" id="note590">Lābu­lataṅ­gapañho</span> paṭhamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
