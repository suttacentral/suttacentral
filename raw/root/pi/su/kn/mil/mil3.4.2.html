<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil3.4.2">
<article>
<div class="hgroup">
<p class="division">Milindapañha</p>
<p>Nibbānavagga</p>
<h1>2. Nāgasenapañha</h1>
</div>
<p><a class="sc" id="1"></a><a class="ms" id="p_28Mi_319"></a><a class="msdiv" id="msdiv64"></a>Thero āha—“loṇaṃ, mahārāja, cak­khu­viññeyyan”ti. “Āma, bhante, cak­khu­viññeyyan”ti. “Suṭṭhu kho, mahārāja, jānāhī”ti. “Kiṃ pana, bhante, jivhāviññeyyan”ti? “Āma, mahārāja, jivhāviññeyyan”ti. “Kiṃ pana, bhante, sabbaṃ loṇaṃ jivhāya vijānātī”ti? “Āma, mahārāja, sabbaṃ loṇaṃ jivhāya vijānāti”.</p>
<p><a class="sc" id="2"></a><a class="ms" id="p_28Mi_320"></a>“Yadi, bhante, sabbaṃ loṇaṃ jivhāya vijānāti, kissa pana taṃ sakaṭehi <span class="var" title="balivaddā (bj) | balibaddā (maku, pts1)" id="note91">balībaddā</span> āharanti, nanu loṇameva āharitabban”ti? “Na sakkā, mahārāja, loṇameva āharituṃ ekatobhāvagatā ete dhammā gocara­nānat­ta­gatā loṇaṃ garubhāvo cāti. Sakkā pana, mahārāja, loṇaṃ tulāya tulayitun”ti? “Āma, bhante, sakkā”ti. “Na sakkā, mahārāja, loṇaṃ tulāya tulayituṃ, garubhāvo tulāya tuliyatī”ti.</p>
<p><a class="sc" id="3"></a><a class="ms" id="p_28Mi_321"></a>“Kallosi, bhante nāgasenā”ti.</p>
<p class="endsutta"><a class="sc" id="4"></a><a class="ms" id="p_28Mi_322"></a><span class="var" title="eka­bhā­vaga­ta­pañho (maku)" id="note92">Nāgasenapañho</span> dutiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
