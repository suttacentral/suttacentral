<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.5.5">
<article>
<div class="hgroup">
<p class="division">Milindapañha</p>
<p>Opamma­kathā­pañha</p>
<p>Upacikāvagga</p>
<h1>5. Nakulaṅgapañha</h1>
</div>
<p><a class="sc" id="1"></a><a class="ms" id="p_28Mi_1849"></a><a class="msdiv" id="msdiv259"></a>“Bhante nāgasena, ‘nakulassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, nakulo uraga­mupa­gacchanto bhesajjena kāyaṃ paribhāvetvā uraga­mupa­gacchati gahetuṃ; evameva kho, mahārāja, yoginā yogāvacarena kodhā­ghāta­bahulaṃ kala­havig­gaha­vivāda­viro­dhā­bhi­bhū­taṃ loka­mupa­gacchan­tena mettā­bhesaj­jena mānasaṃ anulimpitabbaṃ. Idaṃ, mahārāja, nakulassa ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhamma­senā­patinā—</p>
<blockquote class="gatha">
<p><a class="sc" id="2"></a><a class="ms" id="p_28Mi_1850"></a>‘Tasmā sakaṃ paresampi,<br>
kātabbā mettabhāvanā;<br>
Mettacittena pharitabbaṃ,<br>
etaṃ buddhāna sāsanan’”ti.</p>
</blockquote>
<p class="endsutta"><a class="sc" id="3"></a><a class="ms" id="p_28Mi_1851"></a>Nakulaṅgapañho pañcamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
