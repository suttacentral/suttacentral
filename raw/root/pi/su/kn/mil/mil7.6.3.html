<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.6.3">
<article>
<div class="hgroup">
<p class="division">Milindapañha</p>
<p>Opamma­kathā­pañha</p>
<p>Sīhavagga</p>
<h1>3. Peṇāhi­kaṅga­pañha</h1>
</div>
<p><a class="sc" id="1"></a><a class="ms" id="p_28Mi_1901"></a><a class="msdiv" id="msdiv267"></a>“Bhante nāgasena, ‘peṇāhikāya dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, peṇāhikā sakapatimhi usūyāya chāpake na posayati; evameva kho, mahārāja, yoginā yogāvacarena <span class="var" title="sakamano (mr)" id="note663">sakamane</span> kilese uppanne usūyāyitabbaṃ, satipaṭṭhānena sammā­saṃ­vara­susire pakkhipitvā manodvāre kāyagatāsati bhāvetabbā. Idaṃ, mahārāja, peṇāhikāya paṭhamaṃ aṅgaṃ gahetabbaṃ.</p>
<p><a class="sc" id="2"></a><a class="ms" id="p_28Mi_1902"></a>Puna caparaṃ, mahārāja, peṇāhikā pavane divasaṃ gocaraṃ caritvā sāyaṃ pakkhigaṇaṃ upeti attano guttiyā; evameva kho, mahārāja, yoginā yogāvacarena ekakena pavivekaṃ sevitabbaṃ saṃ­yoja­na­pari­muttiyā, tatra ratiṃ alabhamānena upa­vā­da­bhaya­pari­rak­kha­ṇāya saṃghaṃ osaritvā saṃgha­rak­khi­tena vasitabbaṃ. Idaṃ, mahārāja, peṇāhikāya dutiyaṃ aṅgaṃ gahetabbaṃ. Bhāsitampetaṃ, mahārāja, brahmunā sahampatinā bhagavato santike—</p>
<blockquote class="gatha">
<p><a class="sc" id="3"></a><a class="ms" id="p_28Mi_1903"></a>‘Sevetha pantāni senāsanāni,<br>
Careyya saṃ­yoja­na­vippa­mokkhā;<br>
Sace ratiṃ nādhigaccheyya tattha,<br>
Saṃghe vase rakkhitatto satīmā’”ti.</p>
</blockquote>
<p class="endsutta"><a class="sc" id="4"></a><a class="ms" id="p_28Mi_1904"></a>Peṇāhi­kaṅga­pañho tatiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
