<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.6.5">
<article>
<div class="hgroup">
<p class="division">Milindapañha</p>
<p>Opamma­kathā­pañha</p>
<p>Sīhavagga</p>
<h1>5. Ulūkaṅgapañha</h1>
</div>
<p><a class="sc" id="1"></a><a class="ms" id="p_28Mi_1908"></a><a class="msdiv" id="msdiv269"></a>“Bhante nāgasena, ‘ulūkassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, ulūko kākehi paṭiviruddho, rattiṃ kākasaṅghaṃ gantvā bahūpi kāke hanati; evameva kho, mahārāja, yoginā yogāvacarena aññāṇena paṭiviruddho kātabbo, ekena raho nisīditvā aññāṇaṃ sam­pamad­di­tab­baṃ, mūlato chinditabbaṃ. Idaṃ, mahārāja, ulūkassa paṭhamaṃ aṅgaṃ gahetabbaṃ.</p>
<p><a class="sc" id="2"></a><a class="ms" id="p_28Mi_1909"></a>Puna caparaṃ, mahārāja, ulūko suppaṭisallīno hoti; evameva kho, mahārāja, yoginā yogāvacarena paṭi­sallā­nā­rāmena bhavitabbaṃ paṭi­sallā­na­ratena. Idaṃ, mahārāja, ulūkassa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃ­yutta­nikāya­vare—</p>
<p><a class="sc" id="3"></a><a class="pts" id="pts404"></a><a class="ms" id="p_28Mi_1910"></a>‘Idha, bhikkhave, bhikkhu paṭi­sallā­nā­rāmo paṭi­sallā­na­rato “idaṃ dukkhan”ti yathābhūtaṃ pajānāti, “ayaṃ dukkhasamudayo”ti yathābhūtaṃ pajānāti, “ayaṃ dukkhanirodho”ti yathābhūtaṃ pajānāti, “ayaṃ duk­kha­nirodha­gāminī paṭipadā”ti yathābhūtaṃ pajānātī’”ti.</p>
<p class="endsutta"><a class="sc" id="4"></a><a class="ms" id="p_28Mi_1911"></a>Ulūkaṅgapañho pañcamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
