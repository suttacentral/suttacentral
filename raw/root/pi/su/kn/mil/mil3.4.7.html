<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil3.4.7">
<article>
<div class="hgroup">
<p class="division">Milindapañha</p>
<p>Nibbānavagga</p>
<h1>7. Patha­vi­sandhā­raka­pañha</h1>
</div>
<p><a class="sc" id="1"></a><a class="ms" id="p_28Mi_346"></a><a class="msdiv" id="msdiv69"></a>Rājā āha—“bhante nāgasena, tumhe bhaṇatha—‘ayaṃ mahā pathavī udake patiṭṭhitā, udakaṃ vāte patiṭṭhitaṃ, vāto ākāse patiṭṭhito’ti, etampi vacanaṃ na saddahāmī”ti. Thero <span class="var" title="dhammakaraṇena (mr)" id="note103">dhammakarakena</span> udakaṃ gahetvā rājānaṃ milindaṃ saññāpesi—“yathā, mahārāja, imaṃ udakaṃ vātena ādhāritaṃ, evaṃ tampi udakaṃ vātena ādhāritan”ti.</p>
<p><a class="sc" id="2"></a><a class="ms" id="p_28Mi_347"></a>“Kallosi, bhante nāgasenā”ti.</p>
<p class="endsutta"><a class="sc" id="3"></a><a class="ms" id="p_28Mi_348"></a><span class="var" title="paṭha­vī­saṇ­ṭhā­ra­kapañho (maku)" id="note104">Patha­vi­sandhā­raka­pañho</span> sattamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
