<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil3.4.3">
<article>
<div class="hgroup">
<p class="division">Milindapañha</p>
<p>Nibbānavagga</p>
<h1>3. Pañ­cāyata­na­kamma­nib­bat­ta­pañha</h1>
</div>
<p><a class="sc" id="1"></a><a class="pts" id="pts65"></a><a class="ms" id="p_28Mi_323"></a><a class="msdiv" id="msdiv65"></a>Rājā āha—“bhante nāgasena, yānimāni pañcāyatanāni, kiṃ nu tāni nānākammehi nibbattāni, udāhu ekena kammenā”ti? “Nānākammehi, mahārāja, nibbattāni, na ekena kammenā”ti.</p>
<p><a class="sc" id="2"></a><a class="ms" id="p_28Mi_324"></a>“Opammaṃ karohī”ti. “Taṃ kiṃ maññasi, mahārāja, ekasmiṃ khette nānābījāni vappeyyuṃ, tesaṃ nānābījānaṃ nānāphalāni nibbatteyyun”ti? “Āma, bhante, nibbatteyyun”ti. “Evameva kho, mahārāja, yāni yāni pañcāyatanāni, tāni tāni nānākammehi nibbattāni, na ekena kammenā”ti.</p>
<p><a class="sc" id="3"></a><a class="ms" id="p_28Mi_325"></a>“Kallosi, bhante nāgasenā”ti.</p>
<p class="endsutta"><a class="sc" id="4"></a><a class="ms" id="p_28Mi_326"></a>Pañ­cāyata­na­kamma­nib­bat­ta­pañho tatiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
