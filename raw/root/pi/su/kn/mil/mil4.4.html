<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil4.4">
<article>
<div class="hgroup">
<p class="division">Milindapañha</p>
<p>Meṇḍa­ka­pañ­hāram­bha­kathā</p>
<p>Upāsa­ka­gu­ṇavagga</p>
<h1>4. Aṭṭha­paññā­paṭi­lābha­kāraṇa</h1>
</div>
<p><a class="sc" id="1"></a><a class="ms" id="p_28Mi_540"></a><a class="msdiv" id="msdiv117"></a>“Bhante nāgasena, aṭṭhahi kāraṇehi buddhi pariṇamati paripākaṃ gacchati. Katamehi aṭṭhahi? Vayapariṇāmena buddhi pariṇamati paripākaṃ gacchati, yasapariṇāmena buddhi pariṇamati paripākaṃ gacchati, paripucchāya buddhi pariṇamati paripākaṃ gacchati, tittha­saṃ­vā­sena buddhi pariṇamati paripākaṃ gacchati, yoniso manasikārena buddhi pariṇamati paripākaṃ gacchati, sākacchāya buddhi pariṇamati paripākaṃ gacchati, snehūpa­seva­nena buddhi pariṇamati paripākaṃ gacchati, pati­rūpa­desa­vāsena buddhi pariṇamati paripākaṃ gacchati. Bhavatīha—</p>
<blockquote class="gatha">
<p><a class="sc" id="2"></a><a class="ms" id="p_28Mi_541"></a>‘Vayena yasapucchāhi,<br>
titthavāsena yoniso;<br>
Sākacchā snehasaṃsevā,<br>
patirūpavasena ca.</p>
<p><a class="sc" id="3"></a><a class="ms" id="p_28Mi_542"></a>Etāni aṭṭha ṭhānāni,<br>
buddhi­visada­kāraṇā;<br>
Yesaṃ etāni sambhonti,<br>
tesaṃ buddhi pabhijjatī’”ti.</p>
</blockquote>
<p class="endsutta"><a class="sc" id="4"></a><a class="ms" id="p_28Mi_543"></a>Aṭṭha paññā­paṭi­lābha­kāraṇāni.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
