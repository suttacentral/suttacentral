<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil7.2.8">
<article>
<div class="hgroup">
<p class="division">Milindapañha</p>
<p>Opamma­kathā­pañha</p>
<p>Gadrabhavagga</p>
<h1>8. Cāpaṅgapañha</h1>
</div>
<p><a class="sc" id="1"></a><a class="ms" id="p_28Mi_1693"></a><a class="msdiv" id="msdiv232"></a>“Bhante nāgasena, ‘cāpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, cāpo sutacchito <span class="var" title="mito (bj, maku, pts1, mr)" id="note584">namito</span> yāvaggamūlaṃ samakameva anunamati ­nap­paṭit­tham­bhati; evameva kho, mahārāja, yoginā yogāvacarena thera­nava­maj­jhima­sama­kesu anunamitabbaṃ ­nappa­ṭi­pharitab­baṃ. Idaṃ, mahārāja, cāpassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena vidhura (puṇṇaka) jātake—</p>
<blockquote class="gatha">
<p><a class="sc" id="2"></a><a class="ms" id="p_28Mi_1694"></a>‘Cāpovūnudaro dhīro,<br>
<span class="var" title="vaṃsova anulomayaṃ (bj) | vaṃsova anulomayaṃ (maku, pts1, mr)" id="note586">vaṃso vāpi pakampaye</span>;<br>
Paṭilomaṃ na vatteyya,<br>
sa rājavasatiṃ vase’”ti.</p>
</blockquote>
<p class="endsutta"><a class="sc" id="3"></a><a class="ms" id="p_28Mi_1695"></a>Cāpaṅgapañho aṭṭhamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
