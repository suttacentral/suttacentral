<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil3.5.8">
<article>
<div class="hgroup">
<p class="division">Milindapañha</p>
<p>Buddhavagga</p>
<h1>8. Kamma­phala­atthi­bhāva­pañha</h1>
</div>
<p><a class="sc" id="1"></a><a class="ms" id="p_28Mi_383"></a><a class="msdiv" id="msdiv80"></a>Rājā āha—“bhante nāgasena, iminā nāmarūpena kammaṃ kataṃ kusalaṃ vā akusalaṃ vā, kuhiṃ tāni kammāni tiṭṭhantī”ti? “Anubandheyyuṃ kho, mahārāja, tāni kammāni chāyāva <span class="var" title="anupāyinīti (maku, mr)" id="note111">anapāyinī”ti</span>. “Sakkā pana, bhante, tāni kammāni dassetuṃ ‘idha vā idha vā tāni kammāni tiṭṭhantī’”ti? “Na sakkā, mahārāja, tāni kammāni dassetuṃ ‘idha vā idha vā tāni kammāni tiṭṭhantī’”ti.</p>
<p><a class="sc" id="2"></a><a class="ms" id="p_28Mi_384"></a>“Opammaṃ karohī”ti. “Taṃ kiṃ maññasi, mahārāja, yānimāni rukkhāni anib­bat­ta­phalāni, sakkā tesaṃ phalāni dassetuṃ ‘idha vā idha vā tāni phalāni tiṭṭhantī’”ti. “Na hi, bhante”ti. “Evameva kho, mahārāja, abbocchinnāya santatiyā na sakkā tāni kammāni dassetuṃ ‘idha vā idha vā tāni kammāni tiṭṭhantī’”ti.</p>
<p><a class="sc" id="3"></a><a class="ms" id="p_28Mi_385"></a>“Kallosi, bhante nāgasenā”ti.</p>
<p class="endsutta"><a class="sc" id="4"></a><a class="ms" id="p_28Mi_386"></a>Kamma­phala­atthi­bhāva­pañho aṭṭhamo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
