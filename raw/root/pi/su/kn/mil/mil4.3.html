<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="mil4.3">
<article>
<div class="hgroup">
<p class="division">Milindapañha</p>
<p>Meṇḍa­ka­pañ­hāram­bha­kathā</p>
<p>Upāsa­ka­gu­ṇavagga</p>
<h1>3. Nava­guyha­manta­vidhaṃ­saka</h1>
</div>
<p><a class="sc" id="1"></a><a class="ms" id="p_28Mi_535"></a><a class="msdiv" id="msdiv116"></a>“Bhante nāgasena, navime puggalā mantitaṃ guyhaṃ vivaranti na dhārenti. Katame nava? Rāgacarito dosacarito mohacarito bhīruko āmisagaruko itthī soṇḍo paṇḍako dārako”ti.</p>
<p><a class="sc" id="2"></a><a class="pts" id="pts93"></a><a class="ms" id="p_28Mi_536"></a>Thero āha—“tesaṃ ko doso”ti? “Rāgacarito, bhante nāgasena, rāgavasena mantitaṃ guyhaṃ vivarati na dhāreti, dosacarito, bhante, dosavasena mantitaṃ guyhaṃ vivarati na dhāreti, mūḷho mohavasena mantitaṃ guyhaṃ vivarati na dhāreti, bhīruko bhayavasena mantitaṃ guyhaṃ vivarati na dhāreti, āmisagaruko āmisahetu mantitaṃ guyhaṃ vivarati na dhāreti, itthī paññāya ittaratāya mantitaṃ guyhaṃ vivarati na dhāreti, soṇḍiko surālolatāya mantitaṃ guyhaṃ vivarati na dhāreti, paṇḍako anekaṃsikatāya mantitaṃ guyhaṃ vivarati na dhāreti, dārako capalatāya mantitaṃ guyhaṃ vivarati na dhāreti. Bhavatīha—</p>
<blockquote class="gatha">
<p><a class="sc" id="3"></a><a class="ms" id="p_28Mi_537"></a>‘Ratto duṭṭho ca mūḷho ca,<br>
bhīru <span class="var" title="āmisacakkhuko (bj, pts1) | āmisagaru ca (maku)" id="note145">āmisagaruko</span>;<br>
Itthī soṇḍo paṇḍako ca,<br>
navamo bhavati dārako.</p>
<p><a class="sc" id="4"></a><a class="ms" id="p_28Mi_538"></a>Navete puggalā loke,<br>
ittarā calitā calā;<br>
Etehi mantitaṃ guyhaṃ,<br>
khippaṃ bhavati pākaṭan’”ti.</p>
</blockquote>
<p class="endsutta"><a class="sc" id="5"></a><a class="ms" id="p_28Mi_539"></a>Nava guyha­manta­vidhaṃ­sakā puggalā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
