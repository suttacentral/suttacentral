<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ud4.10">
<article>
<div class="hgroup">
<p class="division">Udāna 4.10</p>
<h1><span class="var" title="sāri­putta­suttaṃ (bj)" id="note176">Sāri­putta­u­pasa­ma­sutta</span></h1>
</div>
<p><a class="sc" id="1"></a><a class="ms" id="p_18Ud_343"></a><a class="msdiv" id="msdiv40"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena āyasmā sāriputto bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya attano upasamaṃ pacca­vek­kha­māno.</p>
<p><a class="sc" id="2"></a><a class="ms" id="p_18Ud_344"></a>Addasā kho bhagavā āyasmantaṃ sāriputtaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya attano upasamaṃ pacca­vek­kha­mā­naṃ.</p>
<p><a class="sc" id="3"></a><a class="ms" id="p_18Ud_345"></a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="4"></a><a class="verse-num-sc" id="verse-num-sc52"></a><a class="ms" id="p_18Ud_346"></a>“Upa­santa­san­ta­cittassa,<a class="brnum" id="br50"></a><br>
nettic­chinnassa bhikkhuno;<br>
Vikkhīṇo jātisaṃsāro,<br>
mutto so mārabandhanā”ti.</p>
</blockquote>
<p class="endsection">Dasamaṃ.</p>
<p class="endsection">Meghiyavaggo catuttho.</p>
<blockquote class="uddanagatha">
<p><a class="sc" id="5"></a><a class="ms" id="p_18Ud_350"></a><span class="var" title="meghiyaṃ uddhataṃ gopālaṃ (bj)" id="note177">Meghiyo uddhatā gopālo</span>,<br>
<span class="var" title="juṇhaṃ (bj, mr) | juṇhā (si, s1-3, pts1)" id="note178">yakkho</span> nāgena pañcamaṃ;<br>
Piṇḍolo sāriputto ca,<br>
sundarī bhavati aṭṭhamaṃ;<br>
Upaseno vaṅgantaputto,<br>
sāriputto ca te dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Meghiyavagga</span> <span class="hidden">Sāri­putta­u­pasa­ma­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>