<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ud5.10">
<article>
<div class="hgroup">
<p class="division">Udāna 5.10</p>
<h1><span class="var" title="panthakasuttaṃ (bj)" id="note227">Cūḷa­pantha­ka­sutta</span></h1>
</div>
<p><a class="sc" id="1"></a><a class="ms" id="p_18Ud_449"></a><a class="msdiv" id="msdiv50"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena āyasmā <span class="var" title="cullapanthako (bj) | cūlapanthako (pts1)" id="note228">cūḷapanthako</span> bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</p>
<p><a class="sc" id="2"></a><a class="ms" id="p_18Ud_450"></a>Addasā kho bhagavā āyasmantaṃ cūḷapanthakaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</p>
<p><a class="sc" id="3"></a><a class="ms" id="p_18Ud_451"></a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="4"></a><a class="verse-num-sc" id="verse-num-sc63"></a><a class="ms" id="p_18Ud_452"></a>“Ṭhitena kāyena ṭhitena cetasā,<a class="brnum" id="br61"></a><br>
Tiṭṭhaṃ nisinno uda vā sayāno;<br>
<span class="var" title="evaṃ (mr)" id="note229">Etaṃ</span> satiṃ bhikkhu adhiṭṭhahāno,<br>
Labhetha pubbāpariyaṃ visesaṃ;<br>
Laddhāna pubbāpariyaṃ visesaṃ,<br>
Adassanaṃ maccurājassa gacche”ti.</p>
</blockquote>
<p class="endsection">Dasamaṃ.</p>
<p class="endsection">Soṇavaggo pañcamo.</p>
<blockquote class="uddanagatha">
<p><a class="sc" id="5"></a><a class="ms" id="p_18Ud_456"></a>Piyo appāyukā kuṭṭhī,<br>
kumārakā uposatho;<br>
Soṇo ca revato bhedo,<br>
<span class="var" title="saddhāya (bj) | saddāyamānā (pts1)" id="note231">sadhāya</span> panthakena cāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Soṇavagga</span> <span class="hidden">Cūḷa­pantha­ka­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>