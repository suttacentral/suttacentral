<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="ud6.3">
<article>
<div class="hgroup">
<p class="division">Udāna 6.3</p>
<h1><span class="var" title="pacca­vek­kha­na­suttaṃ (bj)" id="note258">Pacca­vek­kha­ṇa­sutta</span></h1>
</div>
<p><a class="sc" id="1"></a><a class="ms" id="p_18Ud_486"></a><a class="msdiv" id="msdiv53"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena bhagavā attano aneke pāpake akusale dhamme pahīne pacca­vek­kha­māno nisinno hoti, aneke ca kusale dhamme bhāva­nā­pāri­pūriṃ gate.</p>
<p><a class="sc" id="2"></a><a class="ms" id="p_18Ud_487"></a>Atha kho bhagavā <span class="var" title=" etamatthaṃ viditvā (sī1, ka-ma), ... bhāvanāya pāripūrigate (syā1-3), ... bhāvanāya pāripūrikate (pā1)" id="note259">attano aneke pāpake akusale dhamme pahīne viditvā aneke ca kusale dhamme bhāva­nā­pāri­pūriṃ gate</span> tāyaṃ velāyaṃ imaṃ udānaṃ udānesi:</p>
<blockquote class="gatha">
<p><a class="sc" id="3"></a><a class="verse-num-sc" id="verse-num-sc66"></a><a class="ms" id="p_18Ud_488"></a>“Ahu pubbe tadā nāhu,<a class="brnum" id="br64"></a><br>
nāhu pubbe tadā ahu;<br>
Na cāhu na ca bhavissati,<br>
na cetarahi vijjatī”ti.</p>
</blockquote>
<p class="endsection">Tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Jaccandhavagga</span> <span class="hidden">Pacca­vek­kha­ṇa­sutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
 
</div>
</body>
</html>