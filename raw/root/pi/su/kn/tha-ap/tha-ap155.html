<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap155">
<article>
<div class="hgroup">
<p class="division">Therāpadāna</p>
<p>Bandhu­jīvaka­vagga</p>
<h1>3. Vīthi­sammaj­jakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.177"></a><a class="ms" id="p_20Ap1_2371"></a><a class="msdiv" id="msdiv15"></a>“Udentaṃ sataraṃsiṃva,<br>
<span class="var" title="sitaraṃsiṃva (si) | pītaraṃsīva (s2, s3, pts1)" id="note629">pītaraṃsiṃva</span> bhāṇumaṃ;<br>
Pannarase yathā candaṃ,<br>
niyyantaṃ lokanāyakaṃ.</p>
<p><a class="sc" id="2"></a><a class="ms" id="p_20Ap1_2372"></a><a class="msdiv" id="msdiv16"></a>Aṭṭha­saṭṭhi­sahas­sāni,<br>
sabbe khīṇāsavā ahuṃ;<br>
Parivāriṃsu sambuddhaṃ,<br>
dvipadindaṃ narāsabhaṃ.</p>
<p><a class="sc" id="3"></a><a class="ms" id="p_20Ap1_2373"></a><a class="msdiv" id="msdiv17"></a>Sammajjitvāna taṃ vīthiṃ,<br>
niyyante lokanāyake;<br>
Ussāpesiṃ dhajaṃ tattha,<br>
vippasannena cetasā.</p>
<p><a class="sc" id="4"></a><a class="ms" id="p_20Ap1_2374"></a><a class="msdiv" id="msdiv18"></a>Ekanavutito kappe,<br>
yaṃ dhajaṃ abhiropayiṃ;<br>
Duggatiṃ nābhijānāmi,<br>
dhaja­dā­nassi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2375"></a><a class="msdiv" id="msdiv19"></a>Ito catutthake kappe,<br>
rājāhosiṃ mahabbalo;<br>
Sabbākārena sampanno,<br>
sudhajo iti vissuto.</p>
<p><a class="sc" id="6"></a><a class="ms" id="p_20Ap1_2376"></a><a class="msdiv" id="msdiv20"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2377"></a>Itthaṃ sudaṃ āyasmā vīthi­sammaj­jako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2378"></a>Vīthi­sammaj­jakat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
