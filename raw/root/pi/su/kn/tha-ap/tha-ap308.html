<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap308">
<article>
<div class="hgroup">
<p class="division">Therāpadāna</p>
<p>Paduma­kesara­vagga</p>
<h1><span class="var" title="sam­pasā­dikat­the­rāpadā­naṃ (s2, s3)" id="note862">6 Sam­pasā­da­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3465"></a><a class="msdiv" id="msdiv24"></a>“‘Namo te buddha vīratthu,<br>
vippamuttosi sabbadhi;<br>
<span class="var" title="vyasanaṃ hi (bj)" id="note863">Byasanamhi</span> anuppatto,<br>
tassa me saraṇaṃ bhava’.</p>
<p><a class="sc" id="2"></a><a class="ms" id="p_20Ap1_3466"></a><a class="msdiv" id="msdiv25"></a>Siddhattho tassa byākāsi,<br>
loke appaṭipuggalo;<br>
‘Mahodadhisamo saṃgho,<br>
appameyyo anuttaro.</p>
<p><a class="sc" id="3"></a><a class="ms" id="p_20Ap1_3467"></a><a class="msdiv" id="msdiv26"></a>Tattha tvaṃ viraje khette,<br>
anan­taphala­dāyake;<br>
Saṃghe cittaṃ pasādetvā,<br>
<span class="var" title="subījaṃ cāpi (bj) | suvījaṃ vāpi (s2, s3) | sukhī bījañca (pts1)" id="note864">subījaṃ vāpa</span> ropaya’.</p>
<p><a class="sc" id="4"></a><a class="ms" id="p_20Ap1_3468"></a><a class="msdiv" id="msdiv27"></a>Idaṃ vatvāna sabbaññū,<br>
lokajeṭṭho narāsabho;<br>
Mameva anusāsitvā,<br>
vehāsaṃ nabhamuggami.</p>
<p><a class="sc" id="5"></a><a class="ms" id="p_20Ap1_3469"></a><a class="msdiv" id="msdiv28"></a>Aciraṃ gatamattamhi,<br>
sabbaññumhi narāsabhe;<br>
Maraṇaṃ samanuppatto,<br>
tusitaṃ upapajjahaṃ.</p>
<p><a class="sc" id="6"></a><a class="ms" id="p_20Ap1_3470"></a><a class="msdiv" id="msdiv29"></a>Tadāhaṃ viraje khette,<br>
anan­taphala­dāyake;<br>
Saṃghe cittaṃ pasādetvā,<br>
kappaṃ saggamhi modahaṃ.</p>
<p><a class="sc" id="7"></a><a class="ms" id="p_20Ap1_3471"></a><a class="msdiv" id="msdiv30"></a>Catunnavutito kappe,<br>
pasādamalabhiṃ tadā;<br>
Duggatiṃ nābhijānāmi,<br>
pasādassa idaṃ phalaṃ.</p>
<p><a class="sc" id="8"></a><a class="ms" id="p_20Ap1_3472"></a><a class="msdiv" id="msdiv31"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_3473"></a>Itthaṃ sudaṃ āyasmā <span class="var" title="sampasādiko (s2, s3, pts1)" id="note865">sampasādako</span> thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_3474"></a>Sam­pasā­da­kat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
