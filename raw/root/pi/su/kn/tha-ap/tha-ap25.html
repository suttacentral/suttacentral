<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap25">
<article>
<div class="hgroup">
<p class="division">Therāpadāna</p>
<p>Subhūtivagga</p>
<h1><span class="var" title="saraṇa­gamani­yat­the­rāpadā­naṃ (bj) | tīṇi­sara­ṇā­gamani­yat­the­rāpadā­naṃ (s2, s3, pts1)" id="note258">3 Tisara­ṇa­gamani­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_969"></a><a class="msdiv" id="msdiv106"></a>“Nagare <span class="var" title="bandhumatiyā (aṭṭha.)" id="note259">candavatiyā</span>,<br>
<span class="var" title="mātupaṭṭhāyako (bj, pts1) | mātupaṭṭhānako (s2, s3)" id="note260">mātuupaṭṭhāko</span> ahuṃ;<br>
Andhā mātā pitā mayhaṃ,<br>
te posemi ahaṃ tadā.</p>
<p><a class="sc" id="2"></a><a class="ms" id="p_20Ap1_970"></a><a class="msdiv" id="msdiv107"></a>Rahogato nisīditvā,<br>
evaṃ cintesahaṃ tadā;<br>
Posento mātāpitaro,<br>
pabbajjaṃ na labhāmahaṃ.</p>
<p><a class="sc" id="3"></a><a class="ms" id="p_20Ap1_971"></a><a class="msdiv" id="msdiv108"></a><span class="var" title="tamandha­kā­ra­pihitā (bj, s2, s3) | tamandha­kā­rā­pihitā (pts1)" id="note261">Mahandha­kā­ra­pihitā</span>,<br>
tividhaggīhi ḍayhare;<br>
Etādise <span class="var" title="bhaye (bj, pts1)" id="note262">bhave</span> jāte,<br>
natthi koci vināyako.</p>
<p><a class="sc" id="4"></a><a class="ms" id="p_20Ap1_972"></a><a class="msdiv" id="msdiv109"></a>Buddho loke samuppanno,<br>
<span class="var" title="dippeti (bj) | dibbati (mr)" id="note263">dippati</span> dāni <span class="var" title="jinasāsanaṃ (bj, pts1)" id="note264">sāsanaṃ</span>;<br>
Sakkā uddharituṃ attā,<br>
puññakāmena jantunā.</p>
<p><a class="sc" id="5"></a><a class="ms" id="p_20Ap1_973"></a><a class="msdiv" id="msdiv110"></a>Uggayha tīṇi saraṇe,<br>
paripuṇṇāni gopayiṃ;<br>
Tena kammena sukatena,<br>
paṭimokkhāmi duggatiṃ.</p>
<p><a class="sc" id="6"></a><a class="ms" id="p_20Ap1_974"></a><a class="msdiv" id="msdiv111"></a>Nisabho nāma samaṇo,<br>
buddhassa aggasāvako;<br>
Tamahaṃ upagantvāna,<br>
saraṇagamanaṃ gahiṃ.</p>
<p><a class="sc" id="7"></a><a class="ms" id="p_20Ap1_975"></a><a class="msdiv" id="msdiv112"></a>Vassa­sata­sahas­sāni,<br>
āyu vijjati tāvade;<br>
Tāvatā saraṇagamanaṃ,<br>
paripuṇṇaṃ agopayiṃ.</p>
<p><a class="sc" id="8"></a><a class="ms" id="p_20Ap1_976"></a><a class="msdiv" id="msdiv113"></a>Carime vattamānamhi,<br>
saraṇaṃ taṃ anussariṃ;<br>
Tena kammena sukatena,<br>
tāvatiṃsaṃ agacchahaṃ.</p>
<p><a class="sc" id="9"></a><a class="ms" id="p_20Ap1_977"></a><a class="msdiv" id="msdiv114"></a>Devalokagato santo,<br>
puñña­kamma­sa­māhito;<br>
<span class="var" title="yaṃ yaṃ desaṃ (s2, s3)" id="note265">Yaṃ desaṃ</span> <span class="var" title="upagacchāmi (bj)" id="note266">upapajjāmi</span>,<br>
aṭṭha hetū labhāmahaṃ.</p>
<p><a class="sc" id="10"></a><a class="pts" id="pts1.75"></a><a class="ms" id="p_20Ap1_978"></a><a class="msdiv" id="msdiv115"></a>Disāsu pūjito homi,<br>
tikkhapañño bhavāmahaṃ;<br>
Sabbe devānuvattanti,<br>
amitabhogaṃ labhāmahaṃ.</p>
<p><a class="sc" id="11"></a><a class="ms" id="p_20Ap1_979"></a><a class="msdiv" id="msdiv116"></a>Suvaṇṇavaṇṇo sabbattha,<br>
paṭikanto bhavāmahaṃ;<br>
Mittānaṃ acalo homi,<br>
yaso abbhuggato mamaṃ.</p>
<p><a class="sc" id="12"></a><a class="ms" id="p_20Ap1_980"></a><a class="msdiv" id="msdiv117"></a>Asītikkhattu devindo,<br>
devaraj­ja­makāra­yiṃ;<br>
Dibbasukhaṃ anubhaviṃ,<br>
accharāhi purakkhato.</p>
<p><a class="sc" id="13"></a><a class="ms" id="p_20Ap1_981"></a><a class="msdiv" id="msdiv118"></a>Pañca­satta­tik­khat­tuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="14"></a><a class="ms" id="p_20Ap1_982"></a><a class="msdiv" id="msdiv119"></a>Pacchime bhave sampatte,<br>
puñña­kamma­sa­māhito;<br>
Pure sāvatthiyaṃ jāto,<br>
mahāsāle suaḍḍhake.</p>
<p><a class="sc" id="15"></a><a class="ms" id="p_20Ap1_983"></a><a class="msdiv" id="msdiv120"></a>Nagarā nikkhamitvāna,<br>
dārakehi purakkhato;<br>
<span class="var" title="hāsa­khiḍḍā­samaṃ­gīnaṃ (bj) | sāyaṃ khiḍḍā­samaṅ­gī­haṃ (s2, s3) | sahas­sa­khiḍḍa­samaṅ­gī­haṃ (pts1)" id="note267">Hasa­khiḍḍa­samaṅ­gī­haṃ</span>,<br>
saṃghārāmaṃ upāgamiṃ.</p>
<p><a class="sc" id="16"></a><a class="ms" id="p_20Ap1_984"></a><a class="msdiv" id="msdiv121"></a><span class="var" title="tatthaddasāhaṃ (mr)" id="note268">Tatthaddasāsiṃ</span> samaṇaṃ,<br>
vippamuttaṃ nirūpadhiṃ;<br>
So me dhammamadesesi,<br>
saraṇañca adāsi me.</p>
<p><a class="sc" id="17"></a><a class="ms" id="p_20Ap1_985"></a><a class="msdiv" id="msdiv122"></a>Sohaṃ sutvāna saraṇaṃ,<br>
saraṇaṃ me anussariṃ;<br>
Ekāsane nisīditvā,<br>
arahat­ta­ma­pāpuṇiṃ.</p>
<p><a class="sc" id="18"></a><a class="ms" id="p_20Ap1_986"></a><a class="msdiv" id="msdiv123"></a>Jātiyā sattame vasse,<br>
arahat­ta­ma­pāpuṇiṃ;<br>
Upasampādayi buddho,<br>
guṇamaññāya cakkhumā.</p>
<p><a class="sc" id="19"></a><a class="ms" id="p_20Ap1_987"></a><a class="msdiv" id="msdiv124"></a>Aparimeyye ito kappe,<br>
saraṇāni agacchahaṃ;<br>
Tato me sukataṃ kammaṃ,<br>
phalaṃ dassesi me idha.</p>
<p><a class="sc" id="20"></a><a class="ms" id="p_20Ap1_988"></a><a class="msdiv" id="msdiv125"></a>Sugopitaṃ me saraṇaṃ,<br>
mānasaṃ suppaṇīhitaṃ;<br>
Anubhotvā yasaṃ sabbaṃ,<br>
pattomhi acalaṃ padaṃ.</p>
<p><a class="sc" id="21"></a><a class="ms" id="p_20Ap1_989"></a><a class="msdiv" id="msdiv126"></a>Yesaṃ sotā­vadhānat­thi,<br>
suṇotha mama bhāsato;<br>
<span class="var" title="atthaṃ (s2, s3, pts1)" id="note269">Ahaṃ</span> vo kathayissāmi,<br>
sāmaṃ diṭṭhaṃ padaṃ mama.</p>
<p><a class="sc" id="22"></a><a class="ms" id="p_20Ap1_990"></a><a class="msdiv" id="msdiv127"></a>‘Buddho loke samuppanno,<br>
vattate jinasāsanaṃ;<br>
Amatā vāditā bherī,<br>
­sokasal­la­vinodanā.</p>
<p><a class="sc" id="23"></a><a class="ms" id="p_20Ap1_991"></a><a class="msdiv" id="msdiv128"></a>Yathāsakena thāmena,<br>
puññakkhette anuttare;<br>
Adhikāraṃ kareyyātha,<br>
passayissatha nibbutiṃ.</p>
<p><a class="sc" id="24"></a><a class="ms" id="p_20Ap1_992"></a><a class="msdiv" id="msdiv129"></a>Paggayha tīṇi saraṇe,<br>
pañcasīlāni gopiya;<br>
Buddhe cittaṃ pasādetvā,<br>
dukkhassantaṃ karissatha.</p>
<p><a class="sc" id="25"></a><a class="pts" id="pts1.76"></a><a class="ms" id="p_20Ap1_993"></a><a class="msdiv" id="msdiv130"></a><span class="var" title="mamopamaṃ karitvāna (bj, s2, s3, pts1)" id="note270">Sammā dhammaṃ bhāvetvāna</span>,<br>
Sīlāni parigopiya;<br>
Aciraṃ arahattaṃ vo,<br>
Sabbepi pāpuṇissatha.</p>
<p><a class="sc" id="26"></a><a class="ms" id="p_20Ap1_994"></a><a class="msdiv" id="msdiv131"></a>Tevijjo iddhipattomhi,<br>
ceto­pariya­kovido;<br>
Sāvako te mahāvīra,<br>
<span class="var" title="caraṇe (bj, s2, s3) | saraṇe (pts1)" id="note271">saraṇo</span> vandati satthuno’.</p>
<p><a class="sc" id="27"></a><a class="ms" id="p_20Ap1_995"></a><a class="msdiv" id="msdiv132"></a>Aparimeyye ito kappe,<br>
saraṇaṃ buddhassa gacchahaṃ;<br>
Duggatiṃ nābhijānāmi,<br>
saraṇaṃ gamane phalaṃ.</p>
<p><a class="sc" id="28"></a><a class="ms" id="p_20Ap1_996"></a><a class="msdiv" id="msdiv133"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="29"></a><a class="ms" id="p_20Ap1_997"></a>Itthaṃ sudaṃ āyasmā <span class="var" title="tīṇi­sara­ṇā­gamaniyo (s2, s3)" id="note272">tisara­ṇa­gamaniyo</span> thero imā gāthāyo abhāsitthāti.</p>
<p class="endsutta"><a class="sc" id="30"></a><a class="ms" id="p_20Ap1_998"></a>Tisara­ṇa­gamani­yat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
