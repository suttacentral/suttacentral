<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap277">
<article>
<div class="hgroup">
<p class="division">Therāpadāna</p>
<p>Suvaṇ­ṇa­bibboha­navagga</p>
<h1><span class="var" title="ekañjali­yat­the­rāpadā­naṃ (bj, s2, s3, pts1)" id="note819">5 Ekañjali­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3249"></a><a class="msdiv" id="msdiv19"></a>“Udumbare vasantassa,<br>
niyate paṇṇasanthare;<br>
Vutthokāso mayā dinno,<br>
samaṇassa mahesino.</p>
<p><a class="sc" id="2"></a><a class="ms" id="p_20Ap1_3250"></a><a class="msdiv" id="msdiv20"></a>Tissassa dvipadindassa,<br>
lokanāthassa tādino;<br>
Añjaliṃ paggahetvāna,<br>
santhariṃ puppha­san­tha­raṃ.</p>
<p><a class="sc" id="3"></a><a class="ms" id="p_20Ap1_3251"></a><a class="msdiv" id="msdiv21"></a>Dvenavute ito kappe,<br>
yaṃ kariṃ puppha­san­tha­raṃ;<br>
Duggatiṃ nābhijānāmi,<br>
santharassa idaṃ phalaṃ.</p>
<p><a class="sc" id="4"></a><a class="ms" id="p_20Ap1_3252"></a><a class="msdiv" id="msdiv22"></a>Ito ­cudda­sa­kappamhi,<br>
ahosiṃ manujādhipo;<br>
Ekaañjaliko nāma,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_3253"></a><a class="msdiv" id="msdiv23"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_3254"></a>Itthaṃ sudaṃ āyasmā <span class="var" title="ekañjaliyo (bj, s2, s3, pts1)" id="note820">ekañjaliko</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3255"></a>Ekañjali­kat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
