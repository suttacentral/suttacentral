<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap189">
<article>
<div class="hgroup">
<p class="division">Therāpadāna</p>
<p>Kuṭaja­pupphi­yavagga</p>
<h1>7. Eka­cinti­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2626"></a><a class="msdiv" id="msdiv34"></a>“Yadā <span class="var" title="devā (mr)" id="note673">devo</span> devakāyā,<br>
<span class="var" title="cavanti (mr)" id="note674">cavate</span> āyusaṅkhayā;<br>
Tayo saddā niccharanti,<br>
devānaṃ anumodataṃ.</p>
<p><a class="sc" id="2"></a><a class="ms" id="p_20Ap1_2627"></a><a class="msdiv" id="msdiv35"></a>‘Ito bho sugatiṃ gaccha,<br>
manussānaṃ sahabyataṃ;<br>
Manussabhūto saddhamme,<br>
labha saddhaṃ anuttaraṃ.</p>
<p><a class="sc" id="3"></a><a class="ms" id="p_20Ap1_2628"></a><a class="msdiv" id="msdiv36"></a>Sā te saddhā niviṭṭhāssa,<br>
mūlajātā patiṭṭhitā;<br>
Yāvajīvaṃ asaṃhīrā,<br>
saddhamme suppavedite.</p>
<p><a class="sc" id="4"></a><a class="pts" id="pts1.195"></a><a class="ms" id="p_20Ap1_2629"></a><a class="msdiv" id="msdiv37"></a>Kāyena kusalaṃ katvā,<br>
vācāya kusalaṃ bahuṃ;<br>
Manasā kusalaṃ katvā,<br>
<span class="var" title="avyāpajjhaṃ (bj) | abyāpajjhaṃ (s2, s3, pts1) | appamāṇaṃ (^it83#1 [Pañca­pubba­nimitta­sutta])" id="note675">abyāpajjaṃ</span> nirūpadhiṃ.</p>
<p><a class="sc" id="5"></a><a class="ms" id="p_20Ap1_2630"></a><a class="msdiv" id="msdiv38"></a>Tato opadhikaṃ puññaṃ,<br>
katvā dānena taṃ bahuṃ;<br>
Aññepi macce saddhamme,<br>
brahmacariye nivesaya’.</p>
<p><a class="sc" id="6"></a><a class="ms" id="p_20Ap1_2631"></a><a class="msdiv" id="msdiv39"></a>Imāya anukampāya,<br>
devā devaṃ yadā vidū;<br>
Cavantaṃ anumodanti,<br>
ehi <span class="var" title="devapuraṃ puna (bj)" id="note676">deva punappunaṃ</span>.</p>
<p><a class="sc" id="7"></a><a class="ms" id="p_20Ap1_2632"></a><a class="msdiv" id="msdiv40"></a><span class="var" title="saṃviggohaṃ (s2, s3) | saṃviggomhi (pts1)" id="note677">Saṃvego me</span> tadā āsi,<br>
devasaṅghe samāgate;<br>
Kaṃ su nāma ahaṃ yoniṃ,<br>
gamissāmi ito cuto.</p>
<p><a class="sc" id="8"></a><a class="ms" id="p_20Ap1_2633"></a><a class="msdiv" id="msdiv41"></a>Mama saṃvegamaññāya,<br>
samaṇo bhāvitindriyo;<br>
Mamuddha­ri­tukāmo so,<br>
āgacchi mama santikaṃ.</p>
<p><a class="sc" id="9"></a><a class="ms" id="p_20Ap1_2634"></a><a class="msdiv" id="msdiv42"></a>Sumano nāma nāmena,<br>
padu­muttara­sāvako;<br>
Attha­dham­mā­nusā­sitvā,<br>
saṃvejesi mamaṃ tadā.</p>
<p><a class="sc" id="10"></a><a class="ms" id="p_20Ap1_2635"></a><a class="msdiv" id="msdiv43"></a>Tassāhaṃ vacanaṃ sutvā,<br>
buddhe cittaṃ pasādayiṃ;<br>
Taṃ dhīraṃ abhivādetvā,<br>
tattha kālaṅkato ahaṃ.</p>
<p><a class="sc" id="11"></a><a class="ms" id="p_20Ap1_2636"></a><a class="msdiv" id="msdiv44"></a>Upapajjiṃ sa tattheva,<br>
sukkamūlena codito;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="12"></a><a class="ms" id="p_20Ap1_2637"></a><a class="msdiv" id="msdiv45"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="13"></a><a class="ms" id="p_20Ap1_2638"></a>Itthaṃ sudaṃ āyasmā ekacintiko thero imā gāthāyo abhāsitthāti.</p>
<p class="endsutta"><a class="sc" id="14"></a><a class="ms" id="p_20Ap1_2639"></a>Eka­cinti­kat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
