<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap312">
<article>
<div class="hgroup">
<p class="division">Therāpadāna</p>
<p>Paduma­kesara­vagga</p>
<h1>10. ­Pabbhā­ra­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3496"></a><a class="msdiv" id="msdiv47"></a>“Piyadassino bhagavato,<br>
pabbhāro sodhito mayā;<br>
Ghaṭakañca upaṭṭhāsiṃ,<br>
paribhogāya tādino.</p>
<p><a class="sc" id="2"></a><a class="ms" id="p_20Ap1_3497"></a><a class="msdiv" id="msdiv48"></a>Taṃ me buddho viyākāsi,<br>
piyadassī mahāmuni;<br>
Sahassakaṇḍo <span class="var" title="satageṇḍu (s2, s3, pts1, mr)" id="note869">satabheṇḍu</span>,<br>
dhajālu haritāmayo.</p>
<p><a class="sc" id="3"></a><a class="ms" id="p_20Ap1_3498"></a><a class="msdiv" id="msdiv49"></a>Nibbattissati so yūpo,<br>
ratanañca anappakaṃ;<br>
Pabbhāradānaṃ datvāna,<br>
kappaṃ saggamhi modahaṃ.</p>
<p><a class="sc" id="4"></a><a class="ms" id="p_20Ap1_3499"></a><a class="msdiv" id="msdiv50"></a>Ito bāt­tiṃ­sakappamhi,<br>
susuddho nāma khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_3500"></a><a class="msdiv" id="msdiv51"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2763)</p>
</blockquote>
<p><a class="sc" id="6"></a><a class="ms" id="p_20Ap1_3501"></a>Itthaṃ sudaṃ āyasmā pabbhāradāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3502"></a>­Pabbhā­ra­dāyakat­theras­sāpadā­naṃ dasamaṃ.</p>
<p class="endsection"><a class="sc" id="8"></a><a class="ms" id="p_20Ap1_3503"></a><span class="var" title="paduma­kesari­yavaggo (bj, pts1)" id="note870">Paduma­kesara­vaggo</span> ekatiṃsatimo.</p>
<p class="endsection summary"><a class="sc" id="9"></a><a class="ms" id="p_20Ap1_3504"></a>Tassuddānaṃ</p>
<blockquote class="uddanagatha">
<p><a class="sc" id="10"></a><a class="ms" id="p_20Ap1_3505"></a>Kesaraṃ gandhamannañca,<br>
dhammasaññī phalena ca;<br>
Pasādārāmadāyī ca,<br>
lepako buddhasaññako;<br>
Pabbhārado ca gāthāyo,<br>
ekapaññāsa kittitā.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
