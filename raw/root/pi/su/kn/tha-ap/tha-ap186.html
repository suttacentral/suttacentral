<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap186">
<article>
<div class="hgroup">
<p class="division">Therāpadāna</p>
<p>Kuṭaja­pupphi­yavagga</p>
<h1>4. Pañca­hatthi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.193"></a><a class="ms" id="p_20Ap1_2604"></a><a class="msdiv" id="msdiv18"></a>“Tisso nāmāsi bhagavā,<br>
lokajeṭṭho narāsabho;<br>
Purakkhato sāvakehi,<br>
rathiyaṃ paṭipajjatha.</p>
<p><a class="sc" id="2"></a><a class="ms" id="p_20Ap1_2605"></a><a class="msdiv" id="msdiv19"></a>Pañca uppalahatthā ca,<br>
cāturā ṭhapitā mayā;<br>
Āhutiṃ dātukāmohaṃ,<br>
<span class="var" title="puttomhi hitasiddhiyā (s2, s3) | mūgomhi vata siddhiyā (pts1)" id="note663">paggaṇhiṃ vatasiddhiyā</span>.</p>
<p><a class="sc" id="3"></a><a class="ms" id="p_20Ap1_2606"></a><a class="msdiv" id="msdiv20"></a>Suvaṇṇavaṇṇaṃ sambuddhaṃ,<br>
Gacchantaṃ antarāpaṇe;<br>
<span class="var" title="­buddha­raṃ­syā­bhi­phuṭṭhomhi (bj) | buddharaṃsīhi phuṭṭhomhi (s2, s3) | ­buddha­raṃ­sā­bhi­ghuṭṭhomhi (pts1) | ­buddha­raṃ­sā­bhi­ghuṭṭhosmi (mr)" id="note664">Buddharaṃsīhi phuṭṭhosmi</span>,<br>
Pūjesiṃ dvipaduttamaṃ.</p>
<p><a class="sc" id="4"></a><a class="ms" id="p_20Ap1_2607"></a><a class="msdiv" id="msdiv21"></a>Dvenavute ito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2608"></a><a class="msdiv" id="msdiv22"></a>Ito terasakappamhi,<br>
pañca susabhasammatā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_2609"></a><a class="msdiv" id="msdiv23"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2610"></a>Itthaṃ sudaṃ āyasmā pañcahatthiyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2611"></a>Pañca­hatthi­yat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
