<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap320">
<article>
<div class="hgroup">
<p class="division">Therāpadāna</p>
<p>Ārak­kha­dāyaka­vagga</p>
<h1>8. Tiraṃsi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3558"></a><a class="msdiv" id="msdiv39"></a>“Kesariṃ abhijātaṃva,<br>
aggik­khan­dhaṃva pabbate;<br>
<span class="var" title="disāsinnaṃ (s2, s3) | nivāsentaṃ (mr)" id="note881">Obhāsentaṃ disā sabbā</span>,<br>
siddhatthaṃ pabbatantare.</p>
<p><a class="sc" id="2"></a><a class="ms" id="p_20Ap1_3559"></a><a class="msdiv" id="msdiv40"></a>Sūriyassa ca ālokaṃ,<br>
candālokaṃ tatheva ca;<br>
Buddhālokañca disvāna,<br>
vitti me udapajjatha.</p>
<p><a class="sc" id="3"></a><a class="ms" id="p_20Ap1_3560"></a><a class="msdiv" id="msdiv41"></a>Tayo āloke disvāna,<br>
<span class="var" title="buddhañca (bj) | disvāna (s2, s3, pts1)" id="note882">sambuddhaṃ</span> sāvakuttamaṃ;<br>
Ekaṃsaṃ ajinaṃ katvā,<br>
santhaviṃ lokanāyakaṃ.</p>
<p><a class="sc" id="4"></a><a class="ms" id="p_20Ap1_3561"></a><a class="msdiv" id="msdiv42"></a>Tayo hi ālokakarā,<br>
loke lokatamonudā;<br>
Cando ca sūriyo cāpi,<br>
buddho ca lokanāyako.</p>
<p><a class="sc" id="5"></a><a class="ms" id="p_20Ap1_3562"></a><a class="msdiv" id="msdiv43"></a>Opammaṃ upadassetvā,<br>
kittito me mahāmuni;<br>
Buddhassa vaṇṇaṃ kittetvā,<br>
kappaṃ saggamhi modahaṃ.</p>
<p><a class="sc" id="6"></a><a class="ms" id="p_20Ap1_3563"></a><a class="msdiv" id="msdiv44"></a>Catunnavutito kappe,<br>
yaṃ ­buddha­ma­bhi­kit­tayiṃ;<br>
Duggatiṃ nābhijānāmi,<br>
kittanāya idaṃ phalaṃ.</p>
<p><a class="sc" id="7"></a><a class="pts" id="pts1.257"></a><a class="ms" id="p_20Ap1_3564"></a><a class="msdiv" id="msdiv45"></a>Ekasaṭṭhimhito kappe,<br>
eko ñāṇadharo ahu;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="8"></a><a class="ms" id="p_20Ap1_3565"></a><a class="msdiv" id="msdiv46"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_3566"></a>Itthaṃ sudaṃ āyasmā tiraṃsiyo thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_3567"></a>Tiraṃsi­yat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
