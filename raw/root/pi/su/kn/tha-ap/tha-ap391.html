<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap391">
<article>
<div class="hgroup">
<p class="division">Therāpadāna</p>
<p>Ava­ṭaphala­vagga</p>
<h1><span class="var" title="soṇa­koṭi­visat­the­rāpadā­naṃ (s2, s3)" id="note1023">9 Soṇa­koṭi­vīsat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.298"></a><a class="ms" id="p_20Ap1_4241"></a><a class="msdiv" id="msdiv49"></a>“Vipassino pāvacane,<br>
ekaṃ leṇaṃ mayā kataṃ;<br>
Cātuddisassa saṃghassa,<br>
bandhu­mā­rāja­dhāniyā.</p>
<p><a class="sc" id="2"></a><a class="ms" id="p_20Ap1_4242"></a><a class="msdiv" id="msdiv50"></a>Dussehi bhūmiṃ leṇassa,<br>
santharitvā pariccajiṃ;<br>
Udaggacitto sumano,<br>
akāsiṃ paṇidhiṃ tadā.</p>
<p><a class="sc" id="3"></a><a class="ms" id="p_20Ap1_4243"></a><a class="msdiv" id="msdiv51"></a>Ārādhayeyyaṃ sambuddhaṃ,<br>
pabbajjañca labheyyahaṃ;<br>
Anuttarañca nibbānaṃ,<br>
phuseyyaṃ santimuttamaṃ.</p>
<p><a class="sc" id="4"></a><a class="ms" id="p_20Ap1_4244"></a><a class="msdiv" id="msdiv52"></a>Teneva sukkamūlena,<br>
<span class="var" title="kappaṃ (bj, pts1) | kappa (mr)" id="note1024">kappe</span> navuti saṃsariṃ;<br>
Devabhūto manusso ca,<br>
katapuñño virocahaṃ.</p>
<p><a class="sc" id="5"></a><a class="ms" id="p_20Ap1_4245"></a><a class="msdiv" id="msdiv53"></a>Tato kammāvasesena,<br>
idha pacchimake bhave;<br>
Campāyaṃ aggaseṭṭhissa,<br>
jātomhi ekaputtako.</p>
<p><a class="sc" id="6"></a><a class="ms" id="p_20Ap1_4246"></a><a class="msdiv" id="msdiv54"></a>Jātamattassa me sutvā,<br>
pitu chando ayaṃ ahu;<br>
Dadāmahaṃ kumārassa,<br>
vīsakoṭī anūnakā.</p>
<p><a class="sc" id="7"></a><a class="ms" id="p_20Ap1_4247"></a><a class="msdiv" id="msdiv55"></a>Caturaṅgulā ca me lomā,<br>
jātā pādatale ubho;<br>
Sukhumā mudusamphassā,<br>
tūlāpicusamā subhā.</p>
<p><a class="sc" id="8"></a><a class="ms" id="p_20Ap1_4248"></a><a class="msdiv" id="msdiv56"></a>Atītā navuti kappā,<br>
ayaṃ eko ca uttari;<br>
Nābhijānāmi nikkhitte,<br>
pāde bhūmyā asanthate.</p>
<p><a class="sc" id="9"></a><a class="ms" id="p_20Ap1_4249"></a><a class="msdiv" id="msdiv57"></a>Ārādhito me sambuddho,<br>
pabbajiṃ anagāriyaṃ;<br>
Arahattañca me pattaṃ,<br>
sītibhūtomhi nibbuto.</p>
<p><a class="sc" id="10"></a><a class="ms" id="p_20Ap1_4250"></a><a class="msdiv" id="msdiv58"></a>Aggo ārad­dha­vīriyā­naṃ,<br>
niddiṭṭho sabbadassinā;<br>
Khīṇāsavomhi arahā,<br>
chaḷabhiñño mahiddhiko.</p>
<p><a class="sc" id="11"></a><a class="ms" id="p_20Ap1_4251"></a><a class="msdiv" id="msdiv59"></a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
leṇadānassidaṃ phalaṃ.</p>
<p><a class="sc" id="12"></a><a class="ms" id="p_20Ap1_4252"></a><a class="msdiv" id="msdiv60"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="13"></a><a class="ms" id="p_20Ap1_4253"></a><a class="msdiv" id="msdiv61"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="14"></a><a class="ms" id="p_20Ap1_4254"></a><a class="msdiv" id="msdiv62"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
<p><a class="sc" id="15"></a><a class="ms" id="p_20Ap1_4255"></a><a class="msdiv" id="msdiv63"></a>Thero <span class="var" title="koṭiviso (bj, s2, s3, pts1, mr) | koḷiviso (aññaṭṭhānesu)" id="note1025">koṭivīso</span> soṇo,<br>
­bhik­khu­saṃ­ghassa aggato;<br>
Pañhaṃ puṭṭho viyākāsi,<br>
anotatte mahāsareti.</p>
</blockquote>
<p><a class="sc" id="16"></a><a class="ms" id="p_20Ap1_4256"></a>Itthaṃ sudaṃ <span class="var" title="soṇo koṭiviso (s2, s3)" id="note1026">āyasmā soṇo koṭivīso</span> thero imā gāthāyo abhāsitthāti.</p>
<p class="endsutta"><a class="sc" id="17"></a><a class="ms" id="p_20Ap1_4257"></a>Soṇa­koṭi­vīsat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
