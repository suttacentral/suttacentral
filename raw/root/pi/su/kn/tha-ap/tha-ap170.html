<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap170">
<article>
<div class="hgroup">
<p class="division">Therāpadāna</p>
<p>Supāri­cari­ya­vagga</p>
<h1>8. ­Dussadā­yakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.185"></a><a class="ms" id="p_20Ap1_2484"></a><a class="msdiv" id="msdiv38"></a>“Tivarāyaṃ pure ramme,<br>
<span class="var" title="rājaputto ahaṃ (bj, s2, s3, pts1)" id="note647">rājaputtosahaṃ</span> tadā;<br>
Paṇṇākāraṃ labhitvāna,<br>
upasan­tas­sadāsa­haṃ.</p>
<p><a class="sc" id="2"></a><a class="ms" id="p_20Ap1_2485"></a><a class="msdiv" id="msdiv39"></a>Adhivāsesi bhagavā,<br>
<span class="var" title="navaṃ (mr)" id="note648">vatthaṃ</span> hatthena āmasi;<br>
Siddhattho adhivāsetvā,<br>
vehāsaṃ nabhamuggami.</p>
<p><a class="sc" id="3"></a><a class="ms" id="p_20Ap1_2486"></a><a class="msdiv" id="msdiv40"></a>Buddhassa gacchamānassa,<br>
dussā dhāvanti pacchato;<br>
Tattha cittaṃ pasādesiṃ,<br>
buddho no aggapuggalo.</p>
<p><a class="sc" id="4"></a><a class="ms" id="p_20Ap1_2487"></a><a class="msdiv" id="msdiv41"></a>Catunnavutito kappe,<br>
yaṃ dussamadadiṃ tadā;<br>
Duggatiṃ nābhijānāmi,<br>
dus­sadānas­sidaṃ phalaṃ.</p>
<p><a class="sc" id="5"></a><a class="ms" id="p_20Ap1_2488"></a><a class="msdiv" id="msdiv42"></a>Satta­saṭṭhim­hito kappe,<br>
cakkavattī tadā ahuṃ;<br>
Parisuddhoti nāmena,<br>
manujindo mahabbalo.</p>
<p><a class="sc" id="6"></a><a class="ms" id="p_20Ap1_2489"></a><a class="msdiv" id="msdiv43"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2490"></a>Itthaṃ sudaṃ āyasmā dussadāyako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2491"></a>­Dussadā­yakat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
