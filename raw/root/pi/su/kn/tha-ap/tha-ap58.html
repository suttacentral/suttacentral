<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap58">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>6. Sapari­vārā­sanat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1428"></a><a class="msdiv" id="msdiv43"></a>“Padu­muttara­buddhassa,<br>
piṇḍapātaṃ adāsahaṃ;<br>
Gantvā <span class="var" title="taṃ bhojanaṭṭhānaṃ (bj, pts1) | kiliṭ­ṭha­kaṭṭhā­naṃ (s2, s3)" id="note400">kiliṭṭhakaṃ ṭhānaṃ</span>,<br>
mallikāhi <span class="var" title="parikkhipiṃ (bj) | parikkhittaṃ (pts1)" id="note401">parikkhitaṃ</span>.</p>
<p><a class="sc" id="2"></a><a class="ms" id="p_20Ap1_1429"></a><a class="msdiv" id="msdiv44"></a>Tamhāsanamhi āsīno,<br>
buddho lokagganāyako;<br>
Akittayi piṇḍapātaṃ,<br>
ujubhūto samāhito.</p>
<p><a class="sc" id="3"></a><a class="ms" id="p_20Ap1_1430"></a><a class="msdiv" id="msdiv45"></a>Yathāpi bhaddake khette,<br>
bījaṃ appampi ropitaṃ;<br>
Sammā dhāraṃ pavecchante,<br>
phalaṃ toseti kassakaṃ.</p>
<p><a class="sc" id="4"></a><a class="ms" id="p_20Ap1_1431"></a><a class="msdiv" id="msdiv46"></a>Tathevāyaṃ piṇḍapāto,<br>
sukhette ropito tayā;<br>
Bhave nib­batta­mānamhi,<br>
<span class="var" title="phalato (bj) | phalato (pts1)" id="note402">phalaṃ te</span> <span class="var" title="tappayissati (mr)" id="note403">tosayissati</span>.</p>
<p><a class="sc" id="5"></a><a class="ms" id="p_20Ap1_1432"></a><a class="msdiv" id="msdiv47"></a>Idaṃ vatvāna sambuddho,<br>
jala­juttama­nāmako;<br>
Piṇḍapātaṃ gahetvāna,<br>
pakkāmi uttarāmukho.</p>
<p><a class="sc" id="6"></a><a class="ms" id="p_20Ap1_1433"></a><a class="msdiv" id="msdiv48"></a>Saṃvuto pātimokkhasmiṃ,<br>
indriyesu ca pañcasu;<br>
­Pavi­veka­manu­yutto,<br>
viharāmi anāsavo.</p>
<p><a class="sc" id="7"></a><a class="pts" id="pts1.108"></a><a class="ms" id="p_20Ap1_1434"></a><a class="msdiv" id="msdiv49"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_1435"></a>Itthaṃ sudaṃ āyasmā saparivārāsano thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_1436"></a>Sapari­vārā­sanat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
