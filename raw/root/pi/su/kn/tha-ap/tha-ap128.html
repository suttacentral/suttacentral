<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap128">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>6. Kusumā­saniyat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.160"></a><a class="ms" id="p_20Ap1_2128"></a><a class="msdiv" id="msdiv65"></a>“Nagare dhaññavatiyā,<br>
ahosiṃ brāhmaṇo tadā;<br>
Lakkhaṇe itihāse ca,<br>
sanighaṇ­ḍu­sa­keṭu­bhe.</p>
<p><a class="sc" id="2"></a><a class="ms" id="p_20Ap1_2129"></a><a class="msdiv" id="msdiv66"></a>Padako veyyākaraṇo,<br>
nimittakovido ahaṃ;<br>
Mante ca sisse vācesiṃ,<br>
tiṇṇaṃ vedāna pāragū.</p>
<p><a class="sc" id="3"></a><a class="ms" id="p_20Ap1_2130"></a><a class="msdiv" id="msdiv67"></a>Pañca uppalahatthāni,<br>
piṭṭhiyaṃ ṭhapitāni me;<br>
Āhutiṃ yiṭṭhukāmohaṃ,<br>
pitu­mātusa­māgame.</p>
<p><a class="sc" id="4"></a><a class="ms" id="p_20Ap1_2131"></a><a class="msdiv" id="msdiv68"></a>Tadā vipassī bhagavā,<br>
­bhik­khu­saṃ­gha­pu­rak­khato;<br>
Obhāsento disā sabbā,<br>
āgacchati narāsabho.</p>
<p><a class="sc" id="5"></a><a class="ms" id="p_20Ap1_2132"></a><a class="msdiv" id="msdiv69"></a>Āsanaṃ paññapetvāna,<br>
nimantetvā mahāmuniṃ;<br>
Santharitvāna taṃ pupphaṃ,<br>
abhinesiṃ sakaṃ gharaṃ.</p>
<p><a class="sc" id="6"></a><a class="ms" id="p_20Ap1_2133"></a><a class="msdiv" id="msdiv70"></a>Yaṃ me atthi sake gehe,<br>
āmisaṃ paccupaṭṭhitaṃ;<br>
Tāhaṃ buddhassa pādāsiṃ,<br>
pasanno sehi pāṇibhi.</p>
<p><a class="sc" id="7"></a><a class="ms" id="p_20Ap1_2134"></a><a class="msdiv" id="msdiv71"></a>Bhuttāviṃ kālamaññāya,<br>
puppha­hattha­ma­dā­sahaṃ;<br>
Anumoditvāna sabbaññū,<br>
pakkāmi uttarāmukho.</p>
<p><a class="sc" id="8"></a><a class="ms" id="p_20Ap1_2135"></a><a class="msdiv" id="msdiv72"></a>Ekanavutito kappe,<br>
yaṃ pupphamadadiṃ tadā;<br>
Duggatiṃ nābhijānāmi,<br>
puppha­dā­nassi­daṃ phalaṃ.</p>
<p><a class="sc" id="9"></a><a class="ms" id="p_20Ap1_2136"></a><a class="msdiv" id="msdiv73"></a>Anantaraṃ ito kappe,<br>
rājāhuṃ varadassano;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="10"></a><a class="ms" id="p_20Ap1_2137"></a><a class="msdiv" id="msdiv74"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="11"></a><a class="ms" id="p_20Ap1_2138"></a>Itthaṃ sudaṃ āyasmā kusumāsaniyo thero imā gāthāyo abhāsitthāti.</p>
<p class="endsutta"><a class="sc" id="12"></a><a class="ms" id="p_20Ap1_2139"></a>Kusumā­saniyat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
