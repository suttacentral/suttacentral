<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap453">
<article>
<div class="hgroup">
<p class="division">Therāpadāna</p>
<p>Jagati­dāyaka­vagga</p>
<h1>1. Jagati­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5879"></a><a class="msdiv" id="msdiv1"></a>“Dhammadassissa munino,<br>
bodhiyā pādaputtame;<br>
Pasannacitto sumano,<br>
jagatiṃ kārayiṃ ahaṃ.</p>
<p><a class="sc" id="2"></a><a class="ms" id="p_20Ap1_5880"></a><a class="msdiv" id="msdiv2"></a>Darito pabbatato vā,<br>
rukkhato patito ahaṃ;<br>
Cuto patiṭṭhaṃ vindāmi,<br>
jagatiyā idaṃ phalaṃ.</p>
<p><a class="sc" id="3"></a><a class="ms" id="p_20Ap1_5881"></a><a class="msdiv" id="msdiv3"></a>Na me corā vihesanti,<br>
<span class="var" title="nātimaññeti khattiyo (bj) | nātimaññati khattiyo (pts1)" id="note1429">nātimaññanti khattiyā</span>;<br>
Sabbā­mit­tetik­kamāmi,<br>
jagatiyā idaṃ phalaṃ.</p>
<p><a class="sc" id="4"></a><a class="ms" id="p_20Ap1_5882"></a><a class="msdiv" id="msdiv4"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbattha pūjito homi,<br>
jagatiyā idaṃ phalaṃ.</p>
<p><a class="sc" id="5"></a><a class="ms" id="p_20Ap1_5883"></a><a class="msdiv" id="msdiv5"></a>Aṭṭhārase kappasate,<br>
jagatiṃ kārayiṃ ahaṃ;<br>
Duggatiṃ nābhijānāmi,<br>
jagati­dā­nassi­daṃ phalaṃ.</p>
<p><a class="sc" id="6"></a><a class="ms" id="p_20Ap1_5884"></a><a class="msdiv" id="msdiv6"></a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="7"></a><a class="ms" id="p_20Ap1_5885"></a><a class="msdiv" id="msdiv7"></a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="8"></a><a class="ms" id="p_20Ap1_5886"></a><a class="msdiv" id="msdiv8"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_5887"></a>Itthaṃ sudaṃ āyasmā jagatidāyako thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_5888"></a>Jagati­dāyakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
