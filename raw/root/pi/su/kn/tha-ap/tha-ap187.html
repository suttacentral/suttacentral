<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap187">
<article>
<div class="hgroup">
<p class="division">Therāpadāna</p>
<p>Kuṭaja­pupphi­yavagga</p>
<h1>5. Isi­mugga­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2612"></a><a class="msdiv" id="msdiv24"></a>“Udentaṃ sataraṃsiṃva,<br>
<span class="var" title="sitaraṃsiṃva (bj) | pītaraṃsīva (s2, s3) | uggataṃ iva (pts1)" id="note665">pītaraṃsiṃva</span> bhāṇumaṃ;<br>
Kakudhaṃ vilasantaṃva,<br>
padu­muttara­nā­yakaṃ.</p>
<p><a class="sc" id="2"></a><a class="ms" id="p_20Ap1_2613"></a><a class="msdiv" id="msdiv25"></a>Isimuggāni <span class="var" title="isimuggāni piṃsetvā (bj) | isimuggāni saṃditvā (si) | isimuggaṃ nimantetvā (s2, s3) | isimuggā nisandhetvā (pts1)" id="note666">pisitvā</span>,<br>
madhukhudde anīḷake;<br>
Pāsādeva ṭhito santo,<br>
adāsiṃ lokabandhuno.</p>
<p><a class="sc" id="3"></a><a class="ms" id="p_20Ap1_2614"></a><a class="msdiv" id="msdiv26"></a>Aṭṭha­sata­sahas­sāni,<br>
ahesuṃ buddhasāvakā;<br>
Sabbesaṃ <span class="var" title="pattapūraṃ taṃ (bj)" id="note667">pattapūrentaṃ</span>,<br>
tato cāpi bahuttaraṃ.</p>
<p><a class="sc" id="4"></a><a class="ms" id="p_20Ap1_2615"></a><a class="msdiv" id="msdiv27"></a>Tena cittappasādena,<br>
sukkamūlena codito;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="5"></a><a class="pts" id="pts1.194"></a><a class="ms" id="p_20Ap1_2616"></a><a class="msdiv" id="msdiv28"></a>Cattālīsamhi sahasse,<br>
kappānaṃ aṭṭhatiṃsa te;<br>
<span class="var" title="mahi­sa­manta­nāmā (si, s2, s3, pts1)" id="note668">Isimuggasanāmā</span> te,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_2617"></a><a class="msdiv" id="msdiv29"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2618"></a>Itthaṃ sudaṃ āyasmā isimuggadāyako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2619"></a>Isi­mugga­dāyakat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
