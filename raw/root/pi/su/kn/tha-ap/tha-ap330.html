<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap330">
<article>
<div class="hgroup">
<p class="division">Therāpadāna</p>
<p>Umā­pupphi­yavagga</p>
<h1><span class="var" title="sumanā­ve­li­yat­the­rāpadā­naṃ (bj)" id="note905">8 Sumanā­ve­ḷi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.264"></a><a class="ms" id="p_20Ap1_3664"></a><a class="msdiv" id="msdiv64"></a>“Vessabhussa bhagavato,<br>
lokajeṭṭhassa tādino;<br>
Sabbe janā samāgamma,<br>
mahāpūjaṃ karonti te.</p>
<p><a class="sc" id="2"></a><a class="ms" id="p_20Ap1_3665"></a><a class="msdiv" id="msdiv65"></a>Sudhāya piṇḍaṃ katvāna,<br>
āveḷaṃ sumanāyahaṃ;<br>
Sīhāsanassa purato,<br>
abhiropesahaṃ tadā.</p>
<p><a class="sc" id="3"></a><a class="ms" id="p_20Ap1_3666"></a><a class="msdiv" id="msdiv66"></a>Sabbe janā samāgamma,<br>
pekkhanti pupphamuttamaṃ;<br>
Kenidaṃ pūjitaṃ pupphaṃ,<br>
buddha­seṭṭhassa tādino.</p>
<p><a class="sc" id="4"></a><a class="ms" id="p_20Ap1_3667"></a><a class="msdiv" id="msdiv67"></a>Tena cittappasādena,<br>
nimmānaṃ upapajjahaṃ;<br>
<span class="var" title="anubhosiṃ (bj, pts1)" id="note906">Anubhomi</span> sakaṃ kammaṃ,<br>
pubbe sukatamattano.</p>
<p><a class="sc" id="5"></a><a class="ms" id="p_20Ap1_3668"></a><a class="msdiv" id="msdiv68"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbesānaṃ piyo homi,<br>
puppha­pū­jāyi­daṃ phalaṃ.</p>
<p><a class="sc" id="6"></a><a class="ms" id="p_20Ap1_3669"></a><a class="msdiv" id="msdiv69"></a>Nābhijānāmi kāyena,<br>
vācāya uda cetasā;<br>
Saṃyatānaṃ tapassīnaṃ,<br>
kataṃ akkositaṃ mayā.</p>
<p><a class="sc" id="7"></a><a class="ms" id="p_20Ap1_3670"></a><a class="msdiv" id="msdiv70"></a>Tena sucaritenāhaṃ,<br>
cittassa paṇidhīhi ca;<br>
Sabbesaṃ pūjito homi,<br>
anakkosassidaṃ phalaṃ.</p>
<p><a class="sc" id="8"></a><a class="ms" id="p_20Ap1_3671"></a><a class="msdiv" id="msdiv71"></a>Ito ekādase kappe,<br>
sahassārosi khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="9"></a><a class="ms" id="p_20Ap1_3672"></a><a class="msdiv" id="msdiv72"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_3673"></a>Itthaṃ sudaṃ āyasmā <span class="var" title="sumanāveliyo (bj)" id="note907">sumanāveḷiyo</span> thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_3674"></a>Sumanā­ve­ḷiyat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
