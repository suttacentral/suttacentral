<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap122">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1>10. Jātipū­jakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.154"></a><a class="ms" id="p_20Ap1_2040"></a><a class="msdiv" id="msdiv82"></a>“Jāyantassa vipassissa,<br>
āloko vipulo ahu;<br>
Pathavī ca pakampittha,<br>
sasāgarā sapabbatā.</p>
<p><a class="sc" id="2"></a><a class="ms" id="p_20Ap1_2041"></a><a class="msdiv" id="msdiv83"></a>Nemittā ca viyākaṃsu,<br>
buddho loke bhavissati;<br>
Aggo ca sabbasattānaṃ,<br>
janataṃ uddharissati.</p>
<p><a class="sc" id="3"></a><a class="ms" id="p_20Ap1_2042"></a><a class="msdiv" id="msdiv84"></a>Nemittānaṃ suṇitvāna,<br>
jāti­pūja­makāsa­haṃ;<br>
Edisā pūjanā natthi,<br>
yādisā jātipūjanā.</p>
<p><a class="sc" id="4"></a><a class="ms" id="p_20Ap1_2043"></a><a class="msdiv" id="msdiv85"></a><span class="var" title="saṃcaritvāna (bj) | saṃharitvāna (si, s2, s3) | saṃsaritvāna (si) | saṅkaritvāna (mr)" id="note544">Saṅkharitvāna</span> kusalaṃ,<br>
sakaṃ cittaṃ pasādayiṃ;<br>
Jātipūjaṃ karitvāna,<br>
tattha kālaṅkato ahaṃ.</p>
<p><a class="sc" id="5"></a><a class="ms" id="p_20Ap1_2044"></a><a class="msdiv" id="msdiv86"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte abhibhomi,<br>
jātipūjāyidaṃ phalaṃ.</p>
<p><a class="sc" id="6"></a><a class="ms" id="p_20Ap1_2045"></a><a class="msdiv" id="msdiv87"></a>Dhātiyo maṃ upaṭṭhanti,<br>
mama cittavasānugā;<br>
Na tā sakkonti kopetuṃ,<br>
jātipūjāyidaṃ phalaṃ.</p>
<p><a class="sc" id="7"></a><a class="ms" id="p_20Ap1_2046"></a><a class="msdiv" id="msdiv88"></a>Ekanavutito kappe,<br>
yaṃ pūjamakariṃ tadā;<br>
Duggatiṃ nābhijānāmi,<br>
jātipūjāyidaṃ phalaṃ.</p>
<p><a class="sc" id="8"></a><a class="ms" id="p_20Ap1_2047"></a><a class="msdiv" id="msdiv89"></a>Supāricariyā nāma,<br>
catuttiṃsa janādhipā;<br>
Ito tatiyakappamhi,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_2048"></a><a class="msdiv" id="msdiv90"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1758)</p>
</blockquote>
<p><a class="sc" id="10"></a><a class="ms" id="p_20Ap1_2049"></a>Itthaṃ sudaṃ āyasmā jātipūjako thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_2050"></a>Jātipū­jakat­theras­sāpadā­naṃ dasamaṃ.</p>
<p class="endsection"><a class="sc" id="12"></a><a class="ms" id="p_20Ap1_2051"></a>Mahā­pari­vāra­vaggo dvādasamo.</p>
<p class="endsection summary"><a class="sc" id="13"></a><a class="ms" id="p_20Ap1_2052"></a>Tassuddānaṃ</p>
<blockquote class="uddanagatha">
<p><a class="sc" id="14"></a><a class="ms" id="p_20Ap1_2053"></a>Pari­vāra­su­maṅgalā,<br>
sara­ṇāsa­na­pupphiyā;<br>
Citapūjī buddhasaññī,<br>
mag­gu­paṭṭhā­na­jātinā;<br>
Gāthāyo navuti vuttā,<br>
gaṇitāyo vibhāvihi.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
