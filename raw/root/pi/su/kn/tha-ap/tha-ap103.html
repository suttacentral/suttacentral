<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap103">
<article>
<div class="hgroup">
<p class="division">Therāpadāna</p>
<p>Bhik­kha­dāyi­vagga</p>
<h1><span class="var" title="­bhik­khā­dāyakat­the­rāpadā­naṃ (bj)" id="note500">1 Bhik­kha­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.140"></a><a class="ms" id="p_20Ap1_1852"></a><a class="msdiv" id="msdiv1"></a>“Suvaṇṇavaṇṇaṃ sambuddhaṃ,<br>
Āhutīnaṃ paṭiggahaṃ;<br>
<span class="var" title="pavanā (bj, s2, s3)" id="note501">Pavarā</span> abhinikkhantaṃ,<br>
<span class="var" title="vānā nibbānamāgataṃ (s2, s3, pts1)" id="note502">Vanā nibbanamāgataṃ</span>.</p>
<p><a class="sc" id="2"></a><a class="ms" id="p_20Ap1_1853"></a><a class="msdiv" id="msdiv2"></a>Kaṭac­chu­bhik­khaṃ pādāsiṃ,<br>
siddhatthassa mahesino;<br>
Paññāya upasantassa,<br>
mahāvīrassa tādino.</p>
<p><a class="sc" id="3"></a><a class="ms" id="p_20Ap1_1854"></a><a class="msdiv" id="msdiv3"></a><span class="var" title="padenānupadaṃ santaṃ (bj) | pade­nānupa­dā­yanto (si, s2, s3) | pade­nānupa­daṃ­yanto (pts1)" id="note503">Pade­nānupa­dā­yan­taṃ</span>,<br>
nibbāpente mahājanaṃ;<br>
Uḷārā vitti me jātā,<br>
<span class="var" title="... bandhuni (bj) | buddhas­sādicca­bandhuno (si, s2, s3, pts1)" id="note504">buddhe ādiccabandhune</span>.</p>
<p><a class="sc" id="4"></a><a class="ms" id="p_20Ap1_1855"></a><a class="msdiv" id="msdiv4"></a>Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhik­khā­dānas­sidaṃ phalaṃ.</p>
<p><a class="sc" id="5"></a><a class="ms" id="p_20Ap1_1856"></a><a class="msdiv" id="msdiv5"></a>Sattāsītimhito kappe,<br>
mahāreṇu sanāmakā;<br>
Satta­ratana­sam­pannā,<br>
sattete cakkavattino.</p>
<p><a class="sc" id="6"></a><a class="ms" id="p_20Ap1_1857"></a><a class="msdiv" id="msdiv6"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1858"></a>Itthaṃ sudaṃ āyasmā <span class="var" title="bhikkhādāyako (bj)" id="note505">bhikkhadāyako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1859"></a>Bhik­kha­dāyakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
