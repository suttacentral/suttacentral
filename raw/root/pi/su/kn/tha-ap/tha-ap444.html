<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap444">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1>2. Kola­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts2.397"></a><a class="ms" id="p_20Ap1_5784"></a><a class="msdiv" id="msdiv8"></a>“Ajinena nivatthohaṃ,<br>
Vākacīradharo tadā;<br>
Khāriyā pūrayitvāna,<br>
<span class="var" title="kola­māhari­massamaṃ (bj, pts1) | kolaṃ hāsi mamassamaṃ (s2, s3)" id="note1408">Kolaṃhāsiṃ mamassamaṃ</span>.</p>
<p><a class="sc" id="2"></a><a class="ms" id="p_20Ap1_5785"></a><a class="msdiv" id="msdiv9"></a>Tamhi kāle sikhī buddho,<br>
eko adutiyo ahu;<br>
Mamassamaṃ upāgacchi,<br>
jānanto sabbakālikaṃ.</p>
<p><a class="sc" id="3"></a><a class="ms" id="p_20Ap1_5786"></a><a class="msdiv" id="msdiv10"></a>Sakaṃ cittaṃ pasādetvā,<br>
vanditvāna ca subbataṃ;<br>
Ubho hatthehi paggayha,<br>
kolaṃ bud­dhassadā­sahaṃ.</p>
<p><a class="sc" id="4"></a><a class="ms" id="p_20Ap1_5787"></a><a class="msdiv" id="msdiv11"></a>Ekatiṃse ito kappe,<br>
yaṃ phalamadadiṃ tadā;<br>
Duggatiṃ nābhijānāmi,<br>
koladānassidaṃ phalaṃ.</p>
<p><a class="sc" id="5"></a><a class="ms" id="p_20Ap1_5788"></a><a class="msdiv" id="msdiv12"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="6"></a><a class="ms" id="p_20Ap1_5789"></a><a class="msdiv" id="msdiv13"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="7"></a><a class="ms" id="p_20Ap1_5790"></a><a class="msdiv" id="msdiv14"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_5791"></a>Itthaṃ sudaṃ āyasmā koladāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_5792"></a>Kola­dāyakat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
