<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap531">
<article>
<div class="hgroup">
<p class="division">Therāpadāna</p>
<p>Tiṇa­dāyaka­vagga</p>
<h1>9. Āmaṇ­ḍaphala­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6887"></a><a class="msdiv" id="msdiv74"></a>“Padumuttaro nāma jino,<br>
sabbadhammāna pāragū;<br>
Vuṭṭhahitvā samādhimhā,<br>
caṅkamī lokanāyako.</p>
<p><a class="sc" id="2"></a><a class="ms" id="p_20Ap1_6888"></a><a class="msdiv" id="msdiv75"></a>Khāribhāraṃ gahetvāna,<br>
āharanto phalaṃ tadā;<br>
Addasaṃ virajaṃ buddhaṃ,<br>
caṅkamantaṃ mahāmuniṃ.</p>
<p><a class="sc" id="3"></a><a class="ms" id="p_20Ap1_6889"></a><a class="msdiv" id="msdiv76"></a>Pasannacitto sumano,<br>
sire katvāna añjaliṃ;<br>
Sambuddhaṃ abhivādetvā,<br>
āmaṇḍamadadiṃ phalaṃ.</p>
<p><a class="sc" id="4"></a><a class="ms" id="p_20Ap1_6890"></a><a class="msdiv" id="msdiv77"></a>Satasahassito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
āmaṇḍassa idaṃ phalaṃ.</p>
<p><a class="sc" id="5"></a><a class="ms" id="p_20Ap1_6891"></a><a class="msdiv" id="msdiv78"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="6"></a><a class="ms" id="p_20Ap1_6892"></a><a class="msdiv" id="msdiv79"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="7"></a><a class="ms" id="p_20Ap1_6893"></a><a class="msdiv" id="msdiv80"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_6894"></a>Itthaṃ sudaṃ āyasmā āmaṇ­ḍaphala­dāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_6895"></a>Āmaṇ­ḍaphala­dāyakat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
