<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap220">
<article>
<div class="hgroup">
<p class="division">Therāpadāna</p>
<p>Hatthivagga</p>
<h1>8. Akkan­ta­sañña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2872"></a><a class="msdiv" id="msdiv37"></a>“Kusāṭakaṃ gahetvāna,<br>
upaj­jhā­yas­sahaṃ pure;<br>
Mantañca anusikkhāmi,<br>
<span class="var" title="kaṇḍabhedassa (bj, pts1) | gaṇḍabhedassa (s2, s3)" id="note729">ganthādosassa</span> pattiyā.</p>
<p><a class="sc" id="2"></a><a class="ms" id="p_20Ap1_2873"></a><a class="msdiv" id="msdiv38"></a>Addasaṃ virajaṃ buddhaṃ,<br>
Āhutīnaṃ paṭiggahaṃ;<br>
Usabhaṃ pavaraṃ aggaṃ,<br>
Tissaṃ buddhaṃ <span class="var" title="gajuttamaṃ (s2, s3, pts1)" id="note730">gaṇuttamaṃ</span>.</p>
<p><a class="sc" id="3"></a><a class="ms" id="p_20Ap1_2874"></a><a class="msdiv" id="msdiv39"></a>Kusāṭakaṃ pattharitaṃ,<br>
akkamantaṃ naruttamaṃ;<br>
Samuggataṃ mahāvīraṃ,<br>
lokajeṭṭhaṃ narāsabhaṃ.</p>
<p><a class="sc" id="4"></a><a class="pts" id="pts1.212"></a><a class="ms" id="p_20Ap1_2875"></a><a class="msdiv" id="msdiv40"></a>Disvā taṃ lokapajjotaṃ,<br>
vimalaṃ candasannibhaṃ;<br>
Avandiṃ satthuno pāde,<br>
vippasannena cetasā.</p>
<p><a class="sc" id="5"></a><a class="ms" id="p_20Ap1_2876"></a><a class="msdiv" id="msdiv41"></a>Catunnavutito kappe,<br>
yaṃ adāsiṃ kusāṭakaṃ;<br>
Duggatiṃ nābhijānāmi,<br>
kusāṭakassidaṃ phalaṃ.</p>
<p><a class="sc" id="6"></a><a class="ms" id="p_20Ap1_2877"></a><a class="msdiv" id="msdiv42"></a>Sattatiṃse ito kappe,<br>
eko āsiṃ janādhipo;<br>
Sunando nāma nāmena,<br>
cakkavattī mahabbalo.</p>
<p><a class="sc" id="7"></a><a class="ms" id="p_20Ap1_2878"></a><a class="msdiv" id="msdiv43"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_2879"></a>Itthaṃ sudaṃ āyasmā akkantasaññako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_2880"></a>Akkan­ta­sañña­kat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
