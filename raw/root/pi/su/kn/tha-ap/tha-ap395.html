<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap395">
<article>
<div class="hgroup">
<p class="division">Therāpadāna</p>
<p>Pilinda­vaccha­vagga</p>
<h1>3. Sabba­kitti­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.323"></a><a class="ms" id="p_20Ap1_4606"></a><a class="msdiv" id="msdiv304"></a>“Kaṇikāraṃva <span class="var" title="jotantaṃ (bj)" id="note1132">jalitaṃ</span>,<br>
dīparukkhaṃva <span class="var" title="jotitaṃ (s2, s3, pts1)" id="note1133">ujjalaṃ</span>;<br>
Osadhiṃva virocantaṃ,<br>
vijjutaṃ gagane yathā.</p>
<p><a class="sc" id="2"></a><a class="ms" id="p_20Ap1_4607"></a><a class="msdiv" id="msdiv305"></a>Asambhītaṃ anuttāsiṃ,<br>
migarājaṃva kesariṃ;<br>
Ñāṇālokaṃ pakāsentaṃ,<br>
maddantaṃ titthiye gaṇe.</p>
<p><a class="sc" id="3"></a><a class="ms" id="p_20Ap1_4608"></a><a class="msdiv" id="msdiv306"></a>Uddharantaṃ imaṃ lokaṃ,<br>
chindantaṃ sabbasaṃsayaṃ;<br>
<span class="var" title="asambhītaṃ (s2, s3) | lasantaṃ (pts1) | gacchantaṃ (mr)" id="note1134">Gajjantaṃ</span> migarājaṃva,<br>
addasaṃ lokanāyakaṃ.</p>
<p><a class="sc" id="4"></a><a class="ms" id="p_20Ap1_4609"></a><a class="msdiv" id="msdiv307"></a>Jaṭājinadharo āsiṃ,<br>
brahā uju patāpavā;<br>
Vākacīraṃ gahetvāna,<br>
pādamūle apatthariṃ.</p>
<p><a class="sc" id="5"></a><a class="ms" id="p_20Ap1_4610"></a><a class="msdiv" id="msdiv308"></a>Kāḷānusāriyaṃ gayha,<br>
anulimpiṃ tathāgataṃ;<br>
­Sambud­dha­manu­limpetvā,<br>
santhaviṃ lokanāyakaṃ.</p>
<p><a class="sc" id="6"></a><a class="ms" id="p_20Ap1_4611"></a><a class="msdiv" id="msdiv309"></a>‘Samuddha­ra­simaṃ lokaṃ,<br>
<span class="var" title="oghatiṇṇo mahāmuni (s2, s3, mr)" id="note1135">oghatiṇ­ṇa­mahā­muni</span>;<br>
Ñāṇālokena jotesi,<br>
<span class="var" title="pavaraṃ (s2, s3) | vajira (pts1)" id="note1136">nāvaṭaṃ</span> ñāṇamuttamaṃ.</p>
<p><a class="sc" id="7"></a><a class="ms" id="p_20Ap1_4612"></a><a class="msdiv" id="msdiv310"></a><span class="var" title="tuvaṃ cakkaṃ (mr)" id="note1137">Dhammacakkaṃ</span> pavattesi,<br>
maddase paratitthiye;<br>
Usabho jitasaṅgāmo,<br>
sampakampesi medaniṃ.</p>
<p><a class="sc" id="8"></a><a class="ms" id="p_20Ap1_4613"></a><a class="msdiv" id="msdiv311"></a>Mahāsamudde ūmiyo,<br>
velantamhi pabhijjare;<br>
Tatheva tava ñāṇamhi,<br>
sabbadiṭṭhī pabhijjare.</p>
<p><a class="sc" id="9"></a><a class="ms" id="p_20Ap1_4614"></a><a class="msdiv" id="msdiv312"></a>Sukhumac­chi­kajā­lena,<br>
saramhi sampatānite;<br>
<span class="var" title="... jālagatā (bj) | ... jāligatā (s2, s3, pts1)" id="note1138">Antojālikatā</span> pāṇā,<br>
pīḷitā honti tāvade.</p>
<p><a class="sc" id="10"></a><a class="ms" id="p_20Ap1_4615"></a><a class="msdiv" id="msdiv313"></a>Tatheva titthiyā loke,<br>
<span class="var" title="mūḷhā saccavinissiṭā (s2, s3) | phutā saccavinissitā (pts1) | phuṭṭha­sacca­vinis­saṭā (mr)" id="note1139">puthu­pāsaṇ­ḍa­nissitā</span>;<br>
Antoñāṇavare tuyhaṃ,<br>
parivattanti mārisa.</p>
<p><a class="sc" id="11"></a><a class="ms" id="p_20Ap1_4616"></a><a class="msdiv" id="msdiv314"></a>Patiṭṭhā vuyhataṃ oghe,<br>
tvañhi nātho abandhunaṃ;<br>
Bhayaṭṭitānaṃ saraṇaṃ,<br>
muttitthīnaṃ parāyaṇaṃ.</p>
<p><a class="sc" id="12"></a><a class="ms" id="p_20Ap1_4617"></a><a class="msdiv" id="msdiv315"></a>Ekavīro asadiso,<br>
<span class="var" title="karuṇā­met­tasañ­cayo (bj) | mettā­karuṇa­sañ­ñuto (s2, s3) | mettā­kāruṇā­disañ­cayo (pts1)" id="note1140">mettā­karuṇa­sañ­cayo</span>;<br>
Asamo <span class="var" title="susīlo asamo santo (bj, pts1) | paññavā yuttacāgo ca (s2, s3)" id="note1141">susamo santo</span>,<br>
vasī tādī jitañjayo.</p>
<p><a class="sc" id="13"></a><a class="pts" id="pts1.324"></a><a class="ms" id="p_20Ap1_4618"></a><a class="msdiv" id="msdiv316"></a>Dhīro vigatasammoho,<br>
anejo akathaṃkathī;<br>
<span class="var" title="vusito (bj, pts1) | tussito (s2, s3)" id="note1142">Tusito</span> vantadososi,<br>
nimmalo saṃyato suci.</p>
<p><a class="sc" id="14"></a><a class="ms" id="p_20Ap1_4619"></a><a class="msdiv" id="msdiv317"></a><span class="var" title="saṅgātīto (s2, s3) | saṅghātīto (pts1)" id="note1143">Saṅgātigo</span> <span class="var" title="gatamado (s2, s3, pts1) | tamanudo (mr)" id="note1144">hatamado</span>,<br>
tevijjo tibhavantago;<br>
Sīmātigo dhammagaru,<br>
gatattho <span class="var" title="hitavappatho (bj) | hitavappako (s2, s3) | hitadhammato (pts1)" id="note1145">hitavabbhuto</span>.</p>
<p><a class="sc" id="15"></a><a class="ms" id="p_20Ap1_4620"></a><a class="msdiv" id="msdiv318"></a>Tārako tvaṃ yathā nāvā,<br>
nidhī­vassāsa­kā­rako;<br>
Asambhīto yathā sīho,<br>
gajarājāva dappito’.</p>
<p><a class="sc" id="16"></a><a class="ms" id="p_20Ap1_4621"></a><a class="msdiv" id="msdiv319"></a>Thometvā dasagāthāhi,<br>
padumuttaraṃ mahāyasaṃ;<br>
Vanditvā satthuno pāde,<br>
tuṇhī aṭṭhāsahaṃ tadā.</p>
<p><a class="sc" id="17"></a><a class="ms" id="p_20Ap1_4622"></a><a class="msdiv" id="msdiv320"></a>Padumuttaro lokavidū,<br>
āhutīnaṃ paṭiggaho;<br>
Bhikkhusaṃghe ṭhito satthā,<br>
imā gāthā abhāsatha.</p>
<p><a class="sc" id="18"></a><a class="ms" id="p_20Ap1_4623"></a><a class="msdiv" id="msdiv321"></a>‘Yo me sīlañca <span class="var" title="paññañca (s2, s3)" id="note1146">ñāṇañca</span>,<br>
<span class="var" title="dhammañcāpi pakittayi (bj, s2, s3, pts1)" id="note1147">saddhammañcāpi vaṇṇayi</span>;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="19"></a><a class="ms" id="p_20Ap1_4624"></a><a class="msdiv" id="msdiv322"></a>Saṭṭhi kappasahassāni,<br>
devaloke ramissati;<br>
Aññe deve­bhi­bhavitvā,<br>
issaraṃ kārayissati.</p>
<p><a class="sc" id="20"></a><a class="ms" id="p_20Ap1_4625"></a><a class="msdiv" id="msdiv323"></a>So pacchā pabbajitvāna,<br>
sukkamūlena codito;<br>
Gotamassa bhagavato,<br>
sāsane pabbajissati.</p>
<p><a class="sc" id="21"></a><a class="ms" id="p_20Ap1_4626"></a><a class="msdiv" id="msdiv324"></a>Pabbajitvāna kāyena,<br>
pāpakammaṃ vivajjiya;<br>
Sabbāsave pariññāya,<br>
nib­bā­yis­sati­nāsavo’.</p>
<p><a class="sc" id="22"></a><a class="ms" id="p_20Ap1_4627"></a><a class="msdiv" id="msdiv325"></a>Yathāpi megho thanayaṃ,<br>
tappeti mediniṃ imaṃ;<br>
Tatheva tvaṃ mahāvīra,<br>
dhammena tappayī mamaṃ.</p>
<p><a class="sc" id="23"></a><a class="ms" id="p_20Ap1_4628"></a><a class="msdiv" id="msdiv326"></a>Sīlaṃ paññañca dhammañca,<br>
thavitvā lokanāyakaṃ;<br>
Pattomhi paramaṃ santiṃ,<br>
nibbānaṃ padamaccutaṃ.</p>
<p><a class="sc" id="24"></a><a class="ms" id="p_20Ap1_4629"></a><a class="msdiv" id="msdiv327"></a>Aho nūna sa bhagavā,<br>
Ciraṃ tiṭṭheyya cakkhumā;<br>
Aññātañca vijāneyyuṃ,<br>
<span class="var" title="aññātañca vijāneyyaṃ passeyyaṃ (s2, s3) | aññātañca vijāneyyaṃ phasseyyam (pts1) | passeyya (mr)" id="note1148">Phuseyyuṃ</span> amataṃ padaṃ.</p>
<p><a class="sc" id="25"></a><a class="ms" id="p_20Ap1_4630"></a><a class="msdiv" id="msdiv328"></a>Ayaṃ me pacchimā jāti,<br>
bhavā sabbe samūhatā;<br>
Sabbāsave pariññāya,<br>
viharāmi anāsavo.</p>
<p><a class="sc" id="26"></a><a class="ms" id="p_20Ap1_4631"></a><a class="msdiv" id="msdiv329"></a>Satasahassito kappe,<br>
yaṃ ­buddha­mabhi­thoma­yiṃ;<br>
Duggatiṃ nābhijānāmi,<br>
kittanāya idaṃ phalaṃ.</p>
<p><a class="sc" id="27"></a><a class="pts" id="pts1.325"></a><a class="ms" id="p_20Ap1_4632"></a><a class="msdiv" id="msdiv330"></a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="28"></a><a class="ms" id="p_20Ap1_4633"></a><a class="msdiv" id="msdiv331"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="29"></a><a class="ms" id="p_20Ap1_4634"></a><a class="msdiv" id="msdiv332"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="30"></a><a class="ms" id="p_20Ap1_4635"></a>Itthaṃ sudaṃ āyasmā sabbakittiko thero imā gāthāyo abhāsitthāti.</p>
<p class="endsutta"><a class="sc" id="31"></a><a class="ms" id="p_20Ap1_4636"></a>Sabba­kitti­kat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
