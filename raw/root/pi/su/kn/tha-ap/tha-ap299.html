<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap299">
<article>
<div class="hgroup">
<p class="division">Therāpadāna</p>
<p>Citaka­pūja­ka­vagga</p>
<h1><span class="var" title="desa­kitti­kat­the­rāpadā­naṃ (s2, s3) | desa­kitti­yot­the­rāpadā­naṃ (pts1)" id="note854">7 Desa­kit­ta­kat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3400"></a><a class="msdiv" id="msdiv31"></a>“Upa­sālaka­nāmohaṃ,<br>
ahosiṃ brāhmaṇo tadā;<br>
Kānanaṃ vanamogāḷhaṃ,<br>
lokajeṭṭhaṃ narāsabhaṃ.</p>
<p><a class="sc" id="2"></a><a class="ms" id="p_20Ap1_3401"></a><a class="msdiv" id="msdiv32"></a>Disvāna vandiṃ pādesu,<br>
lokā­huti­paṭig­gahaṃ;<br>
Pasannacittaṃ maṃ ñatvā,<br>
buddho antaradhāyatha.</p>
<p><a class="sc" id="3"></a><a class="ms" id="p_20Ap1_3402"></a><a class="msdiv" id="msdiv33"></a>Kānanā abhinikkhamma,<br>
buddha­seṭ­ṭha­manus­sa­riṃ;<br>
Taṃ desaṃ kittayitvāna,<br>
kappaṃ saggamhi modahaṃ.</p>
<p><a class="sc" id="4"></a><a class="ms" id="p_20Ap1_3403"></a><a class="msdiv" id="msdiv34"></a>Dvenavute ito kappe,<br>
yaṃ desa­ma­bhikit­tayiṃ;<br>
Duggatiṃ nābhijānāmi,<br>
kittanāya idaṃ phalaṃ.</p>
<p><a class="sc" id="5"></a><a class="ms" id="p_20Ap1_3404"></a><a class="msdiv" id="msdiv35"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_3405"></a>Itthaṃ sudaṃ āyasmā <span class="var" title="desakittiko (s2, s3) | desakittiyo (pts1)" id="note855">desakittako</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3406"></a>Desa­kit­ta­kat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
