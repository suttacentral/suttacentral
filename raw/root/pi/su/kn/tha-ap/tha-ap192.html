<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap192">
<article>
<div class="hgroup">
<p class="division">Therāpadāna</p>
<p>Kuṭaja­pupphi­yavagga</p>
<h1>10. ­Tivaṇ­ṭi­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2655"></a><a class="msdiv" id="msdiv57"></a>“<span class="var" title="abhibhūto panijjhanti (bj) | abhibhuṃ vopanijjhanti (pts1)" id="note681">Abhibhūtaṃ panijjhanti</span>,<br>
<span class="var" title="sabbe saṅgamma te mayaṃ (s2, s3)" id="note682">Sabbe saṅgamma te mamaṃ</span>;<br>
Tesaṃ nij­jhāyamā­nā­naṃ,<br>
Pariḷāho ajāyatha.</p>
<p><a class="sc" id="2"></a><a class="ms" id="p_20Ap1_2656"></a><a class="msdiv" id="msdiv58"></a>Sunando nāma nāmena,<br>
buddhassa sāvako tadā;<br>
Dhammadassissa munino,<br>
āgacchi mama santikaṃ.</p>
<p><a class="sc" id="3"></a><a class="ms" id="p_20Ap1_2657"></a><a class="msdiv" id="msdiv59"></a>Ye me baddhacarā āsuṃ,<br>
te me pupphaṃ aduṃ tadā;<br>
Tāhaṃ pupphaṃ gahetvāna,<br>
sāvake abhiropayiṃ.</p>
<p><a class="sc" id="4"></a><a class="ms" id="p_20Ap1_2658"></a><a class="msdiv" id="msdiv60"></a>Sohaṃ kālaṅkato tattha,<br>
punāpi upapajjahaṃ;<br>
Aṭṭhārase kappasate,<br>
vinipātaṃ na gacchahaṃ.</p>
<p><a class="sc" id="5"></a><a class="ms" id="p_20Ap1_2659"></a><a class="msdiv" id="msdiv61"></a>Teraseto kappasate,<br>
aṭṭhāsuṃ dhūmaketuno;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="pts" id="pts1.197"></a><a class="ms" id="p_20Ap1_2660"></a><a class="msdiv" id="msdiv62"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2208)</p>
</blockquote>
<p><a class="sc" id="7"></a><a class="ms" id="p_20Ap1_2661"></a>Itthaṃ sudaṃ āyasmā ­tivaṇ­ṭi­pupphiyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2662"></a>­Tivaṇ­ṭi­pupphi­yat­theras­sāpadā­naṃ dasamaṃ.</p>
<p class="endsection"><a class="sc" id="9"></a><a class="ms" id="p_20Ap1_2663"></a>Kuṭaja­pupphi­yavaggo ekūnavīsatimo.</p>
<p class="endsection summary"><a class="sc" id="10"></a><a class="ms" id="p_20Ap1_2664"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_2665"></a>Kuṭajo bandhujīvī ca,<br>
koṭumba­rika­hatthiyo;<br>
Isimuggo ca bodhi ca,<br>
ekacintī tikaṇṇiko;<br>
Ekacārī tivaṇṭi ca,<br>
gāthā dvāsaṭṭhi kittitāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
