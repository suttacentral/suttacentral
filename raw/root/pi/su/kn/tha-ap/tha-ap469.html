<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap469">
<article>
<div class="hgroup">
<p class="division">Therāpadāna</p>
<p>Sāla­kusumi­yavagga</p>
<h1><span class="var" title="labuja­dāyakat­the­rāpadā­naṃ (bj, pts1)" id="note1451">7 Labu­japhala­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6013"></a><a class="msdiv" id="msdiv32"></a>“Nagare bandhumatiyā,<br>
ārāmiko ahaṃ tadā;<br>
Addasaṃ virajaṃ buddhaṃ,<br>
gacchantaṃ anilañjase.</p>
<p><a class="sc" id="2"></a><a class="ms" id="p_20Ap1_6014"></a><a class="msdiv" id="msdiv33"></a>Labujaṃ phalamādāya,<br>
buddha­seṭṭhas­sadāsa­haṃ;<br>
Ākāseva ṭhito santo,<br>
paṭiggaṇhi mahāyaso.</p>
<p><a class="sc" id="3"></a><a class="ms" id="p_20Ap1_6015"></a><a class="msdiv" id="msdiv34"></a>Vittisañjanano mayhaṃ,<br>
diṭṭha­dhamma­su­khā­vaho;<br>
Phalaṃ buddhassa datvāna,<br>
vippasannena cetasā.</p>
<p><a class="sc" id="4"></a><a class="ms" id="p_20Ap1_6016"></a><a class="msdiv" id="msdiv35"></a>Adhigañchiṃ tadā pītiṃ,<br>
vipulaṃ sukhamuttamaṃ;<br>
<span class="var" title="uppajjate ca (bj) | uppajjate me (s2, s3)" id="note1453">Uppajjateva</span> ratanaṃ,<br>
nibbattassa tahiṃ tahiṃ.</p>
<p><a class="sc" id="5"></a><a class="ms" id="p_20Ap1_6017"></a><a class="msdiv" id="msdiv36"></a>Ekanavutito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phala­dā­nassi­daṃ phalaṃ.</p>
<p><a class="sc" id="6"></a><a class="ms" id="p_20Ap1_6018"></a><a class="msdiv" id="msdiv37"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="7"></a><a class="ms" id="p_20Ap1_6019"></a><a class="msdiv" id="msdiv38"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="8"></a><a class="ms" id="p_20Ap1_6020"></a><a class="msdiv" id="msdiv39"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_6021"></a>Itthaṃ sudaṃ āyasmā <span class="var" title="labujadāyako (bj, pts1)" id="note1454">labu­japhala­dāyako</span> thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_6022"></a>Labu­japhala­dāyakat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
