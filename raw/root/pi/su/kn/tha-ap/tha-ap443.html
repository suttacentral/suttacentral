<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap443">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1><span class="var" title="vibhīṭa­ka­miñ­jiyat­the­rāpadā­naṃ (bj, pts1) | vibheda­ka­bī­jiyat­the­rāpadā­naṃ (s2, s3)" id="note1405">1 Vibhīta­ka­miñ­jiyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5775"></a><a class="msdiv" id="msdiv1"></a>“Kakusandho mahāvīro,<br>
sabbadhammāna pāragū;<br>
Gaṇamhā vūpakaṭṭho so,<br>
agamāsi vanantaraṃ.</p>
<p><a class="sc" id="2"></a><a class="ms" id="p_20Ap1_5776"></a><a class="msdiv" id="msdiv2"></a>Bījamiñjaṃ gahetvāna,<br>
latāya āvuṇiṃ ahaṃ;<br>
Bhagavā tamhi samaye,<br>
jhāyate pabbatantare.</p>
<p><a class="sc" id="3"></a><a class="ms" id="p_20Ap1_5777"></a><a class="msdiv" id="msdiv3"></a>Disvānahaṃ devadevaṃ,<br>
vippasannena cetasā;<br>
Dakkhiṇeyyassa vīrassa,<br>
bīja­miñja­madāsa­haṃ.</p>
<p><a class="sc" id="4"></a><a class="ms" id="p_20Ap1_5778"></a><a class="msdiv" id="msdiv4"></a>Imasmiṃyeva kappamhi,<br>
yaṃ <span class="var" title="phalaṃ adadiṃ (bj) | vījamadadiṃ (s2, s3) | phalamadadiṃ (pts1)" id="note1406">miñjamadadiṃ</span> tadā;<br>
Duggatiṃ nābhijānāmi,<br>
bīja­miñjas­sidaṃ phalaṃ.</p>
<p><a class="sc" id="5"></a><a class="ms" id="p_20Ap1_5779"></a><a class="msdiv" id="msdiv5"></a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="6"></a><a class="ms" id="p_20Ap1_5780"></a><a class="msdiv" id="msdiv6"></a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="7"></a><a class="ms" id="p_20Ap1_5781"></a><a class="msdiv" id="msdiv7"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_5782"></a>Itthaṃ sudaṃ āyasmā <span class="var" title="vibhīṭa­ka­miñjiyo (bj, pts1) | vibheda­ka­bījiyo (s2, s3, mr)" id="note1407">vibhīta­ka­miñjiyo</span> thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_5783"></a>Vibhīta­ka­miñ­jiyat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
