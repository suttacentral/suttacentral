<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap495">
<article>
<div class="hgroup">
<p class="division">Therāpadāna</p>
<p>Kiṅ­ka­ṇi­puppha­vagga</p>
<h1>3. ­Koraṇ­ḍa­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6448"></a><a class="msdiv" id="msdiv15"></a>“Vanakammiko pure āsiṃ,<br>
<span class="var" title="pitupetā­mahe­nahaṃ (bj) | pitu­pitā­mahe­nahaṃ (s2, s3, pts1)" id="note1543">pitu­mātuma­te­nahaṃ</span>;<br>
Pasumārena jīvāmi,<br>
kusalaṃ me na vijjati.</p>
<p><a class="sc" id="2"></a><a class="ms" id="p_20Ap1_6449"></a><a class="msdiv" id="msdiv16"></a>Mama āsayasāmantā,<br>
tisso lokagganāyako;<br>
Padāni tīṇi dassesi,<br>
anukampāya cakkhumā.</p>
<p><a class="sc" id="3"></a><a class="ms" id="p_20Ap1_6450"></a><a class="msdiv" id="msdiv17"></a>Akkante ca pade disvā,<br>
tissanāmassa satthuno;<br>
Haṭṭho haṭṭhena cittena,<br>
pade cittaṃ pasādayiṃ.</p>
<p><a class="sc" id="4"></a><a class="ms" id="p_20Ap1_6451"></a><a class="msdiv" id="msdiv18"></a>Koraṇḍaṃ pupphitaṃ disvā,<br>
pādapaṃ dharaṇīruhaṃ;<br>
Sakosakaṃ gahetvāna,<br>
<span class="var" title="padaseṭṭhe apūjayiṃ (si, pts1) | padaseṭṭhaṃ apūjayiṃ (s2, s3)" id="note1544">pada­seṭṭha­mapū­jayiṃ</span>.</p>
<p><a class="sc" id="5"></a><a class="pts" id="pts2.435"></a><a class="ms" id="p_20Ap1_6452"></a><a class="msdiv" id="msdiv19"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="6"></a><a class="ms" id="p_20Ap1_6453"></a><a class="msdiv" id="msdiv20"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Koraṇḍakachavi homi,<br>
<span class="var" title="sappabhāso (bj, s2, s3, pts1, mr)" id="note1545">suppabhāso</span> bhavāmahaṃ.</p>
<p><a class="sc" id="7"></a><a class="ms" id="p_20Ap1_6454"></a><a class="msdiv" id="msdiv21"></a>Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
padapūjāyidaṃ phalaṃ.</p>
<p><a class="sc" id="8"></a><a class="ms" id="p_20Ap1_6455"></a><a class="msdiv" id="msdiv22"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="9"></a><a class="ms" id="p_20Ap1_6456"></a><a class="msdiv" id="msdiv23"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="10"></a><a class="ms" id="p_20Ap1_6457"></a><a class="msdiv" id="msdiv24"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="11"></a><a class="ms" id="p_20Ap1_6458"></a>Itthaṃ sudaṃ āyasmā ­koraṇ­ḍa­pupphiyo thero imā gāthāyo abhāsitthāti.</p>
<p class="endsutta"><a class="sc" id="12"></a><a class="ms" id="p_20Ap1_6459"></a>­Koraṇ­ḍa­pupphi­yat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
