<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap171">
<article>
<div class="hgroup">
<p class="division">Therāpadāna</p>
<p>Supāri­cari­ya­vagga</p>
<h1>9. Samāda­pakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2492"></a><a class="msdiv" id="msdiv44"></a>“Nagare bandhumatiyā,<br>
mahāpūgagaṇo ahu;<br>
Tesāhaṃ pavaro āsiṃ,<br>
mama <span class="var" title="paṭṭhacarā (s2, s3) | paddhacarā (pts1)" id="note649">baddhacarā</span> ca te.</p>
<p><a class="sc" id="2"></a><a class="ms" id="p_20Ap1_2493"></a><a class="msdiv" id="msdiv45"></a>Sabbe te sannipātetvā,<br>
puññakamme samādayiṃ;<br>
Māḷaṃ kassāma saṃghassa,<br>
puññakkhettaṃ anuttaraṃ.</p>
<p><a class="sc" id="3"></a><a class="ms" id="p_20Ap1_2494"></a><a class="msdiv" id="msdiv46"></a>Sādhūti te paṭissutvā,<br>
mama chandavasānugā;<br>
Niṭṭhāpetvā ca taṃ māḷaṃ,<br>
vipassissa adamhase.</p>
<p><a class="sc" id="4"></a><a class="ms" id="p_20Ap1_2495"></a><a class="msdiv" id="msdiv47"></a>Ekanavutito kappe,<br>
yaṃ māḷamadadiṃ tadā;<br>
Duggatiṃ nābhijānāmi,<br>
māḷadānassidaṃ phalaṃ.</p>
<p><a class="sc" id="5"></a><a class="ms" id="p_20Ap1_2496"></a><a class="msdiv" id="msdiv48"></a><span class="var" title="ekūna­saṭṭhi­kappamhi (bj, s2, s3, pts1)" id="note650">Ekū­nasatta­ti­kappe</span>,<br>
eko āsi janādhipo;<br>
Ādeyyo nāma nāmena,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_2497"></a><a class="msdiv" id="msdiv49"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2498"></a>Itthaṃ sudaṃ āyasmā samādapako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2499"></a>Samāda­pakat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
