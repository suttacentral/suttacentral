<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap135">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1><span class="var" title="canda­na­pūja­kat­the­rāpadā­naṃ (bj, s2, s3, pts1)" id="note580">3 Canda­na­pūjana­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2202"></a><a class="msdiv" id="msdiv17"></a>“Canda­bhāgā­nadī­tīre,<br>
ahosiṃ kinnaro tadā;<br>
Pupphabhakkho cahaṃ āsiṃ,<br>
<span class="var" title="pupphanivasano tathā (bj) | pupphavivasano ca'haṃ (si) | pupphānaṃ vasano ahaṃ (s2, s3) | pupphānaṃ vasano cahaṃ (pts1)" id="note581">pupphānivasano tathā</span>.</p>
<p><a class="sc" id="2"></a><a class="ms" id="p_20Ap1_2203"></a><a class="msdiv" id="msdiv18"></a>Atthadassī tu bhagavā,<br>
lokajeṭṭho narāsabho;<br>
Vipinaggena niyyāsi,<br>
haṃsarājāva ambare.</p>
<p><a class="sc" id="3"></a><a class="ms" id="p_20Ap1_2204"></a><a class="msdiv" id="msdiv19"></a>Namo te purisājañña,<br>
cittaṃ te suvisodhitaṃ;<br>
Pasan­na­mukha­vaṇ­ṇosi,<br>
vippa­sanna­mukhindriyo.</p>
<p><a class="sc" id="4"></a><a class="ms" id="p_20Ap1_2205"></a><a class="msdiv" id="msdiv20"></a>Orohitvāna ākāsā,<br>
bhūripañño sumedhaso;<br>
Saṅghāṭiṃ pattharitvāna,<br>
pallaṅkena upāvisi.</p>
<p><a class="sc" id="5"></a><a class="ms" id="p_20Ap1_2206"></a><a class="msdiv" id="msdiv21"></a>Vilīnaṃ candanādāya,<br>
agamāsiṃ jinantikaṃ;<br>
Pasannacitto sumano,<br>
buddhassa abhiropayiṃ.</p>
<p><a class="sc" id="6"></a><a class="ms" id="p_20Ap1_2207"></a><a class="msdiv" id="msdiv22"></a>Abhivādetvāna sambuddhaṃ,<br>
lokajeṭṭhaṃ narāsabhaṃ;<br>
Pāmojjaṃ janayitvāna,<br>
pakkāmiṃ uttarāmukho.</p>
<p><a class="sc" id="7"></a><a class="ms" id="p_20Ap1_2208"></a><a class="msdiv" id="msdiv23"></a>Aṭṭhārase kappasate,<br>
candanaṃ yaṃ apūjayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="8"></a><a class="ms" id="p_20Ap1_2209"></a><a class="msdiv" id="msdiv24"></a>Catuddase kappasate,<br>
ito āsiṃsu te tayo;<br>
<span class="var" title="rohitā nāma (bj) | rohiṇī nāma (s2, s3, pts1)" id="note582">Rohaṇī nāma</span> nāmena,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_2210"></a><a class="msdiv" id="msdiv25"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_2211"></a>Itthaṃ sudaṃ āyasmā <span class="var" title="candanapūjako (bj, s2, s3, pts1)" id="note583">canda­na­pūjanako</span> thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_2212"></a>Canda­na­pūjana­kat­theras­sāpadā­naṃ tatiyaṃ.<br>
Aṭṭha­ma­bhā­ṇavā­raṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
