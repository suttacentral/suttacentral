<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap63">
<article>
<div class="hgroup">
<p class="division">Therāpadāna</p>
<p>Saka­cinta­ni­yavagga</p>
<h1><span class="var" title="saka­citta­niyat­the­rāpadā­naṃ (si, s2, s3)" id="note411">1 Saka­cinta­niyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1491"></a><a class="msdiv" id="msdiv1"></a>“Pavanaṃ kānanaṃ disvā,<br>
appa­sadda­ma­nāvi­laṃ;<br>
Isīnaṃ anuciṇṇaṃva,<br>
āhutīnaṃ paṭiggahaṃ.</p>
<p><a class="sc" id="2"></a><a class="ms" id="p_20Ap1_1492"></a><a class="msdiv" id="msdiv2"></a>Thūpaṃ katvāna <span class="var" title="veḷunā (si, pts1) | veḷinaṃ (s2, s3)" id="note412">pulinaṃ</span>,<br>
nānāpupphaṃ samokiriṃ;<br>
Sammukhā viya sambuddhaṃ,<br>
nimmitaṃ abhivandahaṃ.</p>
<p><a class="sc" id="3"></a><a class="pts" id="pts1.112"></a><a class="ms" id="p_20Ap1_1493"></a><a class="msdiv" id="msdiv3"></a>Satta­ratana­sam­panno,<br>
rājā raṭṭhamhi issaro;<br>
Saka­kammā­bhirad­dho­haṃ,<br>
<span class="var" title="thūpapūjāyidaṃ (bj, pts1)" id="note413">puppha­pū­jāyi­daṃ</span> phalaṃ.</p>
<p><a class="sc" id="4"></a><a class="ms" id="p_20Ap1_1494"></a><a class="msdiv" id="msdiv4"></a>Ekanavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
<span class="var" title="thūpapūjāyidaṃ (bj, pts1)" id="note414">puppha­pū­jāyi­daṃ</span> phalaṃ.</p>
<p><a class="sc" id="5"></a><a class="ms" id="p_20Ap1_1495"></a><a class="msdiv" id="msdiv5"></a>Asīti­kap­pe­nanta­yaso,<br>
cakkavattī ahosahaṃ;<br>
Satta­ratana­sam­panno,<br>
catudīpamhi issaro.</p>
<p><a class="sc" id="6"></a><a class="ms" id="p_20Ap1_1496"></a><a class="msdiv" id="msdiv6"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1497"></a>Itthaṃ sudaṃ āyasmā <span class="var" title="sakacittaniyo (si, s2, s3)" id="note415">sakacintaniyo</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1498"></a>Saka­cinta­niyat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
