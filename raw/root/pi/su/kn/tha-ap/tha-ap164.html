<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap164">
<article>
<div class="hgroup">
<p class="division">Therāpadāna</p>
<p>Supāri­cari­ya­vagga</p>
<h1>2. Kaṇa­vera­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.182"></a><a class="ms" id="p_20Ap1_2441"></a><a class="msdiv" id="msdiv7"></a>“Siddhattho nāma bhagavā,<br>
lokajeṭṭho narāsabho;<br>
Purakkhato sāvakehi,<br>
nagaraṃ paṭipajjatha.</p>
<p><a class="sc" id="2"></a><a class="ms" id="p_20Ap1_2442"></a><a class="msdiv" id="msdiv8"></a>Rañño antepure āsiṃ,<br>
gopako abhisammato;<br>
Pāsāde upaviṭṭhohaṃ,<br>
addasaṃ lokanāyakaṃ.</p>
<p><a class="sc" id="3"></a><a class="ms" id="p_20Ap1_2443"></a><a class="msdiv" id="msdiv9"></a><span class="var" title="karavīraṃ (sakkatānulomaṃ) | kaṇavīraṃ (pākata)" id="note635">Kaṇaveraṃ</span> gahetvāna,<br>
bhikkhusaṃghe samokiriṃ;<br>
Buddhassa visuṃ katvāna,<br>
tato bhiyyo samokiriṃ.</p>
<p><a class="sc" id="4"></a><a class="ms" id="p_20Ap1_2444"></a><a class="msdiv" id="msdiv10"></a>Catunnavutito kappe,<br>
Yaṃ <span class="var" title="puppha­ma­bhiro­payiṃ (s2, s3)" id="note636">puppha­ma­bhipū­jayiṃ</span>;<br>
Duggatiṃ nābhijānāmi,<br>
Buddha­pū­jāyi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2445"></a><a class="msdiv" id="msdiv11"></a>Sattāsītimhito kappe,<br>
caturāsuṃ mahiddhikā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_2446"></a><a class="msdiv" id="msdiv12"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2447"></a>Itthaṃ sudaṃ āyasmā kaṇa­vera­pupphiyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2448"></a>Kaṇa­vera­pupphi­yat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
