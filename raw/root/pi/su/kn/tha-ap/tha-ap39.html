<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap39">
<article>
<div class="hgroup">
<p class="division">Therāpadāna</p>
<p>Kuṇ­ḍadhāna­vagga</p>
<h1>7. Lasuṇa­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.89"></a><a class="ms" id="p_20Ap1_1173"></a><a class="msdiv" id="msdiv89"></a>“Hima­van­tassā­vidūre,<br>
tāpaso āsahaṃ tadā;<br>
Lasuṇaṃ upajīvāmi,<br>
lasuṇaṃ mayhabhojanaṃ.</p>
<p><a class="sc" id="2"></a><a class="ms" id="p_20Ap1_1174"></a><a class="msdiv" id="msdiv90"></a>Khāriyo pūrayitvāna,<br>
saṃ­ghārāma­ma­gaccha­haṃ;<br>
Haṭṭho haṭṭhena cittena,<br>
saṃghassa lasuṇaṃ adaṃ.</p>
<p><a class="sc" id="3"></a><a class="ms" id="p_20Ap1_1175"></a><a class="msdiv" id="msdiv91"></a>Vipassissa naraggassa,<br>
sāsane niratassahaṃ;<br>
Saṃghassa lasuṇaṃ datvā,<br>
kappaṃ saggamhi modahaṃ.</p>
<p><a class="sc" id="4"></a><a class="ms" id="p_20Ap1_1176"></a><a class="msdiv" id="msdiv92"></a>Ekanavutito kappe,<br>
lasuṇaṃ yamadaṃ tadā;<br>
Duggatiṃ nābhijānāmi,<br>
lasuṇassa idaṃ phalaṃ.</p>
<p><a class="sc" id="5"></a><a class="ms" id="p_20Ap1_1177"></a><a class="msdiv" id="msdiv93"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1178"></a>Itthaṃ sudaṃ āyasmā lasuṇadāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1179"></a>Lasuṇa­dāyakat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
