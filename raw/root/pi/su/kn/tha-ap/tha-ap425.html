<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap425">
<article>
<div class="hgroup">
<p class="division">Therāpadāna</p>
<p>Sakiṃ­sam­majja­ka­vagga</p>
<h1>3. Ekā­sanadā­ya­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts2.381"></a><a class="ms" id="p_20Ap1_5509"></a><a class="msdiv" id="msdiv36"></a>“Hima­van­tassā­vidūre,<br>
gosito nāma pabbato;<br>
Assamo sukato mayhaṃ,<br>
paṇṇasālā sumāpitā.</p>
<p><a class="sc" id="2"></a><a class="ms" id="p_20Ap1_5510"></a><a class="msdiv" id="msdiv37"></a>Nārado nāma nāmena,<br>
kassapo iti maṃ vidū;<br>
Suddhimaggaṃ gavesanto,<br>
vasāmi gosite tadā.</p>
<p><a class="sc" id="3"></a><a class="ms" id="p_20Ap1_5511"></a><a class="msdiv" id="msdiv38"></a>Padumuttaro nāma jino,<br>
sabbadhammāna pāragū;<br>
Vivekakāmo sambuddho,<br>
agañchi anilañjasā.</p>
<p><a class="sc" id="4"></a><a class="ms" id="p_20Ap1_5512"></a><a class="msdiv" id="msdiv39"></a>Vanagge gacchamānassa,<br>
disvā raṃsiṃ mahesino;<br>
Kaṭṭhamañcaṃ paññāpetvā,<br>
ajinañca apatthariṃ.</p>
<p><a class="sc" id="5"></a><a class="ms" id="p_20Ap1_5513"></a><a class="msdiv" id="msdiv40"></a>Āsanaṃ paññapetvāna,<br>
sire katvāna añjaliṃ;<br>
Somanassaṃ paveditvā,<br>
idaṃ vacanamabraviṃ.</p>
<p><a class="sc" id="6"></a><a class="ms" id="p_20Ap1_5514"></a><a class="msdiv" id="msdiv41"></a>‘Sallakatto mahāvīra,<br>
āturānaṃ tikicchako;<br>
Mamaṃ <span class="var" title="rāga ... (s2, s3)" id="note1349">rogaparetassa</span>,<br>
tikicchaṃ dehi nāyaka.</p>
<p><a class="sc" id="7"></a><a class="ms" id="p_20Ap1_5515"></a><a class="msdiv" id="msdiv42"></a>Kallatthikā ye passanti,<br>
buddhaseṭṭha tuvaṃ mune;<br>
Dhu­vattha­sid­dhiṃ papponti,<br>
etesaṃ <span class="var" title="jajjaro (bj, pts1, mr)" id="note1350">ajaro</span> bhave.</p>
<p><a class="sc" id="8"></a><a class="ms" id="p_20Ap1_5516"></a><a class="msdiv" id="msdiv43"></a><span class="var" title="na me deyyaṃ tava atthi (bj, s2, s3) | na me deyyaṃ tavam atthi (pts1)" id="note1351">Na me deyyadhammo atthi</span>,<br>
pavat­ta­phala­bhoji­haṃ;<br>
Idaṃ me āsanaṃ atthi,<br>
nisīda kaṭṭhamañcake’.</p>
<p><a class="sc" id="9"></a><a class="ms" id="p_20Ap1_5517"></a><a class="msdiv" id="msdiv44"></a>Nisīdi tattha bhagavā,<br>
<span class="var" title="achambhitova (s2, s3, mr)" id="note1352">asambhītova</span> kesarī;<br>
Muhuttaṃ vītināmetvā,<br>
idaṃ vacanamabravi.</p>
<p><a class="sc" id="10"></a><a class="ms" id="p_20Ap1_5518"></a><a class="msdiv" id="msdiv45"></a>‘<span class="var" title="vissaṭṭho (s2, s3, pts1, mr) | visaṭṭho (c1)" id="note1353">Vissattho</span> hohi mā bhāyi,<br>
laddho jotiraso tayā;<br>
Yaṃ tuyhaṃ patthitaṃ sabbaṃ,<br>
<span class="var" title="pari­pūris­satanā­gate (bj) | pari­pūres­sa­tāsanaṃ (s2, s3) | paripūressati'nāgate (pts1) | pari­pūris­sa­tāsanaṃ (mr)" id="note1354">pari­pūris­sati­nāgate</span>.</p>
<p><a class="sc" id="11"></a><a class="ms" id="p_20Ap1_5519"></a><a class="msdiv" id="msdiv46"></a>Na moghaṃ taṃ kataṃ tuyhaṃ,<br>
puññakkhette anuttare;<br>
Sakkā uddharituṃ attā,<br>
yassa cittaṃ <span class="var" title="sunīhitaṃ (s2, s3)" id="note1355">paṇīhitaṃ</span>.</p>
<p><a class="sc" id="12"></a><a class="ms" id="p_20Ap1_5520"></a><a class="msdiv" id="msdiv47"></a>Imi­nāsana­dānena,<br>
cetanā­paṇi­dhīhi ca;<br>
Kappa­sata­sahas­sāni,<br>
vinipātaṃ na gacchasi.</p>
<p><a class="sc" id="13"></a><a class="ms" id="p_20Ap1_5521"></a><a class="msdiv" id="msdiv48"></a>Paññā­sak­khat­tuṃ devindo,<br>
devarajjaṃ karissasi;<br>
Asītikkhattuṃ rājā ca,<br>
cakkavattī bhavissasi.</p>
<p><a class="sc" id="14"></a><a class="pts" id="pts2.382"></a><a class="ms" id="p_20Ap1_5522"></a><a class="msdiv" id="msdiv49"></a>Padesarajjaṃ vipulaṃ,<br>
gaṇanāto asaṅkhiyaṃ;<br>
Sabbattha sukhito hutvā,<br>
saṃsāre saṃsarissasi’.</p>
<p><a class="sc" id="15"></a><a class="ms" id="p_20Ap1_5523"></a><a class="msdiv" id="msdiv50"></a>Idaṃ vatvāna sambuddho,<br>
jala­juttama­nāmako;<br>
Nabhaṃ abbhuggamī vīro,<br>
haṃsarājāva ambare.</p>
<p><a class="sc" id="16"></a><a class="ms" id="p_20Ap1_5524"></a><a class="msdiv" id="msdiv51"></a>Hatthiyānaṃ assayānaṃ,<br>
sarathaṃ sandamānikaṃ;<br>
Labhāmi sabbamevetaṃ,<br>
ekāsanassidaṃ phalaṃ.</p>
<p><a class="sc" id="17"></a><a class="ms" id="p_20Ap1_5525"></a><a class="msdiv" id="msdiv52"></a>Kānanaṃ pavisitvāpi,<br>
yadā icchāmi āsanaṃ;<br>
Mama saṅ­kappa­maññāya,<br>
pallaṅko upatiṭṭhati.</p>
<p><a class="sc" id="18"></a><a class="ms" id="p_20Ap1_5526"></a><a class="msdiv" id="msdiv53"></a>Vārimajjhagato santo,<br>
yadā icchāmi āsanaṃ;<br>
Mama saṅ­kappa­maññāya,<br>
pallaṅko upatiṭṭhati.</p>
<p><a class="sc" id="19"></a><a class="ms" id="p_20Ap1_5527"></a><a class="msdiv" id="msdiv54"></a>Yaṃ yaṃ yonupapajjāmi,<br>
devattaṃ atha mānusaṃ;<br>
­Pallaṅ­ka­sata­sahas­sāni,<br>
parivārenti maṃ sadā.</p>
<p><a class="sc" id="20"></a><a class="ms" id="p_20Ap1_5528"></a><a class="msdiv" id="msdiv55"></a>Duve bhave saṃsarāmi,<br>
devatte atha mānuse;<br>
Duve kule pajāyāmi,<br>
khattiye atha brāhmaṇe.</p>
<p><a class="sc" id="21"></a><a class="ms" id="p_20Ap1_5529"></a><a class="msdiv" id="msdiv56"></a>Ekāsanaṃ daditvāna,<br>
puññakkhette anuttare;<br>
<span class="var" title="dhamma­pallaṅ­ka­maññāya (s2, s3, mr)" id="note1356">Dhamma­pallaṅ­ka­mādāya</span>,<br>
viharāmi anāsavo.</p>
<p><a class="sc" id="22"></a><a class="ms" id="p_20Ap1_5530"></a><a class="msdiv" id="msdiv57"></a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
ekāsanassidaṃ phalaṃ.</p>
<p><a class="sc" id="23"></a><a class="ms" id="p_20Ap1_5531"></a><a class="msdiv" id="msdiv58"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="24"></a><a class="ms" id="p_20Ap1_5532"></a><a class="msdiv" id="msdiv59"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="25"></a><a class="ms" id="p_20Ap1_5533"></a><a class="msdiv" id="msdiv60"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="26"></a><a class="ms" id="p_20Ap1_5534"></a>Itthaṃ sudaṃ āyasmā ekāsanadāyako thero imā gāthāyo abhāsitthāti.</p>
<p class="endsutta"><a class="sc" id="27"></a><a class="ms" id="p_20Ap1_5535"></a>Ekā­sanadā­ya­kat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
