<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap16">
<article>
<div class="hgroup">
<p class="division">Therāpadāna</p>
<p>Sīhā­saniya­vagga</p>
<h1><span class="var" title="culla­pantha­kat­the­rāpadā­naṃ (bj, s2, s3, pts1)" id="note197">4 Cūḷa­pantha­kat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.58"></a><a class="ms" id="p_20Ap1_736"></a><a class="msdiv" id="msdiv35"></a> “Padumuttaro nāma jino,<br>
āhutīnaṃ paṭiggaho;<br>
Gaṇamhā vūpakaṭṭho so,<br>
himavante vasī tadā.</p>
<p><a class="sc" id="2"></a><a class="ms" id="p_20Ap1_737"></a><a class="msdiv" id="msdiv36"></a>Ahampi himavantamhi,<br>
vasāmi assame tadā;<br>
Acirāgataṃ mahāvīraṃ,<br>
upesiṃ lokanāyakaṃ.</p>
<p><a class="sc" id="3"></a><a class="ms" id="p_20Ap1_738"></a><a class="msdiv" id="msdiv37"></a>Pupphacchattaṃ gahetvāna,<br>
upagacchiṃ narāsabhaṃ;<br>
Samādhiṃ samāpajjantaṃ,<br>
antarā­ya­makāsa­haṃ.</p>
<p><a class="sc" id="4"></a><a class="ms" id="p_20Ap1_739"></a><a class="msdiv" id="msdiv38"></a>Ubho hatthehi paggayha,<br>
pupphacchattaṃ adāsahaṃ;<br>
Paṭiggahesi bhagavā,<br>
padumuttaro mahāmuni.</p>
<p><a class="sc" id="5"></a><a class="ms" id="p_20Ap1_740"></a><a class="msdiv" id="msdiv39"></a>Sabbe devā attamanā,<br>
himavantaṃ upenti te;<br>
Sādhukāraṃ pavattesuṃ,<br>
anumodissati cakkhumā.</p>
<p><a class="sc" id="6"></a><a class="ms" id="p_20Ap1_741"></a><a class="msdiv" id="msdiv40"></a>Idaṃ vatvāna te devā,<br>
upagacchuṃ naruttamaṃ;<br>
Ākāse <span class="var" title="dhārayantaṃ me (bj, mr) | dhārayato me (?)" id="note199">dhārayantassa</span>,<br>
padu­macchat­tamutta­maṃ.</p>
<p><a class="sc" id="7"></a><a class="ms" id="p_20Ap1_742"></a><a class="msdiv" id="msdiv41"></a>­Satapat­ta­chattaṃ paggayha,<br>
adāsi tāpaso mama;<br>
‘Tamahaṃ kittayissāmi,<br>
suṇātha mama bhāsato.</p>
<p><a class="sc" id="8"></a><a class="ms" id="p_20Ap1_743"></a><a class="msdiv" id="msdiv42"></a>Pañca­vīsati­kappāni,<br>
devarajjaṃ karissati;<br>
Catut­tiṃsa­tik­khat­tuñca,<br>
cakkavattī bhavissati.</p>
<p><a class="sc" id="9"></a><a class="ms" id="p_20Ap1_744"></a><a class="msdiv" id="msdiv43"></a>Yaṃ yaṃ yoniṃ saṃsarati,<br>
devattaṃ atha mānusaṃ;<br>
Abbhokāse patiṭṭhantaṃ,<br>
padumaṃ dhārayissati.</p>
<p><a class="sc" id="10"></a><a class="ms" id="p_20Ap1_745"></a><a class="msdiv" id="msdiv44"></a>Kappa­sata­sahas­samhi,<br>
okkā­kakula­sam­bhavo;<br>
Gotamo nāma <span class="var" title="nāmena (bj, pts1, mr)" id="note200">gottena</span>,<br>
satthā loke bhavissati.</p>
<p><a class="sc" id="11"></a><a class="ms" id="p_20Ap1_746"></a><a class="msdiv" id="msdiv45"></a>Pakāsite pāvacane,<br>
manussattaṃ labhissati;<br>
Manomayamhi kāyamhi,<br>
uttamo so bhavissati.</p>
<p><a class="sc" id="12"></a><a class="ms" id="p_20Ap1_747"></a><a class="msdiv" id="msdiv46"></a>Dve bhātaro bhavissanti,<br>
ubhopi panthakavhayā;<br>
Anubhotvā uttamatthaṃ,<br>
jotayissanti sāsanaṃ’.</p>
<p><a class="sc" id="13"></a><a class="ms" id="p_20Ap1_748"></a><a class="msdiv" id="msdiv47"></a><span class="var" title="so aṭṭhā­ra­sa­vasso­haṃ (s2, s3) | aṭṭhārasañca vassohaṃ (pts1, mr)" id="note201">Sohaṃ aṭṭhārasavasso</span>,<br>
pabbajiṃ anagāriyaṃ;<br>
Visesāhaṃ na vindāmi,<br>
sakyaputtassa sāsane.</p>
<p><a class="sc" id="14"></a><a class="ms" id="p_20Ap1_749"></a><a class="msdiv" id="msdiv48"></a>Dandhā mayhaṃ gatī āsi,<br>
paribhūto pure <span class="var" title="ahaṃ (s2, s3, pts1)" id="note202">ahuṃ</span>;<br>
Bhātā ca maṃ paṇāmesi,<br>
gaccha dāni sakaṃ gharaṃ.</p>
<p><a class="sc" id="15"></a><a class="ms" id="p_20Ap1_750"></a><a class="msdiv" id="msdiv49"></a>Sohaṃ paṇāmito santo,<br>
saṃghārāmassa koṭṭhake;<br>
Dummano tattha aṭṭhāsiṃ,<br>
sāmaññasmiṃ apekkhavā.</p>
<p><a class="sc" id="16"></a><a class="pts" id="pts1.59"></a><a class="ms" id="p_20Ap1_751"></a><a class="msdiv" id="msdiv50"></a><span class="var" title="athettha satthā (s2, s3, pts1)" id="note203">Bhagavā tattha</span> āgacchi,<br>
sīsaṃ mayhaṃ parāmasi;<br>
Bāhāya maṃ gahetvāna,<br>
saṃghārāmaṃ pavesayi.</p>
<p><a class="sc" id="17"></a><a class="ms" id="p_20Ap1_752"></a><a class="msdiv" id="msdiv51"></a>Anukampāya me satthā,<br>
adāsi pādapuñchaniṃ;<br>
Evaṃ suddhaṃ adhiṭṭhehi,<br>
eka­manta­ma­dhiṭṭha­haṃ.</p>
<p><a class="sc" id="18"></a><a class="ms" id="p_20Ap1_753"></a><a class="msdiv" id="msdiv52"></a>Hatthehi tamahaṃ gayha,<br>
sariṃ kokanadaṃ ahaṃ;<br>
Tattha cittaṃ vimucci me,<br>
arahattaṃ apāpuṇiṃ.</p>
<p><a class="sc" id="19"></a><a class="ms" id="p_20Ap1_754"></a><a class="msdiv" id="msdiv53"></a>Manomayesu kāyesu,<br>
sabbattha pāramiṃ gato;<br>
Sabbāsave pariññāya,<br>
viharāmi anāsavo.</p>
<p><a class="sc" id="20"></a><a class="ms" id="p_20Ap1_755"></a><a class="msdiv" id="msdiv54"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="21"></a><a class="ms" id="p_20Ap1_756"></a>Itthaṃ sudaṃ āyasmā <span class="var" title="cullapanthako (bj, s2, s3, pts1)" id="note204">cūḷapanthako</span> thero imā gāthāyo abhāsitthāti.</p>
<p class="endsutta"><a class="sc" id="22"></a><a class="ms" id="p_20Ap1_757"></a>Cūḷa­pantha­kat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
