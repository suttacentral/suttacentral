<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap354">
<article>
<div class="hgroup">
<p class="division">Therāpadāna</p>
<p>Sad­dasañña­ka­vagga</p>
<h1>2. Yava­kalāpi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3977"></a><a class="msdiv" id="msdiv6"></a>“Nagare aruṇavatiyā,<br>
āsiṃ yavasiko tadā;<br>
Panthe disvāna sambuddhaṃ,<br>
<span class="var" title="yava­kalāpa­ma­vattha­riṃ (bj) | yavakalāpaṃ apatthariṃ (s2, s3) | yavakalāpam apatthariṃ (pts1)" id="note977">yavakalāpaṃ santhariṃ</span>.</p>
<p><a class="sc" id="2"></a><a class="ms" id="p_20Ap1_3978"></a><a class="msdiv" id="msdiv7"></a>Anukampako kāruṇiko,<br>
sikhī lokagganāyako;<br>
Mama saṅ­kappa­maññāya,<br>
nisīdi yavasanthare.</p>
<p><a class="sc" id="3"></a><a class="ms" id="p_20Ap1_3979"></a><a class="msdiv" id="msdiv8"></a>Disvā nisinnaṃ vimalaṃ,<br>
mahājhāyiṃ vināyakaṃ;<br>
Pāmojjaṃ janayitvāna,<br>
tattha kālaṅkato ahaṃ.</p>
<p><a class="sc" id="4"></a><a class="ms" id="p_20Ap1_3980"></a><a class="msdiv" id="msdiv9"></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
yavatthare idaṃ phalaṃ.</p>
<p><a class="sc" id="5"></a><a class="ms" id="p_20Ap1_3981"></a><a class="msdiv" id="msdiv10"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_3982"></a>Itthaṃ sudaṃ āyasmā yavakalāpiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3983"></a>Yava­kalāpi­yat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
