<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap148">
<article>
<div class="hgroup">
<p class="division">Therāpadāna</p>
<p>Chattavagga</p>
<h1><span class="var" title="anu­loma­dāyakat­the­rāpadā­naṃ (s2, s3, pts1)" id="note619">6 Anu­lepa­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.173"></a><a class="ms" id="p_20Ap1_2313"></a><a class="msdiv" id="msdiv26"></a>“Anoma­dassī­munino,<br>
bodhi­vedi­makāsa­haṃ;<br>
Sudhāya piṇḍaṃ datvāna,<br>
pāṇikammaṃ akāsahaṃ.</p>
<p><a class="sc" id="2"></a><a class="ms" id="p_20Ap1_2314"></a><a class="msdiv" id="msdiv27"></a>Disvā taṃ sukataṃ kammaṃ,<br>
anomadassī naruttamo;<br>
Bhikkhusaṃghe ṭhito satthā,<br>
imaṃ gāthaṃ abhāsatha.</p>
<p><a class="sc" id="3"></a><a class="ms" id="p_20Ap1_2315"></a><a class="msdiv" id="msdiv28"></a>‘Iminā sudhakammena,<br>
cetanā­paṇi­dhīhi ca;<br>
Sampattiṃ anubhotvāna,<br>
dukkhassantaṃ karissati’.</p>
<p><a class="sc" id="4"></a><a class="ms" id="p_20Ap1_2316"></a><a class="msdiv" id="msdiv29"></a>Pasan­na­mukha­vaṇ­ṇomhi,<br>
ekaggo susamāhito;<br>
Dhāremi antimaṃ dehaṃ,<br>
sammā­sambud­dha­sāsane.</p>
<p><a class="sc" id="5"></a><a class="ms" id="p_20Ap1_2317"></a><a class="msdiv" id="msdiv30"></a>Ito kappasate āsiṃ,<br>
<span class="var" title="paripuṇṇo anūnako (s2, s3)" id="note620">paripuṇṇe anūnake</span>;<br>
Rājā sabbaghano nāma,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_2318"></a><a class="msdiv" id="msdiv31"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2319"></a>Itthaṃ sudaṃ āyasmā <span class="var" title="anulomadāyako (s2, s3, pts1)" id="note621">anulepadāyako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2320"></a>Anu­lepa­dāyakat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
