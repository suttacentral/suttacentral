<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap158">
<article>
<div class="hgroup">
<p class="division">Therāpadāna</p>
<p>Bandhu­jīvaka­vagga</p>
<h1>6. Kadam­ba­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2392"></a><a class="msdiv" id="msdiv30"></a>“Hima­van­tassā­vidūre,<br>
kukkuṭo nāma pabbato;<br>
Tamhi pabbatapādamhi,<br>
satta buddhā vasanti te.</p>
<p><a class="sc" id="2"></a><a class="ms" id="p_20Ap1_2393"></a><a class="msdiv" id="msdiv31"></a>Kadambaṃ pupphitaṃ disvā,<br>
dīparājaṃva uggataṃ;<br>
Ubho hatthehi paggayha,<br>
satta buddhe samokiriṃ.</p>
<p><a class="sc" id="3"></a><a class="ms" id="p_20Ap1_2394"></a><a class="msdiv" id="msdiv32"></a>Catunnavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_2395"></a><a class="msdiv" id="msdiv33"></a>Dvenavute ito kappe,<br>
sattāsuṃ pupphanāmakā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_2396"></a><a class="msdiv" id="msdiv34"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2397"></a>Itthaṃ sudaṃ āyasmā kadam­ba­pupphiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2398"></a>Kadam­ba­pupphi­yat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
