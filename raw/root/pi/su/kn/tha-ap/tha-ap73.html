<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap73">
<article>
<div class="hgroup">
<p class="division">Therāpadāna</p>
<p>Nāga­samāla­vagga</p>
<h1>1. Nāga­samālat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.119"></a><a class="ms" id="p_20Ap1_1589"></a><a class="msdiv" id="msdiv1"></a>“<span class="var" title="apāṭaliṃ (si, pts1, c1)" id="note436">Āpāṭaliṃ</span> ahaṃ pupphaṃ,<br>
ujjhitaṃ sumahāpathe;<br>
Thūpamhi abhiropesiṃ,<br>
sikhino lokabandhuno.</p>
<p><a class="sc" id="2"></a><a class="ms" id="p_20Ap1_1590"></a><a class="msdiv" id="msdiv2"></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
thūpapūjāyidaṃ phalaṃ.</p>
<p><a class="sc" id="3"></a><a class="ms" id="p_20Ap1_1591"></a><a class="msdiv" id="msdiv3"></a>Ito pannarase kappe,<br>
<span class="var" title="pupphiyo (s2, s3)" id="note437">bhūmiyo</span> nāma khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="4"></a><a class="ms" id="p_20Ap1_1592"></a><a class="msdiv" id="msdiv4"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_1593"></a>Itthaṃ sudaṃ āyasmā nāgasamālo thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_1594"></a>Nāga­samālat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
