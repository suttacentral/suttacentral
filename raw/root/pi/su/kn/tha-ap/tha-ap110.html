<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap110">
<article>
<div class="hgroup">
<p class="division">Therāpadāna</p>
<p>Bhik­kha­dāyi­vagga</p>
<h1><span class="var" title="āsanupaṭ­ṭhāpa­kat­the­rāpadā­naṃ (bj) | āsanu­paṭṭhā­ya­kat­the­rāpadā­naṃ (s2, s3) | āsanū­paṭṭhā­ya­kat­the­rāpadā­naṃ (pts1)" id="note514">8 Āsanu­paṭṭhā­hakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1912"></a><a class="msdiv" id="msdiv47"></a>“Kānanaṃ vanamogayha,<br>
appasaddaṃ nirākulaṃ;<br>
Sīhāsanaṃ mayā dinnaṃ,<br>
atthadassissa tādino.</p>
<p><a class="sc" id="2"></a><a class="ms" id="p_20Ap1_1913"></a><a class="msdiv" id="msdiv48"></a>Mālāhatthaṃ gahetvāna,<br>
katvā ca naṃ padakkhiṇaṃ;<br>
Satthāraṃ payirupāsitvā,<br>
pakkāmiṃ uttarāmukho.</p>
<p><a class="sc" id="3"></a><a class="ms" id="p_20Ap1_1914"></a><a class="msdiv" id="msdiv49"></a>Tena kammena dvipadinda,<br>
lokajeṭṭha narāsabha;<br>
<span class="var" title="sandiṭṭhāpemi (mr)" id="note515">Sannibbāpemi</span> attānaṃ,<br>
bhavā sabbe samūhatā.</p>
<p><a class="sc" id="4"></a><a class="ms" id="p_20Ap1_1915"></a><a class="msdiv" id="msdiv50"></a>Aṭṭhā­ra­sa­kappa­sate,<br>
yaṃ dānamadadiṃ tadā;<br>
Duggatiṃ nābhijānāmi,<br>
sīhāsanassidaṃ phalaṃ.</p>
<p><a class="sc" id="5"></a><a class="ms" id="p_20Ap1_1916"></a><a class="msdiv" id="msdiv51"></a>Ito sattakappasate,<br>
<span class="var" title="sanniṭṭho nāma (mr)" id="note516">sannibbāpaka</span> khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_1917"></a><a class="msdiv" id="msdiv52"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1918"></a>Itthaṃ sudaṃ āyasmā <span class="var" title="āsanupaṭ­ṭhāpa­kat­thero (bj) | āsanu­paṭṭhā­yako (s2, s3) | āsanū­paṭṭhā­yako (pts1)" id="note517">āsanu­paṭṭhā­hako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1919"></a>Āsanu­paṭṭhā­hakat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
