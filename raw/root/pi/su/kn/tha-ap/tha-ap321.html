<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap321">
<article>
<div class="hgroup">
<p class="division">Therāpadāna</p>
<p>Ārak­kha­dāyaka­vagga</p>
<h1><span class="var" title="nāli­pupphi­yat­the­rāpadā­naṃ (s2, s3) | kanda­lī­pupphi­yat­the­rāpadā­naṃ (pts1)" id="note883">9 Kanda­li­pupphi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3568"></a><a class="msdiv" id="msdiv47"></a>“Sindhuyā nadiyā tīre,<br>
ahosiṃ kassako tadā;<br>
Parakammāyane yutto,<br>
parabhattaṃ apassito.</p>
<p><a class="sc" id="2"></a><a class="ms" id="p_20Ap1_3569"></a><a class="msdiv" id="msdiv48"></a>Sindhuṃ anucarantohaṃ,<br>
siddhatthaṃ jinamaddasaṃ;<br>
Samādhinā nisinnaṃva,<br>
satapattaṃva pupphitaṃ.</p>
<p><a class="sc" id="3"></a><a class="ms" id="p_20Ap1_3570"></a><a class="msdiv" id="msdiv49"></a><span class="var" title="nālipupphāni (s2, s3) | satta­ka­dali­pupphāni (pts1)" id="note884">Satta kanda­li­pupphāni</span>,<br>
vaṇṭe chetvānahaṃ tadā;<br>
Matthake abhiropesiṃ,<br>
buddhas­sādicca­bandhuno.</p>
<p><a class="sc" id="4"></a><a class="ms" id="p_20Ap1_3571"></a><a class="msdiv" id="msdiv50"></a>Suvaṇṇavaṇṇaṃ sambuddhaṃ,<br>
Anukūle samāhitaṃ;<br>
Tidhā­pa­bhin­na­mātaṅ­gaṃ,<br>
Kuñjaraṃva durāsadaṃ.</p>
<p><a class="sc" id="5"></a><a class="ms" id="p_20Ap1_3572"></a><a class="msdiv" id="msdiv51"></a>Tamahaṃ upagantvāna,<br>
nipakaṃ bhāvitindriyaṃ;<br>
Añjaliṃ paggahetvāna,<br>
avandiṃ satthuno ahaṃ.</p>
<p><a class="sc" id="6"></a><a class="ms" id="p_20Ap1_3573"></a><a class="msdiv" id="msdiv52"></a>Catunnavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="7"></a><a class="ms" id="p_20Ap1_3574"></a><a class="msdiv" id="msdiv53"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_3575"></a>Itthaṃ sudaṃ āyasmā <span class="var" title="nālipupphiyo (s2, s3) | kanda­lī­pupphiyo (pts1)" id="note885">kanda­li­pupphiyo</span> thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_3576"></a>Kanda­li­pupphi­yat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
