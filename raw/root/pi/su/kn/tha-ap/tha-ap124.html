<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap124">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>2. Puppha­thū­piyat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2065"></a><a class="msdiv" id="msdiv10"></a>“Hima­van­tassā­vidūre,<br>
kukkuro <span class="var" title="kukkuṭo nāma (bj)" id="note548">nāma</span> pabbato;<br>
Vemajjhe tassa vasati,<br>
brāhmaṇo mantapāragū.</p>
<p><a class="sc" id="2"></a><a class="ms" id="p_20Ap1_2066"></a><a class="msdiv" id="msdiv11"></a>Pañca sissasahassāni,<br>
parivārenti maṃ sadā;<br>
Pubbuṭṭhāyī ca te āsuṃ,<br>
mantesu ca visāradā.</p>
<p><a class="sc" id="3"></a><a class="pts" id="pts1.156"></a><a class="ms" id="p_20Ap1_2067"></a><a class="msdiv" id="msdiv12"></a>Buddho loke samuppanno,<br>
taṃ vijānātha no bhavaṃ;<br>
Asītib­yañ­janā­nassa,<br>
bāt­tiṃ­sa­va­ra­lak­khaṇā.</p>
<p><a class="sc" id="4"></a><a class="ms" id="p_20Ap1_2068"></a><a class="msdiv" id="msdiv13"></a>Byāmappabho jinavaro,<br>
ādiccova virocati;<br>
Sissānaṃ vacanaṃ sutvā,<br>
brāhmaṇo mantapāragū.</p>
<p><a class="sc" id="5"></a><a class="ms" id="p_20Ap1_2069"></a><a class="msdiv" id="msdiv14"></a>Assamā abhinikkhamma,<br>
disaṃ pucchati <span class="var" title="brāhmaṇo (si, s2, s3, pts1)" id="note549">sissake</span>;<br>
Yamhi dese mahāvīro,<br>
vasati lokanāyako.</p>
<p><a class="sc" id="6"></a><a class="ms" id="p_20Ap1_2070"></a><a class="msdiv" id="msdiv15"></a>Tāhaṃ disaṃ namassissaṃ,<br>
jinaṃ appaṭipuggalaṃ;<br>
Udaggacitto sumano,<br>
pūjesiṃ taṃ tathāgataṃ.</p>
<p><a class="sc" id="7"></a><a class="ms" id="p_20Ap1_2071"></a><a class="msdiv" id="msdiv16"></a>Etha sissā gamissāma,<br>
dakkhissāma tathāgataṃ;<br>
Vanditvā satthuno pāde,<br>
sossāma jinasāsanaṃ.</p>
<p><a class="sc" id="8"></a><a class="ms" id="p_20Ap1_2072"></a><a class="msdiv" id="msdiv17"></a>Ekāhaṃ abhinikkhamma,<br>
byādhiṃ paṭilabhiṃ ahaṃ;<br>
Byādhinā pīḷito santo,<br>
sālaṃ vāsayituṃ gamiṃ.</p>
<p><a class="sc" id="9"></a><a class="ms" id="p_20Ap1_2073"></a><a class="msdiv" id="msdiv18"></a>Sabbe sisse samānetvā,<br>
apucchiṃ te tathāgataṃ;<br>
Kīdisaṃ lokanāthassa,<br>
guṇaṃ paramabuddhino.</p>
<p><a class="sc" id="10"></a><a class="ms" id="p_20Ap1_2074"></a><a class="msdiv" id="msdiv19"></a>Te me puṭṭhā viyākaṃsu,<br>
Yathā dassāvino tathā;<br>
Sakkaccaṃ buddhaseṭṭhaṃ taṃ,<br>
<span class="var" title="dassesuṃ (bj, s2, s3, pts1)" id="note550">Desesuṃ</span> mama sammukhā.</p>
<p><a class="sc" id="11"></a><a class="ms" id="p_20Ap1_2075"></a><a class="msdiv" id="msdiv20"></a>Tesāhaṃ vacanaṃ sutvā,<br>
sakaṃ cittaṃ pasādayiṃ;<br>
Pupphehi thūpaṃ katvāna,<br>
tattha kālaṅkato ahaṃ.</p>
<p><a class="sc" id="12"></a><a class="ms" id="p_20Ap1_2076"></a><a class="msdiv" id="msdiv21"></a>Te me sarīraṃ jhāpetvā,<br>
agamuṃ buddhasantikaṃ;<br>
Añjaliṃ paggahetvāna,<br>
­satthā­ra­mabhi­vāda­yuṃ.</p>
<p><a class="sc" id="13"></a><a class="ms" id="p_20Ap1_2077"></a><a class="msdiv" id="msdiv22"></a>Pupphehi thūpaṃ katvāna,<br>
sugatassa mahesino;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="14"></a><a class="ms" id="p_20Ap1_2078"></a><a class="msdiv" id="msdiv23"></a>Cattā­līsa­sahas­samhi,<br>
kappe soḷasa khattiyā;<br>
Nāmenaggisamā nāma,<br>
cakkavattī mahabbalā.</p>
<p><a class="sc" id="15"></a><a class="ms" id="p_20Ap1_2079"></a><a class="msdiv" id="msdiv24"></a>­Vīsakap­pa­sahas­samhi,<br>
rājāno cakkavattino;<br>
Ghatā­sa­nasa­nā­māva,<br>
aṭṭhattiṃsa mahīpatī.</p>
<p><a class="sc" id="16"></a><a class="ms" id="p_20Ap1_2080"></a><a class="msdiv" id="msdiv25"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="17"></a><a class="ms" id="p_20Ap1_2081"></a>Itthaṃ sudaṃ āyasmā pupphathūpiyo thero imā gāthāyo abhāsitthāti.</p>
<p class="endsutta"><a class="sc" id="18"></a><a class="ms" id="p_20Ap1_2082"></a>Puppha­thū­piyat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
