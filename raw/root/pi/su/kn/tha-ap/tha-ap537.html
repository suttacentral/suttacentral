<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap537">
<article>
<div class="hgroup">
<p class="division">Therāpadāna</p>
<p>Kaccāyanavagga</p>
<h1>5. Kumāra­kas­sapat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_7105"></a><a class="msdiv" id="msdiv150"></a>“Ito satasahassamhi,<br>
kappe uppajji nāyako;<br>
Sabbalokahito vīro,<br>
padu­muttara­nā­mako.</p>
<p><a class="sc" id="2"></a><a class="ms" id="p_20Ap1_7106"></a><a class="msdiv" id="msdiv151"></a>Tadāhaṃ brāhmaṇo hutvā,<br>
vissuto vedapāragū;<br>
Divāvihāraṃ vicaraṃ,<br>
addasaṃ lokanāyakaṃ.</p>
<p><a class="sc" id="3"></a><a class="pts" id="pts2.474"></a><a class="ms" id="p_20Ap1_7107"></a><a class="msdiv" id="msdiv152"></a>Catusaccaṃ pakāsentaṃ,<br>
bodhayantaṃ sadevakaṃ;<br>
Vicitta­ka­thi­kā­naggaṃ,<br>
vaṇṇayantaṃ mahājane.</p>
<p><a class="sc" id="4"></a><a class="ms" id="p_20Ap1_7108"></a><a class="msdiv" id="msdiv153"></a>Tadā muditacittohaṃ,<br>
nimantetvā tathāgataṃ;<br>
Nānārattehi vatthehi,<br>
alaṅkaritvāna maṇḍapaṃ.</p>
<p><a class="sc" id="5"></a><a class="ms" id="p_20Ap1_7109"></a><a class="msdiv" id="msdiv154"></a>Nānārata­na­paj­jotaṃ,<br>
sasaṃghaṃ bhojayiṃ tahiṃ;<br>
Bhojayitvāna sattāhaṃ,<br>
nānagga­ra­sa­bhoja­naṃ.</p>
<p><a class="sc" id="6"></a><a class="ms" id="p_20Ap1_7110"></a><a class="msdiv" id="msdiv155"></a><span class="var" title="nānāvaṇṇehi (bj)" id="note1695">Nānācittehi</span> pupphehi,<br>
pūjayitvā <span class="var" title="mahāvīraṃ (mr)" id="note1696">sasāvakaṃ</span>;<br>
Nipacca pādamūlamhi,<br>
taṃ ṭhānaṃ patthayiṃ ahaṃ.</p>
<p><a class="sc" id="7"></a><a class="ms" id="p_20Ap1_7111"></a><a class="msdiv" id="msdiv156"></a>Tadā munivaro āha,<br>
<span class="var" title="karuṇo karuṇālayo (s2, s3)" id="note1697">­karu­ṇeka­rasā­sayo</span>;<br>
‘Passathetaṃ dijavaraṃ,<br>
padumā­nana­locanaṃ.</p>
<p><a class="sc" id="8"></a><a class="ms" id="p_20Ap1_7112"></a><a class="msdiv" id="msdiv157"></a>Pīti­pāmoj­ja­bahulaṃ,<br>
­samug­ga­tatanū­ruhaṃ;<br>
Hāsamhi­ta­visā­lak­khaṃ,<br>
mama sāsanalālasaṃ.</p>
<p><a class="sc" id="9"></a><a class="ms" id="p_20Ap1_7113"></a><a class="msdiv" id="msdiv158"></a>Patitaṃ pādamūle me,<br>
<span class="var" title="ekavattaṃ sumānasaṃ (bj, s2, s3, mr) | eka­vatta­sumāna­saṃ (pts1)" id="note1698">ekā­vattha­sumāna­saṃ</span>;<br>
Esa pattheti taṃ ṭhānaṃ,<br>
<span class="var" title="vicitta­ka­thi­kat­thadaṃ (si, pts1)" id="note1699">vicitta­ka­thi­kat­tanaṃ</span>.</p>
<p><a class="sc" id="10"></a><a class="ms" id="p_20Ap1_7114"></a><a class="msdiv" id="msdiv159"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="11"></a><a class="ms" id="p_20Ap1_7115"></a><a class="msdiv" id="msdiv160"></a>Tassa dhammesu dāyādo,<br>
oraso dhammanimmito;<br>
Kumārakassapo nāma,<br>
hessati satthu sāvako.</p>
<p><a class="sc" id="12"></a><a class="ms" id="p_20Ap1_7116"></a><a class="msdiv" id="msdiv161"></a>Vicit­ta­puppha­dussā­naṃ,<br>
ratanānañca vāhasā;<br>
Vicitta­ka­thi­kā­naṃ so,<br>
aggataṃ pāpuṇissati’.</p>
<p><a class="sc" id="13"></a><a class="ms" id="p_20Ap1_7117"></a><a class="msdiv" id="msdiv162"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="14"></a><a class="ms" id="p_20Ap1_7118"></a><a class="msdiv" id="msdiv163"></a>Paribbhamaṃ <span class="var" title="bhavākāse (bj, pts1)" id="note1700">bhavābhave</span>,<br>
raṅgamajjhe yathā naṭo;<br>
Sākhamigatrajo hutvā,<br>
migiyā kucchimokkamiṃ.</p>
<p><a class="sc" id="15"></a><a class="ms" id="p_20Ap1_7119"></a><a class="msdiv" id="msdiv164"></a>Tadā mayi kucchigate,<br>
vajjhavāro upaṭṭhito;<br>
Sākhena cattā me mātā,<br>
nigrodhaṃ saraṇaṃ gatā.</p>
<p><a class="sc" id="16"></a><a class="ms" id="p_20Ap1_7120"></a><a class="msdiv" id="msdiv165"></a>Tena sā migarājena,<br>
maraṇā parimocitā;<br>
Pariccajitvā <span class="var" title="saṃpāṇaṃ (bj, pts1) | sappāṇaṃ (s2, s3)" id="note1701">sapāṇaṃ</span>,<br>
mamevaṃ ovadī tadā.</p>
<p><a class="sc" id="17"></a><a class="ms" id="p_20Ap1_7121"></a><a class="msdiv" id="msdiv166"></a>‘Nigrodhameva seveyya,<br>
na sākha­mu­pasaṃ­vase;<br>
Nigrodhasmiṃ mataṃ seyyo,<br>
yañce sākhamhi jīvitaṃ’.</p>
<p><a class="sc" id="18"></a><a class="pts" id="pts2.475"></a><a class="ms" id="p_20Ap1_7122"></a><a class="msdiv" id="msdiv167"></a>Tenānusiṭṭhā migayūthapena,<br>
Ahañca mātā ca <span class="var" title="catare ca tassovādaṃ (s2, s3) | tassovādena (pts1) | citare ca tassovādaṃ (mr)" id="note1702">tathetare ca</span>;<br>
Āgamma rammaṃ tusitādhivāsaṃ,<br>
Gatā pavāsaṃ sagharaṃ yatheva.</p>
<p><a class="sc" id="19"></a><a class="ms" id="p_20Ap1_7123"></a><a class="msdiv" id="msdiv168"></a>Puno kassapavīrassa,<br>
atthamentamhi sāsane;<br>
Āruyha selasikharaṃ,<br>
yuñjitvā jinasāsanaṃ.</p>
<p><a class="sc" id="20"></a><a class="ms" id="p_20Ap1_7124"></a><a class="msdiv" id="msdiv169"></a>Idānāhaṃ rājagahe,<br>
jāto seṭṭhikule ahuṃ;<br>
Āpannasattā me mātā,<br>
pabbaji anagāriyaṃ.</p>
<p><a class="sc" id="21"></a><a class="ms" id="p_20Ap1_7125"></a><a class="msdiv" id="msdiv170"></a>Sagabbhaṃ taṃ viditvāna,<br>
deva­datta­mu­pāna­yuṃ;<br>
So avoca ‘vināsetha,<br>
pāpikaṃ bhikkhuniṃ imaṃ’.</p>
<p><a class="sc" id="22"></a><a class="ms" id="p_20Ap1_7126"></a><a class="msdiv" id="msdiv171"></a>Idānipi munindena,<br>
jinena anukampitā;<br>
Sukhinī ajanī mayhaṃ,<br>
mātā ­bhik­khu­nu­passaye.</p>
<p><a class="sc" id="23"></a><a class="ms" id="p_20Ap1_7127"></a><a class="msdiv" id="msdiv172"></a>Taṃ viditvā mahīpālo,<br>
kosalo maṃ aposayi;<br>
Kumāra­pari­hārena,<br>
nāmenāhañca kassapo.</p>
<p><a class="sc" id="24"></a><a class="ms" id="p_20Ap1_7128"></a><a class="msdiv" id="msdiv173"></a>Mahā­kassa­pa­māgamma,<br>
ahaṃ kumārakassapo;<br>
Vammikasadisaṃ kāyaṃ,<br>
sutvā buddhena desitaṃ.</p>
<p><a class="sc" id="25"></a><a class="ms" id="p_20Ap1_7129"></a><a class="msdiv" id="msdiv174"></a>Tato cittaṃ vimucci me,<br>
anupādāya sabbaso;<br>
Pāyāsiṃ damayitvāhaṃ,<br>
eta­dagga­ma­pāpuṇiṃ.</p>
<p><a class="sc" id="26"></a><a class="ms" id="p_20Ap1_7130"></a><a class="msdiv" id="msdiv175"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="27"></a><a class="ms" id="p_20Ap1_7131"></a><a class="msdiv" id="msdiv176"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="28"></a><a class="ms" id="p_20Ap1_7132"></a><a class="msdiv" id="msdiv177"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="29"></a><a class="ms" id="p_20Ap1_7133"></a>Itthaṃ sudaṃ āyasmā kumārakassapo thero imā gāthāyo abhāsitthāti.</p>
<p class="endsutta"><a class="sc" id="30"></a><a class="ms" id="p_20Ap1_7134"></a>Kumāra­kas­sapat­theras­sāpadā­naṃ pañcamaṃ.<br>
Catuvīsatimaṃ bhāṇavāraṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
