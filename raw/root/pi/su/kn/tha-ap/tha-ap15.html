<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap15">
<article>
<div class="hgroup">
<p class="division">Therāpadāna</p>
<p>Sīhā­saniya­vagga</p>
<h1>3. Nandat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_726"></a><a class="msdiv" id="msdiv27"></a>“Padumuttarassa bhagavato,<br>
Lokajeṭṭhassa tādino;<br>
Vatthaṃ khomaṃ mayā dinnaṃ,<br>
Sayambhussa mahesino.</p>
<p><a class="sc" id="2"></a><a class="ms" id="p_20Ap1_727"></a><a class="msdiv" id="msdiv28"></a>Taṃ me buddho viyākāsi,<br>
jala­juttara­nā­mako;<br>
‘Iminā vatthadānena,<br>
hemavaṇṇo bhavissasi.</p>
<p><a class="sc" id="3"></a><a class="ms" id="p_20Ap1_728"></a><a class="msdiv" id="msdiv29"></a>Dve sampattī anubhotvā,<br>
kusalamūlehi codito;<br>
Gotamassa bhagavato,<br>
kaniṭṭho tvaṃ bhavissasi.</p>
<p><a class="sc" id="4"></a><a class="ms" id="p_20Ap1_729"></a><a class="msdiv" id="msdiv30"></a>Rāgaratto sukhasīlo,<br>
kāmesu gedhamāyuto;<br>
Buddhena codito santo,<br>
<span class="var" title="tato (s2, s3, pts1)" id="note195">tadā</span> tvaṃ pabbajissasi.</p>
<p><a class="sc" id="5"></a><a class="ms" id="p_20Ap1_730"></a><a class="msdiv" id="msdiv31"></a>Pabbajitvāna tvaṃ tattha,<br>
kusalamūlena codito;<br>
Sabbāsave pariññāya,<br>
nib­bā­yis­sasinā­savo’.</p>
<p><a class="sc" id="6"></a><a class="ms" id="p_20Ap1_731"></a><a class="msdiv" id="msdiv32"></a><span class="var" title="sata ... (bj, s2, s3)" id="note196">Satta</span> kappa­sahas­samhi,<br>
caturo ceḷanāmakā;<br>
Saṭṭhi kappa­sahas­samhi,<br>
upacelā catujjanā.</p>
<p><a class="sc" id="7"></a><a class="ms" id="p_20Ap1_732"></a><a class="msdiv" id="msdiv33"></a>Pañca kappa­sahas­samhi,<br>
ceḷāva caturo janā;<br>
Satta­ratana­sam­pannā,<br>
catudīpamhi issarā.</p>
<p><a class="sc" id="8"></a><a class="ms" id="p_20Ap1_733"></a><a class="msdiv" id="msdiv34"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_734"></a>Itthaṃ sudaṃ āyasmā nando thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_735"></a>Nandat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
