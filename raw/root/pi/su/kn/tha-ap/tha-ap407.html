<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap407">
<article>
<div class="hgroup">
<p class="division">Therāpadāna</p>
<p>Metteyyavagga</p>
<h1><span class="var" title="upa­sīvat­the­rāpadā­naṃ (bahūsu)" id="note1231">5 Upa­sivat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4954"></a><a class="msdiv" id="msdiv100"></a>“Hima­van­tassā­vidūre,<br>
anomo nāma pabbato;<br>
Assamo sukato mayhaṃ,<br>
paṇṇasālā sumāpitā.</p>
<p><a class="sc" id="2"></a><a class="ms" id="p_20Ap1_4955"></a><a class="msdiv" id="msdiv101"></a>Nadī ca sandatī tattha,<br>
supatitthā manoramā;<br>
Anūpatitthe jāyanti,<br>
padumuppalakā bahū.</p>
<p><a class="sc" id="3"></a><a class="ms" id="p_20Ap1_4956"></a><a class="msdiv" id="msdiv102"></a>Pāṭhīnā pāvusā macchā,<br>
balajā muñjarohitā;<br>
<span class="var" title="maccha­kaccha­pa­sam­pannā (?)" id="note1232">Maccha­kaccha­pa­sañ­channā</span>,<br>
nadikā sandate tadā.</p>
<p><a class="sc" id="4"></a><a class="ms" id="p_20Ap1_4957"></a><a class="msdiv" id="msdiv103"></a>Timirā pupphitā tattha,<br>
asokā khuddamālakā;<br>
Punnāgā giripunnāgā,<br>
sampavanti mamassamaṃ.</p>
<p><a class="sc" id="5"></a><a class="pts" id="pts2.346"></a><a class="ms" id="p_20Ap1_4958"></a><a class="msdiv" id="msdiv104"></a>Kuṭajā pupphitā tattha,<br>
tiṇasūlavanāni ca;<br>
Sālā ca saḷalā tattha,<br>
campakā pupphitā bahū.</p>
<p><a class="sc" id="6"></a><a class="ms" id="p_20Ap1_4959"></a><a class="msdiv" id="msdiv105"></a>Ajjunā atimuttā ca,<br>
mahānāmā ca pupphitā;<br>
Asanā madhugandhī ca,<br>
pupphitā te mamassame.</p>
<p><a class="sc" id="7"></a><a class="ms" id="p_20Ap1_4960"></a><a class="msdiv" id="msdiv106"></a>Uddālakā pāṭalikā,<br>
yūthikā ca piyaṅgukā;<br>
Bimbi­jālaka­sañ­channā,<br>
samantā aḍḍhayojanaṃ.</p>
<p><a class="sc" id="8"></a><a class="ms" id="p_20Ap1_4961"></a><a class="msdiv" id="msdiv107"></a><span class="var" title="mātaṅgavā (bj) | mātakarā (s2, s3) | mātaṅgā vā (pts1)" id="note1233">Mātaggārā</span> sattaliyo,<br>
pāṭalī sinduvārakā;<br>
Aṅkolakā bahū tattha,<br>
<span class="var" title="tālakūṭā (bj) | tālakuṭā (s2, s3) | tālakuṭṭhā (pts1)" id="note1234">tālakuṭṭhi</span> ca pupphitā;<br>
Seleyyakā bahū tattha,<br>
pupphitā mama assame.</p>
<p><a class="sc" id="9"></a><a class="ms" id="p_20Ap1_4962"></a><a class="msdiv" id="msdiv108"></a>Etesu <span class="var" title="pupphamānesu (bj, pts1)" id="note1235">pupphajātesu</span>,<br>
sobhanti pādapā bahū;<br>
Samantā tena gandhena,<br>
vāyate mama assamo.</p>
<p><a class="sc" id="10"></a><a class="ms" id="p_20Ap1_4963"></a><a class="msdiv" id="msdiv109"></a>Harītakā āmalakā,<br>
<span class="var" title="ambā jambū vibhīṭakā (bj) | ambajambū vibhedakā (s2, s3) | ambā jambū vibhītakā (pts1)" id="note1236">amba­jambu­vi­bhītakā</span>;<br>
Kolā bhallātakā billā,<br>
­phāru­sa­ka­phalāni ca.</p>
<p><a class="sc" id="11"></a><a class="ms" id="p_20Ap1_4964"></a><a class="msdiv" id="msdiv110"></a>Tindukā ca piyālā ca,<br>
madhukā kāsumārayo;<br>
Labujā panasā tattha,<br>
kadalī <span class="var" title="candarīphalā (s2, s3, pts1) | mandariphalā (mr)" id="note1237">badarīphalā</span>.</p>
<p><a class="sc" id="12"></a><a class="ms" id="p_20Ap1_4965"></a><a class="msdiv" id="msdiv111"></a>Ambāṭakā bahū tattha,<br>
valli­kā­raphalāni ca;<br>
<span class="var" title="cirasaṃ­rasa­pākā ca (s2, s3) | viṭapā ca sapākā ca (pts1) | vidapara­padā­dayo (mr)" id="note1238">Bīja­pūra­sa­pāriyo</span>,<br>
phalitā mama assame.</p>
<p><a class="sc" id="13"></a><a class="ms" id="p_20Ap1_4966"></a><a class="msdiv" id="msdiv112"></a>Āḷakā isimuggā ca,<br>
tato modaphalā bahū;<br>
Avaṭā <span class="var" title="sakkarāritā (mr)" id="note1239">pakkabharitā</span>,<br>
pilak­khu­dum­barāni ca.</p>
<p><a class="sc" id="14"></a><a class="ms" id="p_20Ap1_4967"></a><a class="msdiv" id="msdiv113"></a>Pipphalī marīcā tattha,<br>
nigrodhā ca kapitthanā;<br>
Udumbarakā bahavo,<br>
<span class="var" title="kaṇḍapakkā ca pāriyo (bj, s2, s3, pts1)" id="note1240">kaṇḍupaṇṇā ca hariyo</span>.</p>
<p><a class="sc" id="15"></a><a class="ms" id="p_20Ap1_4968"></a><a class="msdiv" id="msdiv114"></a>Ete caññe ca bahavo,<br>
phalitā assame mama;<br>
Puppharukkhāpi bahavo,<br>
pupphitā mama assame.</p>
<p><a class="sc" id="16"></a><a class="ms" id="p_20Ap1_4969"></a><a class="msdiv" id="msdiv115"></a>Āluvā ca kaḷambā ca,<br>
biḷālī takkalāni ca;<br>
Ālakā tālakā ceva,<br>
vijjanti assame mama.</p>
<p><a class="sc" id="17"></a><a class="ms" id="p_20Ap1_4970"></a><a class="msdiv" id="msdiv116"></a>Assamas­sāvi­dūre me,<br>
mahājātassaro ahu;<br>
Acchodako sītajalo,<br>
supatittho manoramo.</p>
<p><a class="sc" id="18"></a><a class="pts" id="pts2.347"></a><a class="ms" id="p_20Ap1_4971"></a><a class="msdiv" id="msdiv117"></a>Padumuppalā bahū tattha,<br>
puṇ­ḍarī­ka­samā­yutā;<br>
Mandālakehi sañchannā,<br>
nānā­gandha­sa­meritā.</p>
<p><a class="sc" id="19"></a><a class="ms" id="p_20Ap1_4972"></a><a class="msdiv" id="msdiv118"></a>Gabbhaṃ gaṇhanti padumā,<br>
aññe pupphanti kesarī;<br>
Opupphapattā tiṭṭhanti,<br>
padumākaṇṇikā bahū.</p>
<p><a class="sc" id="20"></a><a class="ms" id="p_20Ap1_4973"></a><a class="msdiv" id="msdiv119"></a>Madhu bhisamhā savati,<br>
khīraṃ sappi mulāḷibhi;<br>
Samantā tena gandhena,<br>
nānā­gandha­sa­meritā.</p>
<p><a class="sc" id="21"></a><a class="ms" id="p_20Ap1_4974"></a><a class="msdiv" id="msdiv120"></a>Kumudā ambagandhi ca,<br>
nayitā dissare bahū;<br>
Jātassa­ras­sānu­kūlaṃ,<br>
ketakā pupphitā bahū.</p>
<p><a class="sc" id="22"></a><a class="ms" id="p_20Ap1_4975"></a><a class="msdiv" id="msdiv121"></a>Suphullā bandhujīvā ca,<br>
setavārī sugandhikā;<br>
Kumbhilā susumārā ca,<br>
gahakā tattha jāyare.</p>
<p><a class="sc" id="23"></a><a class="ms" id="p_20Ap1_4976"></a><a class="msdiv" id="msdiv122"></a>Uggāhakā ajagarā,<br>
tattha jātassare bahū;<br>
Pāṭhīnā pāvusā macchā,<br>
balajā muñjarohitā.</p>
<p><a class="sc" id="24"></a><a class="ms" id="p_20Ap1_4977"></a><a class="msdiv" id="msdiv123"></a>Maccha­kaccha­pa­sañ­channā,<br>
atho <span class="var" title="pampaṭakehi (bj) | sapaṭakehi (s2, s3) | pappaṭakehi (pts1)" id="note1241">papaṭakāhi</span> ca;<br>
Pārevatā ravihaṃsā,<br>
<span class="var" title="kukkutthakā (s2, s3) | kutthakā (pts1) | kukkutthā (mr)" id="note1242">kukutthā</span> ca nadīcarā.</p>
<p><a class="sc" id="25"></a><a class="ms" id="p_20Ap1_4978"></a><a class="msdiv" id="msdiv124"></a>Dindibhā cakkavākā ca,<br>
pampakā jīvajīvakā;<br>
Kalandakā ukkusā ca,<br>
senakā uddharā bahū.</p>
<p><a class="sc" id="26"></a><a class="ms" id="p_20Ap1_4979"></a><a class="msdiv" id="msdiv125"></a>Koṭṭhakā sukapotā ca,<br>
tuliyā camarā bahū;<br>
<span class="var" title="kāreṇiyo (bj) | kāseniyā (s2, s3) | kareriyo (pts1)" id="note1243">Kāreniyo</span> ca <span class="var" title="kilakā (mr)" id="note1244">tilakā</span>,<br>
upajīvanti taṃ saraṃ.</p>
<p><a class="sc" id="27"></a><a class="ms" id="p_20Ap1_4980"></a><a class="msdiv" id="msdiv126"></a>Sīhā byagghā ca dīpī ca,<br>
accha­koka­tarac­chakā;<br>
Vānarā kinnarā ceva,<br>
dissanti mama assame.</p>
<p><a class="sc" id="28"></a><a class="ms" id="p_20Ap1_4981"></a><a class="msdiv" id="msdiv127"></a>Tāni gandhāni ghāyanto,<br>
bhakkhayanto phalānahaṃ;<br>
Gandhodakaṃ pivanto ca,<br>
vasāmi mama assame.</p>
<p><a class="sc" id="29"></a><a class="ms" id="p_20Ap1_4982"></a><a class="msdiv" id="msdiv128"></a>Eṇīmigā varāhā ca,<br>
pasadā khuddarūpakā;<br>
Aggikā jotikā ceva,<br>
vasanti mama assame.</p>
<p><a class="sc" id="30"></a><a class="ms" id="p_20Ap1_4983"></a><a class="msdiv" id="msdiv129"></a>Haṃsā koñcā mayūrā ca,<br>
sālikāpi ca kokilā;<br>
<span class="var" title="mañjarikā (bj, s2, s3, pts1)" id="note1245">Majjārikā</span> bahū tattha,<br>
kosikā poṭṭhasīsakā.</p>
<p><a class="sc" id="31"></a><a class="ms" id="p_20Ap1_4984"></a><a class="msdiv" id="msdiv130"></a>Pisācā dānavā ceva,<br>
kumbhaṇḍā rakkhasā bahū;<br>
Garuḷā pannagā ceva,<br>
vasanti mama assame.</p>
<p><a class="sc" id="32"></a><a class="pts" id="pts2.348"></a><a class="ms" id="p_20Ap1_4985"></a><a class="msdiv" id="msdiv131"></a>Mahānubhāvā isayo,<br>
santacittā samāhitā;<br>
Kamaṇḍaludharā sabbe,<br>
aji­nuttara­vāsanā;<br>
<span class="var" title="te jaṭā­bhāra­bharitā (bj, pts1) | jaṭā­bhāra­bharitā ca (s2, s3)" id="note1246">Jaṭābhā­ra­bhari­tāva</span>,<br>
vasanti mama assame.</p>
<p><a class="sc" id="33"></a><a class="ms" id="p_20Ap1_4986"></a><a class="msdiv" id="msdiv132"></a>Yugamattañca pekkhantā,<br>
nipakā santavuttino;<br>
Lābhālābhena santuṭṭhā,<br>
vasanti mama assame.</p>
<p><a class="sc" id="34"></a><a class="ms" id="p_20Ap1_4987"></a><a class="msdiv" id="msdiv133"></a>Vākacīraṃ dhunantā te,<br>
pho­ṭentā­jina­camma­kaṃ;<br>
Sabalehi upatthaddhā,<br>
gacchanti ambare tadā.</p>
<p><a class="sc" id="35"></a><a class="ms" id="p_20Ap1_4988"></a><a class="msdiv" id="msdiv134"></a>Na te dakaṃ āharanti,<br>
kaṭṭhaṃ vā aggidārukaṃ;<br>
Sayañca upasampannā,<br>
pāṭihīrassidaṃ phalaṃ.</p>
<p><a class="sc" id="36"></a><a class="ms" id="p_20Ap1_4989"></a><a class="msdiv" id="msdiv135"></a>Lohadoṇiṃ gahetvāna,<br>
vanamajjhe vasanti te;<br>
Kuñjarāva mahānāgā,<br>
asambhītāva kesarī.</p>
<p><a class="sc" id="37"></a><a class="ms" id="p_20Ap1_4990"></a><a class="msdiv" id="msdiv136"></a>Aññe gacchanti goyānaṃ,<br>
aññe <span class="var" title="pubbavidehanaṃ (s2, s3, pts1, mr)" id="note1247">pubbavidehakaṃ</span>;<br>
Aññe ca uttarakuruṃ,<br>
<span class="var" title="sakamba­la­ma­passitā (s2, s3, mr) | sakaṃ balamapassitā (pts1)" id="note1248">sakaṃ balamavassitā</span>.</p>
<p><a class="sc" id="38"></a><a class="ms" id="p_20Ap1_4991"></a><a class="msdiv" id="msdiv137"></a>Tato piṇḍaṃ āharitvā,<br>
paribhuñjanti ekato;<br>
Sabbesaṃ pakkamantānaṃ,<br>
uggatejāna tādinaṃ.</p>
<p><a class="sc" id="39"></a><a class="ms" id="p_20Ap1_4992"></a><a class="msdiv" id="msdiv138"></a>Ajina­camma­sad­dena,<br>
vanaṃ saddāyate tadā;<br>
Edisā te mahāvīra,<br>
sissā uggatapā mama.</p>
<p><a class="sc" id="40"></a><a class="ms" id="p_20Ap1_4993"></a><a class="msdiv" id="msdiv139"></a>Parivuto ahaṃ tehi,<br>
vasāmi mama assame;<br>
Tositā sakakammena,<br>
vinītāpi samāgatā.</p>
<p><a class="sc" id="41"></a><a class="ms" id="p_20Ap1_4994"></a><a class="msdiv" id="msdiv140"></a>Ārādhayiṃsu maṃ ete,<br>
saka­kammā­bhi­lāsino;<br>
Sīlavanto ca nipakā,<br>
appamaññāsu kovidā.</p>
<p><a class="sc" id="42"></a><a class="ms" id="p_20Ap1_4995"></a><a class="msdiv" id="msdiv141"></a>Padumuttaro lokavidū,<br>
āhutīnaṃ paṭiggaho;<br>
Samayaṃ saṃviditvāna,<br>
upagacchi vināyako.</p>
<p><a class="sc" id="43"></a><a class="ms" id="p_20Ap1_4996"></a><a class="msdiv" id="msdiv142"></a>Upagantvāna sambuddho,<br>
ātāpī nipako muni;<br>
Pattaṃ paggayha sambuddho,<br>
bhikkhāya mamupāgami.</p>
<p><a class="sc" id="44"></a><a class="ms" id="p_20Ap1_4997"></a><a class="msdiv" id="msdiv143"></a>Upāgataṃ mahāvīraṃ,<br>
jala­juttama­nāyakaṃ;<br>
<span class="var" title="tiṇattharaṃ (s2, s3, pts1) | tiṇatthataṃ (mr)" id="note1249">Tiṇasantharaṃ</span> paññāpetvā,<br>
sālapupphehi okiriṃ.</p>
<p><a class="sc" id="45"></a><a class="ms" id="p_20Ap1_4998"></a><a class="msdiv" id="msdiv144"></a><span class="var" title="nisīdetvāna (bj) | nisīditvāna (s2, s3, pts1)" id="note1250">Nisādetvāna</span> sambuddhaṃ,<br>
haṭṭho saṃviggamānaso;<br>
Khippaṃ pabbatamāruyha,<br>
<span class="var" title="agaruṃ (bj) | agalum (pts1)" id="note1251">agaḷuṃ</span> aggahiṃ ahaṃ.</p>
<p><a class="sc" id="46"></a><a class="ms" id="p_20Ap1_4999"></a><a class="msdiv" id="msdiv145"></a>Kumbhamattaṃ gahetvāna,<br>
panasaṃ devagandhikaṃ;<br>
Khandhe āropayitvāna,<br>
upagacchiṃ vināyakaṃ.</p>
<p><a class="sc" id="47"></a><a class="pts" id="pts2.349"></a><a class="ms" id="p_20Ap1_5000"></a><a class="msdiv" id="msdiv146"></a>Phalaṃ buddhassa datvāna,<br>
agaḷuṃ anulimpahaṃ;<br>
Pasannacitto sumano,<br>
buddhaseṭṭhaṃ avandihaṃ.</p>
<p><a class="sc" id="48"></a><a class="ms" id="p_20Ap1_5001"></a><a class="msdiv" id="msdiv147"></a>Padumuttaro lokavidū,<br>
āhutīnaṃ paṭiggaho;<br>
Isimajjhe nisīditvā,<br>
imā gāthā abhāsatha.</p>
<p><a class="sc" id="49"></a><a class="ms" id="p_20Ap1_5002"></a><a class="msdiv" id="msdiv148"></a>‘Yo me phalañca agaḷuṃ,<br>
āsanañca adāsi me;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="50"></a><a class="ms" id="p_20Ap1_5003"></a><a class="msdiv" id="msdiv149"></a>Gāme vā yadi vāraññe,<br>
pabbhāresu guhāsu vā;<br>
Imassa cittamaññāya,<br>
nibbattissati bhojanaṃ.</p>
<p><a class="sc" id="51"></a><a class="ms" id="p_20Ap1_5004"></a><a class="msdiv" id="msdiv150"></a>Devaloke manusse vā,<br>
upapanno ayaṃ naro;<br>
Bhojanehi ca vatthehi,<br>
parisaṃ tappayissati.</p>
<p><a class="sc" id="52"></a><a class="ms" id="p_20Ap1_5005"></a><a class="msdiv" id="msdiv151"></a>Upapajjati yaṃ yoniṃ,<br>
devattaṃ atha mānusaṃ;<br>
Akkhobhabhogo hutvāna,<br>
­saṃsa­ris­sati­yaṃ naro.</p>
<p><a class="sc" id="53"></a><a class="ms" id="p_20Ap1_5006"></a><a class="msdiv" id="msdiv152"></a>Tiṃ­sakap­pa­sahas­sāni,<br>
devaloke ramissati;<br>
Sahas­sak­khat­tuṃ rājā ca,<br>
cakkavattī bhavissati.</p>
<p><a class="sc" id="54"></a><a class="ms" id="p_20Ap1_5007"></a><a class="msdiv" id="msdiv153"></a>Ekasat­ta­tik­khat­tuñca,<br>
devarajjaṃ karissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="55"></a><a class="ms" id="p_20Ap1_5008"></a><a class="msdiv" id="msdiv154"></a>Kappa­sata­sahas­samhi,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="56"></a><a class="ms" id="p_20Ap1_5009"></a><a class="msdiv" id="msdiv155"></a>Tassa dhammesu dāyādo,<br>
oraso dhammanimmito; <span class="var" title="hessati satthusāvako) (s2, s3)" id="note1253">()</span><br>
Sabbāsave pariññāya,<br>
viha­rissati­nāsavo’.</p>
<p><a class="sc" id="57"></a><a class="ms" id="p_20Ap1_5010"></a><a class="msdiv" id="msdiv156"></a>Suladdhalābho laddho me,<br>
yohaṃ addakkhiṃ nāyakaṃ;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="58"></a><a class="ms" id="p_20Ap1_5011"></a><a class="msdiv" id="msdiv157"></a>Gāme vā yadi vāraññe,<br>
pabbhāresu guhāsu vā;<br>
Mama saṅ­kappa­maññāya,<br>
bhojanaṃ hoti me sadā.</p>
<p><a class="sc" id="59"></a><a class="ms" id="p_20Ap1_5012"></a><a class="msdiv" id="msdiv158"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="60"></a><a class="ms" id="p_20Ap1_5013"></a><a class="msdiv" id="msdiv159"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="61"></a><a class="ms" id="p_20Ap1_5014"></a><a class="msdiv" id="msdiv160"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="62"></a><a class="ms" id="p_20Ap1_5015"></a>Itthaṃ sudaṃ āyasmā <span class="var" title="upasīvo (bj, s2, s3, pts1, c1)" id="note1254">upasivo</span> thero imā gāthāyo abhāsitthāti.</p>
<p class="endsutta"><a class="sc" id="63"></a><a class="ms" id="p_20Ap1_5016"></a>Upa­sivat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
