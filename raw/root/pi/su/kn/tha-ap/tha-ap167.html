<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap167">
<article>
<div class="hgroup">
<p class="division">Therāpadāna</p>
<p>Supāri­cari­ya­vagga</p>
<h1><span class="var" title="­kaṇikā­rac­chada­niyat­the­rāpadā­naṃ (bj, pts1) | ­kaṇikā­ra­chada­niyat­the­rāpadā­naṃ (s2, s3)" id="note639">5 ­Kaṇikā­ra­chat­ti­yat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2463"></a><a class="msdiv" id="msdiv23"></a>“Vessabhū nāma sambuddho,<br>
lokajeṭṭho narāsabho;<br>
Divāvihārāya muni,<br>
ogāhayi mahāvanaṃ.</p>
<p><a class="sc" id="2"></a><a class="ms" id="p_20Ap1_2464"></a><a class="msdiv" id="msdiv24"></a>Kaṇikāraṃ ocinitvā,<br>
chattaṃ katvānahaṃ tadā;<br>
Pup­phaccha­danaṃ katvāna,<br>
buddhassa abhiropayiṃ.</p>
<p><a class="sc" id="3"></a><a class="ms" id="p_20Ap1_2465"></a><a class="msdiv" id="msdiv25"></a>Ekattiṃse ito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_2466"></a><a class="msdiv" id="msdiv26"></a>Ito vīsatikappamhi,<br>
soṇṇābhā aṭṭha khattiyā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_2467"></a><a class="msdiv" id="msdiv27"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2468"></a>Itthaṃ sudaṃ āyasmā <span class="var" title="­kaṇikā­rac­chada­niyo (bj) | ­kaṇikā­ra­chada­niyo (s2, s3) | ­kaṇikā­ra­pupphiyo (pts1)" id="note640">­kaṇikā­ra­chat­tiyo</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2469"></a>­Kaṇikā­ra­chat­tiyat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
