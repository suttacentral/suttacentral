<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap435">
<article>
<div class="hgroup">
<p class="division">Therāpadāna</p>
<p>Ekavihārivagga</p>
<h1><span class="var" title="pāṭi­hira­sañña­kat­the­rāpadā­naṃ (bj, s2, s3)" id="note1392">3 Pāṭi­hīra­sañña­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts2.392"></a><a class="ms" id="p_20Ap1_5693"></a><a class="msdiv" id="msdiv26"></a>“Padumuttaro nāma jino,<br>
āhutīnaṃ paṭiggaho;<br>
Vasīsa­ta­sahas­sehi,<br>
nagaraṃ pāvisī tadā.</p>
<p><a class="sc" id="2"></a><a class="ms" id="p_20Ap1_5694"></a><a class="msdiv" id="msdiv27"></a>Nagaraṃ pavisantassa,<br>
upasantassa tādino;<br>
<span class="var" title="rathiyā pac­cuggama­nā­dīsu (s2, s3) | ratanāni panādiṃsu (pts1)" id="note1393">Ratanāni pajjotiṃsu</span>,<br>
nigghoso āsi tāvade.</p>
<p><a class="sc" id="3"></a><a class="ms" id="p_20Ap1_5695"></a><a class="msdiv" id="msdiv28"></a>Buddhassa ānubhāvena,<br>
bherī vajju­maghaṭ­ṭitā;<br>
Sayaṃ vīṇā pavajjanti,<br>
buddhassa pavisato puraṃ.</p>
<p><a class="sc" id="4"></a><a class="ms" id="p_20Ap1_5696"></a><a class="msdiv" id="msdiv29"></a>Buddhaseṭṭhaṃ <span class="var" title="na passāmi (bj)" id="note1394">namassāmi</span>,<br>
padu­mutta­ra­mahā­muniṃ;<br>
Pāṭihīrañca passitvā,<br>
tattha cittaṃ pasādayiṃ.</p>
<p><a class="sc" id="5"></a><a class="ms" id="p_20Ap1_5697"></a><a class="msdiv" id="msdiv30"></a><span class="var" title="aho buddho aho dhammo (bj, s2, s3, c1)" id="note1395">Aho buddhā aho dhammā</span>,<br>
aho no satthusampadā;<br>
Acetanāpi turiyā,<br>
sayameva pavajjare.</p>
<p><a class="sc" id="6"></a><a class="ms" id="p_20Ap1_5698"></a><a class="msdiv" id="msdiv31"></a>Satasahassito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
bud­dhasaññā­yidaṃ phalaṃ.</p>
<p><a class="sc" id="7"></a><a class="ms" id="p_20Ap1_5699"></a><a class="msdiv" id="msdiv32"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="8"></a><a class="ms" id="p_20Ap1_5700"></a><a class="msdiv" id="msdiv33"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap1_5701"></a><a class="msdiv" id="msdiv34"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_5702"></a>Itthaṃ sudaṃ āyasmā <span class="var" title="pāṭi­hira­saññako (bj, s2, s3)" id="note1396">pāṭi­hīra­saññako</span> thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_5703"></a>Pāṭi­hīra­sañña­kat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
