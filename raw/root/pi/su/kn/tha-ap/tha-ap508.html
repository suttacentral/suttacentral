<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap508">
<article>
<div class="hgroup">
<p class="division">Therāpadāna</p>
<p>Kaṇikāravagga</p>
<h1>6. Mātuluṅ­ga­phala­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6645"></a><a class="msdiv" id="msdiv68"></a>“Kaṇikāraṃva jalitaṃ,<br>
puṇṇamāyeva candimaṃ;<br>
Jalantaṃ dīparukkhaṃva,<br>
addasaṃ lokanāyakaṃ.</p>
<p><a class="sc" id="2"></a><a class="ms" id="p_20Ap1_6646"></a><a class="msdiv" id="msdiv69"></a>Mātuluṅ­ga­phalaṃ gayha,<br>
adāsiṃ satthuno ahaṃ;<br>
Dakkhiṇeyyassa <span class="var" title="dhīrassa (bj)" id="note1577">vīrassa</span>,<br>
pasanno sehi pāṇibhi.</p>
<p><a class="sc" id="3"></a><a class="ms" id="p_20Ap1_6647"></a><a class="msdiv" id="msdiv70"></a>Ekatiṃse ito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phala­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_6648"></a><a class="msdiv" id="msdiv71"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_6649"></a><a class="msdiv" id="msdiv72"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="6"></a><a class="ms" id="p_20Ap1_6650"></a><a class="msdiv" id="msdiv73"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_6651"></a>Itthaṃ sudaṃ āyasmā mātuluṅ­ga­pha­ladāyako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_6652"></a>Mātuluṅ­ga­phala­dāyakat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
