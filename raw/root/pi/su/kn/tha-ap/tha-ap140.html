<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap140">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1><span class="var" title="ekaraṃ­saniyat­the­rāpadā­naṃ (s2, s3) | ekadaṃ­saniyat­the­rāpadā­naṃ (pts1)" id="note598">8 Eka­pasāda­niyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2250"></a><a class="msdiv" id="msdiv55"></a>“<span class="var" title="nārado iti nāmena (s2, s3, mr)" id="note599">Nārado iti me nāmaṃ</span>,<br>
kesavo iti maṃ vidū;<br>
Kusalākusalaṃ esaṃ,<br>
agamaṃ buddhasantikaṃ.</p>
<p><a class="sc" id="2"></a><a class="ms" id="p_20Ap1_2251"></a><a class="msdiv" id="msdiv56"></a>Mettacitto kāruṇiko,<br>
atthadassī mahāmuni;<br>
Assāsayanto satte so,<br>
dhammaṃ deseti cakkhumā.</p>
<p><a class="sc" id="3"></a><a class="ms" id="p_20Ap1_2252"></a><a class="msdiv" id="msdiv57"></a>Sakaṃ cittaṃ pasādetvā,<br>
sire katvāna añjaliṃ;<br>
Satthāraṃ abhivādetvā,<br>
pakkāmiṃ pācināmukho.</p>
<p><a class="sc" id="4"></a><a class="pts" id="pts1.169"></a><a class="ms" id="p_20Ap1_2253"></a><a class="msdiv" id="msdiv58"></a>Sattarase kappasate,<br>
rājā āsi mahīpati;<br>
Amittatāpano nāma,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2254"></a><a class="msdiv" id="msdiv59"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2255"></a>Itthaṃ sudaṃ āyasmā <span class="var" title="ekaraṃsaniyo (s2, s3) | ekadaṃsaniyo (pts1)" id="note600">ekapasādaniyo</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2256"></a>Eka­pasāda­niyat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
