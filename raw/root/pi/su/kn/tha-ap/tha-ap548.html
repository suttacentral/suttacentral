<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap548">
<article>
<div class="hgroup">
<p class="division">Therāpadāna</p>
<p>Bhaddiyavagga</p>
<h1>6. Kāḷu­dāyit­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_7509"></a><a class="msdiv" id="msdiv165"></a>“Padumuttaro nāma jino,<br>
sabbadhammesu cakkhumā;<br>
Ito satasahassamhi,<br>
kappe uppajji nāyako.</p>
<p><a class="sc" id="2"></a><a class="ms" id="p_20Ap1_7510"></a><a class="msdiv" id="msdiv166"></a>Nāyakānaṃ varo satthā,<br>
guṇāguṇavidū jino;<br>
Kataññū katavedī ca,<br>
titthe yojeti <span class="var" title="pāṇino (bj, s2, s3, pts1)" id="note1798">pāṇine</span>.</p>
<p><a class="sc" id="3"></a><a class="ms" id="p_20Ap1_7511"></a><a class="msdiv" id="msdiv167"></a>Sabbaññutena ñāṇena,<br>
tulayitvā dayāsayo;<br>
Deseti pavaraṃ dhammaṃ,<br>
ananta­guṇa­sañ­cayo.</p>
<p><a class="sc" id="4"></a><a class="ms" id="p_20Ap1_7512"></a><a class="msdiv" id="msdiv168"></a>Sa kadāci mahāvīro,<br>
<span class="var" title="ananta­jana­saṃsadi (bj) | anantajanataṃ sudhī (s2, s3) | ananta­janataṃ­sarī (pts1)" id="note1799">ananta­ji­nasaṃ­sari</span>;<br>
Deseti madhuraṃ dhammaṃ,<br>
catu­sac­cūpa­sañ­hi­taṃ.</p>
<p><a class="sc" id="5"></a><a class="ms" id="p_20Ap1_7513"></a><a class="msdiv" id="msdiv169"></a>Sutvāna taṃ dhammavaraṃ,<br>
ādi­majjhan­ta­sobha­naṃ;<br>
Pāṇa­sata­sahas­sā­naṃ,<br>
dhammā­bhisa­mayo ahu.</p>
<p><a class="sc" id="6"></a><a class="ms" id="p_20Ap1_7514"></a><a class="msdiv" id="msdiv170"></a>Ninnāditā tadā bhūmi,<br>
gajjiṃsu ca payodharā;<br>
Sādhukāraṃ pavattiṃsu,<br>
devab­rahma­na­rāsurā.</p>
<p><a class="sc" id="7"></a><a class="ms" id="p_20Ap1_7515"></a><a class="msdiv" id="msdiv171"></a>‘Aho kāruṇiko satthā,<br>
aho saddham­ma­desanā;<br>
Aho bhava­samud­damhi,<br>
nimugge uddharī jino’.</p>
<p><a class="sc" id="8"></a><a class="ms" id="p_20Ap1_7516"></a><a class="msdiv" id="msdiv172"></a>Evaṃ pavedajātesu,<br>
sanarāma­rab­rahmasu;<br>
Kulap­pasā­da­kā­naggaṃ,<br>
sāvakaṃ vaṇṇayī jino.</p>
<p><a class="sc" id="9"></a><a class="ms" id="p_20Ap1_7517"></a><a class="msdiv" id="msdiv173"></a>Tadāhaṃ haṃsavatiyaṃ,<br>
jātomaccakule ahuṃ;<br>
Pāsādiko dassaniyo,<br>
pahūta­dhana­dhaññavā.</p>
<p><a class="sc" id="10"></a><a class="pts" id="pts2.501"></a><a class="ms" id="p_20Ap1_7518"></a><a class="msdiv" id="msdiv174"></a>Haṃ­sārāma­mupeccā­haṃ,<br>
vanditvā taṃ tathāgataṃ;<br>
Suṇitvā madhuraṃ dhammaṃ,<br>
kāraṃ katvā ca tādino.</p>
<p><a class="sc" id="11"></a><a class="ms" id="p_20Ap1_7519"></a><a class="msdiv" id="msdiv175"></a>Nipacca pādamūlehaṃ,<br>
imaṃ vacanamabraviṃ;<br>
‘Kulap­pasā­da­kānaggo,<br>
yo <span class="var" title="yo tava sāsane (s2, s3)" id="note1800">tayā santhuto</span> mune.</p>
<p><a class="sc" id="12"></a><a class="ms" id="p_20Ap1_7520"></a><a class="msdiv" id="msdiv176"></a>Tādiso <span class="var" title="tādisohaṃ mahāvīra (s2, s3, mr)" id="note1801">homahaṃ vīra</span>,<br>
buddha­seṭṭhassa sāsane’;<br>
Tadā mahākāruṇiko,<br>
siñcanto vāmatena maṃ.</p>
<p><a class="sc" id="13"></a><a class="ms" id="p_20Ap1_7521"></a><a class="msdiv" id="msdiv177"></a>Āha maṃ ‘putta uttiṭṭha,<br>
lacchase taṃ manorathaṃ;<br>
Kathaṃ nāma jine kāraṃ,<br>
katvāna viphalo siyā.</p>
<p><a class="sc" id="14"></a><a class="ms" id="p_20Ap1_7522"></a><a class="msdiv" id="msdiv178"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="15"></a><a class="ms" id="p_20Ap1_7523"></a><a class="msdiv" id="msdiv179"></a>Tassa dhammesu dāyādo,<br>
oraso dhammanimmito;<br>
Udāyi nāma nāmena,<br>
hessati satthu sāvako’.</p>
<p><a class="sc" id="16"></a><a class="ms" id="p_20Ap1_7524"></a><a class="msdiv" id="msdiv180"></a>Taṃ sutvā mudito hutvā,<br>
yāvajīvaṃ tadā jinaṃ;<br>
Mettacitto paricariṃ,<br>
paccayehi vināyakaṃ.</p>
<p><a class="sc" id="17"></a><a class="ms" id="p_20Ap1_7525"></a><a class="msdiv" id="msdiv181"></a>Tena kammavipākena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="18"></a><a class="ms" id="p_20Ap1_7526"></a><a class="msdiv" id="msdiv182"></a>Pacchime ca bhave dāni,<br>
ramme kapilavatthave;<br>
Jāto mahāmaccakule,<br>
<span class="var" title="suddhodano mahīpati (s2, s3)" id="note1802">sud­dhodana­mahī­pate</span>.</p>
<p><a class="sc" id="19"></a><a class="ms" id="p_20Ap1_7527"></a><a class="msdiv" id="msdiv183"></a>Tadā ajāyi siddhattho,<br>
ramme lumbinikānane;<br>
Hitāya sabbalokassa,<br>
sukhāya ca narāsabho.</p>
<p><a class="sc" id="20"></a><a class="ms" id="p_20Ap1_7528"></a><a class="msdiv" id="msdiv184"></a>Tadaheva ahaṃ jāto,<br>
saha teneva vaḍḍhito;<br>
Piyo sahāyo dayito,<br>
viyatto nītikovido.</p>
<p><a class="sc" id="21"></a><a class="ms" id="p_20Ap1_7529"></a><a class="msdiv" id="msdiv185"></a>Ekūnatiṃso vayasā,<br>
<span class="var" title="nikkhanto pabbajitthaso (bj, s2, s3, pts1)" id="note1803">nikkhamitvā agārato</span>;<br>
Chabbassaṃ vītināmetvā,<br>
āsi buddho vināyako.</p>
<p><a class="sc" id="22"></a><a class="ms" id="p_20Ap1_7530"></a><a class="msdiv" id="msdiv186"></a>Jetvā sasenakaṃ māraṃ,<br>
khepayitvāna āsave;<br>
Bhavaṇṇavaṃ taritvāna,<br>
buddho āsi sadevake.</p>
<p><a class="sc" id="23"></a><a class="ms" id="p_20Ap1_7531"></a><a class="msdiv" id="msdiv187"></a><span class="var" title="isivhayaṃ patanaṃ gantvā (s2, s3)" id="note1804">Isivhayaṃ gamitvāna</span>,<br>
vinetvā pañcavaggiye;<br>
Tato vinesi bhagavā,<br>
gantvā gantvā tahiṃ tahiṃ.</p>
<p><a class="sc" id="24"></a><a class="ms" id="p_20Ap1_7532"></a><a class="msdiv" id="msdiv188"></a>Veneyye vinayanto so,<br>
saṅgaṇhanto sadevakaṃ;<br>
Upecca <span class="var" title="māgadhagiriṃ (bj) | maṅgalāgiriṃ (pts1)" id="note1805">magadhe giriṃ</span>,<br>
viharittha tadā jino.</p>
<p><a class="sc" id="25"></a><a class="pts" id="pts2.502"></a><a class="ms" id="p_20Ap1_7533"></a><a class="msdiv" id="msdiv189"></a>Tadā sud­dho­da­ne­nāhaṃ,<br>
bhūmipālena pesito;<br>
Gantvā disvā dasabalaṃ,<br>
pabbajitvārahā ahuṃ.</p>
<p><a class="sc" id="26"></a><a class="ms" id="p_20Ap1_7534"></a><a class="msdiv" id="msdiv190"></a>Tadā mahesiṃ yācitvā,<br>
pāpayiṃ kapilavhayaṃ;<br>
Tato purāhaṃ gantvāna,<br>
pasādesiṃ mahākulaṃ.</p>
<p><a class="sc" id="27"></a><a class="ms" id="p_20Ap1_7535"></a><a class="msdiv" id="msdiv191"></a>Jino tasmiṃ guṇe tuṭṭho,<br>
<span class="var" title="mamāha purisāsabho (s2, s3, pts1)" id="note1806">maṃ mahāparisāya so</span>;<br>
Kulap­pasā­da­kā­naggaṃ,<br>
paññāpesi vināyako.</p>
<p><a class="sc" id="28"></a><a class="ms" id="p_20Ap1_7536"></a><a class="msdiv" id="msdiv192"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="29"></a><a class="ms" id="p_20Ap1_7537"></a><a class="msdiv" id="msdiv193"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="30"></a><a class="ms" id="p_20Ap1_7538"></a><a class="msdiv" id="msdiv194"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="31"></a><a class="ms" id="p_20Ap1_7539"></a>Itthaṃ sudaṃ āyasmā kāḷudāyī thero imā gāthāyo abhāsitthāti.</p>
<p class="endsutta"><a class="sc" id="32"></a><a class="ms" id="p_20Ap1_7540"></a>Kāḷu­dāyit­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
