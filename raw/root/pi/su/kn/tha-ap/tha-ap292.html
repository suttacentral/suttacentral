<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap292">
<article>
<div class="hgroup">
<p class="division">Therāpadāna</p>
<p>­Paṇṇadā­yaka­vagga</p>
<h1><span class="var" title="pubbaṅ­gama­niyat­the­rāpadā­naṃ (s2, s3, pts1)" id="note843">10 Pubbaṅ­gami­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.243"></a><a class="ms" id="p_20Ap1_3347"></a><a class="msdiv" id="msdiv43"></a>“Cullā­sīti­sahas­sāni,<br>
pabbajimha akiñcanā;<br>
Tesaṃ pubbaṅgamo āsiṃ,<br>
uttamatthassa pattiyā.</p>
<p><a class="sc" id="2"></a><a class="ms" id="p_20Ap1_3348"></a><a class="msdiv" id="msdiv44"></a>Sarāgā <span class="var" title="samohā (s2, s3) | sabhāvā (pts1)" id="note844">sabhavā</span> cete,<br>
vippa­sanna­manāvilā;<br>
Upaṭṭhahiṃsu sakkaccaṃ,<br>
pasannā sehi pāṇibhi.</p>
<p><a class="sc" id="3"></a><a class="ms" id="p_20Ap1_3349"></a><a class="msdiv" id="msdiv45"></a>Khīṇāsavā vantadosā,<br>
katakiccā anāsavā;<br>
Phariṃsu mettacittena,<br>
sayambhū aparājitā.</p>
<p><a class="sc" id="4"></a><a class="ms" id="p_20Ap1_3350"></a><a class="msdiv" id="msdiv46"></a>Tesaṃ upaṭṭhahitvāna,<br>
sambuddhānaṃ patissato;<br>
Maraṇañca anuppatto,<br>
devattañca agamhase.</p>
<p><a class="sc" id="5"></a><a class="ms" id="p_20Ap1_3351"></a><a class="msdiv" id="msdiv47"></a>Catunnavutito kappe,<br>
yaṃ sīla­manu­pālayiṃ;<br>
Duggatiṃ nābhijānāmi,<br>
saññamassa idaṃ phalaṃ.</p>
<p><a class="sc" id="6"></a><a class="ms" id="p_20Ap1_3352"></a><a class="msdiv" id="msdiv48"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2666)</p>
</blockquote>
<p><a class="sc" id="7"></a><a class="ms" id="p_20Ap1_3353"></a>Itthaṃ sudaṃ āyasmā <span class="var" title="pubbaṅgamaniyo (s2, s3)" id="note845">pubbaṅgamiyo</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_3354"></a>Pubbaṅ­gami­yat­theras­sāpadā­naṃ dasamaṃ.</p>
<p class="endsection"><a class="sc" id="9"></a><a class="ms" id="p_20Ap1_3355"></a>­Paṇṇadā­yaka­vaggo ekūnatiṃsatimo.</p>
<p class="endsection summary"><a class="sc" id="10"></a><a class="ms" id="p_20Ap1_3356"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_3357"></a>Paṇṇaṃ phalaṃ paccuggamaṃ,<br>
ekapupphi ca maghavā;<br>
Upaṭṭhā­kā­padānañca,<br>
pabbajjā buddhupaṭṭhāko;<br>
Pubbaṅgamo ca gāthāyo,<br>
aṭṭhatālīsa kittitā.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
