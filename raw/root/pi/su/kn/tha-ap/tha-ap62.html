<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap62">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>10. Asana­bodhi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1471"></a><a class="msdiv" id="msdiv78"></a>“Jātiyā sattavassohaṃ,<br>
addasaṃ lokanāyakaṃ;<br>
Pasannacitto sumano,<br>
upagacchiṃ naruttamaṃ.</p>
<p><a class="sc" id="2"></a><a class="ms" id="p_20Ap1_1472"></a><a class="msdiv" id="msdiv79"></a>Tissassāhaṃ bhagavato,<br>
lokajeṭṭhassa tādino;<br>
Haṭṭho haṭṭhena cittena,<br>
ropayiṃ bodhimuttamaṃ.</p>
<p><a class="sc" id="3"></a><a class="ms" id="p_20Ap1_1473"></a><a class="msdiv" id="msdiv80"></a>Asano nāmadheyyena,<br>
dhara­ṇī­ru­hapādapo;<br>
Pañcavasse paricariṃ,<br>
asanaṃ bodhimuttamaṃ.</p>
<p><a class="sc" id="4"></a><a class="ms" id="p_20Ap1_1474"></a><a class="msdiv" id="msdiv81"></a>Pupphitaṃ pādapaṃ disvā,<br>
abbhutaṃ lomahaṃsanaṃ;<br>
Sakaṃ kammaṃ pakittento,<br>
buddhaseṭṭhaṃ upāgamiṃ.</p>
<p><a class="sc" id="5"></a><a class="ms" id="p_20Ap1_1475"></a><a class="msdiv" id="msdiv82"></a>Tisso tadā so sambuddho,<br>
sayambhū aggapuggalo;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class="sc" id="6"></a><a class="ms" id="p_20Ap1_1476"></a><a class="msdiv" id="msdiv83"></a>‘Yenāyaṃ ropitā bodhi,<br>
buddhapūjā ca sakkatā;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="7"></a><a class="ms" id="p_20Ap1_1477"></a><a class="msdiv" id="msdiv84"></a>Tiṃsakappāni devesu,<br>
devarajjaṃ karissati;<br>
Catusaṭṭhi cakkhattuṃ so,<br>
cakkavattī bhavissati.</p>
<p><a class="sc" id="8"></a><a class="pts" id="pts1.111"></a><a class="ms" id="p_20Ap1_1478"></a><a class="msdiv" id="msdiv85"></a>Tusitā hi cavitvāna,<br>
sukkamūlena codito;<br>
Dve sampattī anubhotvā,<br>
manussatte ramissati.</p>
<p><a class="sc" id="9"></a><a class="ms" id="p_20Ap1_1479"></a><a class="msdiv" id="msdiv86"></a>Padhā­na­pahitatto so,<br>
upasanto nirūpadhi;<br>
Sabbāsave pariññāya,<br>
nib­bā­yis­sati­nāsavo’.</p>
<p><a class="sc" id="10"></a><a class="ms" id="p_20Ap1_1480"></a><a class="msdiv" id="msdiv87"></a>Viveka­manu­yutto­haṃ,<br>
upasanto nirūpadhi;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="11"></a><a class="ms" id="p_20Ap1_1481"></a><a class="msdiv" id="msdiv88"></a>Dvenavute ito kappe,<br>
bodhiṃ ropesahaṃ tadā;<br>
Duggatiṃ nābhijānāmi,<br>
bodhi­ro­passi­daṃ phalaṃ.</p>
<p><a class="sc" id="12"></a><a class="ms" id="p_20Ap1_1482"></a><a class="msdiv" id="msdiv89"></a>Catusattatito kappe,<br>
daṇḍasenoti vissuto;<br>
Satta­ratana­sam­panno,<br>
cakkavattī tadā ahuṃ.</p>
<p><a class="sc" id="13"></a><a class="ms" id="p_20Ap1_1483"></a><a class="msdiv" id="msdiv90"></a>Tesattatimhito kappe,<br>
sattāhesuṃ mahīpatī;<br>
Saman­ta­nemi­nāmena,<br>
rājāno cakkavattino.</p>
<p><a class="sc" id="14"></a><a class="ms" id="p_20Ap1_1484"></a><a class="msdiv" id="msdiv91"></a>Paṇṇavīsatito kappe,<br>
puṇṇako nāma khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="15"></a><a class="ms" id="p_20Ap1_1485"></a><a class="msdiv" id="msdiv92"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1338)</p>
</blockquote>
<p><a class="sc" id="16"></a><a class="ms" id="p_20Ap1_1486"></a>Itthaṃ sudaṃ āyasmā asanabodhiyo thero imā gāthāyo abhāsitthāti.</p>
<p class="endsutta"><a class="sc" id="17"></a><a class="ms" id="p_20Ap1_1487"></a>Asana­bodhi­yat­theras­sāpadā­naṃ dasamaṃ.</p>
<p class="endsection"><a class="sc" id="18"></a><a class="ms" id="p_20Ap1_1488"></a><span class="var" title="vījanīvaggo (bj, s2, s3, pts1)" id="note410">Bījanivaggo</span> chaṭṭho.</p>
<p class="endsection summary"><a class="sc" id="19"></a><a class="ms" id="p_20Ap1_1489"></a>Tassuddānaṃ</p>
<blockquote class="uddanagatha">
<p><a class="sc" id="20"></a><a class="ms" id="p_20Ap1_1490"></a>Bījanī sataraṃsī ca,<br>
­saya­noda­kivā­hiyo;<br>
Parivāro padīpañca,<br>
dhajo padumapūjako;<br>
Bodhi ca dasamo vutto,<br>
gāthā dvenavuti tathā.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
