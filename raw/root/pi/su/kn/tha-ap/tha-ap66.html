<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap66">
<article>
<div class="hgroup">
<p class="division">Therāpadāna</p>
<p>Saka­cinta­ni­yavagga</p>
<h1>4. Parap­pasā­da­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1516"></a><a class="msdiv" id="msdiv20"></a>“Usabhaṃ pavaraṃ vīraṃ,<br>
Mahesiṃ vijitāvinaṃ;<br>
Suvaṇṇavaṇṇaṃ sambuddhaṃ,<br>
Ko disvā nappasīdati.</p>
<p><a class="sc" id="2"></a><a class="ms" id="p_20Ap1_1517"></a><a class="msdiv" id="msdiv21"></a>Hima­vāvāpa­ri­meyyo,<br>
sāgarova duruttaro;<br>
Tatheva jhānaṃ buddhassa,<br>
ko disvā nappasīdati.</p>
<p><a class="sc" id="3"></a><a class="ms" id="p_20Ap1_1518"></a><a class="msdiv" id="msdiv22"></a>Vasudhā yathāppameyyā,<br>
cittā vanavaṭaṃsakā;<br>
Tatheva sīlaṃ buddhassa,<br>
ko disvā nappasīdati.</p>
<p><a class="sc" id="4"></a><a class="ms" id="p_20Ap1_1519"></a><a class="msdiv" id="msdiv23"></a><span class="var" title="anilajova asaṅkhobho (bj)" id="note422">Ani­lañjasā­saṅ­khubbho</span>,<br>
yathākāso asaṅkhiyo;<br>
Tatheva ñāṇaṃ buddhassa,<br>
ko disvā nappasīdati.</p>
<p><a class="sc" id="5"></a><a class="pts" id="pts1.114"></a><a class="ms" id="p_20Ap1_1520"></a><a class="msdiv" id="msdiv24"></a>Imāhi catugāthāhi,<br>
brāhmaṇo senasavhayo;<br>
Buddhaseṭṭhaṃ thavitvāna,<br>
siddhatthaṃ aparājitaṃ.</p>
<p><a class="sc" id="6"></a><a class="ms" id="p_20Ap1_1521"></a><a class="msdiv" id="msdiv25"></a>Catun­navuti­kap­pāni,<br>
duggatiṃ nupapajjatha;<br>
<span class="var" title="sugatīsu susampattiṃ (bj, s2, s3, pts1)" id="note423">Sugatiṃ sukhasampattiṃ</span>,<br>
anubho­si­ma­nappa­kaṃ.</p>
<p><a class="sc" id="7"></a><a class="ms" id="p_20Ap1_1522"></a><a class="msdiv" id="msdiv26"></a>Catunnavutito kappe,<br>
thavitvā lokanāyakaṃ;<br>
Duggatiṃ nābhijānāmi,<br>
<span class="var" title="thomanassa (s2, s3)" id="note424">thomanāya</span> idaṃ phalaṃ.</p>
<p><a class="sc" id="8"></a><a class="ms" id="p_20Ap1_1523"></a><a class="msdiv" id="msdiv27"></a>Cātuddasamhi kappamhi,<br>
caturo āsumuggatā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_1524"></a><a class="msdiv" id="msdiv28"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_1525"></a>Itthaṃ sudaṃ āyasmā parappasādako thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_1526"></a>Parap­pasāda­kat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
