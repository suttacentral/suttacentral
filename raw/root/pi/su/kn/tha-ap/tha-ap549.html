<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap549">
<article>
<div class="hgroup">
<p class="division">Therāpadāna</p>
<p>Bhaddiyavagga</p>
<h1>7. Abhayat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_7541"></a><a class="msdiv" id="msdiv195"></a>“Padumuttaro nāma jino,<br>
sabbadhammesu cakkhumā;<br>
Ito satasahassamhi,<br>
kappe uppajji nāyako.</p>
<p><a class="sc" id="2"></a><a class="ms" id="p_20Ap1_7542"></a><a class="msdiv" id="msdiv196"></a>Saraṇagamane kiñci,<br>
nivesesi tathāgato;<br>
Kiñci sīle nivesesi,<br>
dasakam­ma­pa­thuttame.</p>
<p><a class="sc" id="3"></a><a class="ms" id="p_20Ap1_7543"></a><a class="msdiv" id="msdiv197"></a>Deti kassaci so vīro,<br>
sāmañ­ña­phala­muttamaṃ;<br>
Samāpattī tathā aṭṭha,<br>
tisso vijjā <span class="var" title="pavacchati (c1)" id="note1807">pavecchati</span>.</p>
<p><a class="sc" id="4"></a><a class="ms" id="p_20Ap1_7544"></a><a class="msdiv" id="msdiv198"></a>Chaḷabhiññāsu yojesi,<br>
kiñci sattaṃ naruttamo;<br>
Deti kassaci nātho so,<br>
catasso paṭisambhidā.</p>
<p><a class="sc" id="5"></a><a class="ms" id="p_20Ap1_7545"></a><a class="msdiv" id="msdiv199"></a>Bodhaneyyaṃ pajaṃ disvā,<br>
<span class="var" title="asaṅkheyyepi yojane (bj, s2, s3, pts1)" id="note1808">asaṅkheyyampi yojanaṃ</span>;<br>
Khaṇena upagantvāna,<br>
vineti narasārathi.</p>
<p><a class="sc" id="6"></a><a class="ms" id="p_20Ap1_7546"></a><a class="msdiv" id="msdiv200"></a>Tadāhaṃ haṃsavatiyaṃ,<br>
ahosiṃ brāhmaṇatrajo;<br>
Pāragū sabbavedānaṃ,<br>
vey­yāka­ra­ṇa­sammato.</p>
<p><a class="sc" id="7"></a><a class="ms" id="p_20Ap1_7547"></a><a class="msdiv" id="msdiv201"></a>Niruttiyā ca kusalo,<br>
nighaṇḍumhi visārado;<br>
Padako keṭubhavidū,<br>
chando­vi­citi­kovido.</p>
<p><a class="sc" id="8"></a><a class="ms" id="p_20Ap1_7548"></a><a class="msdiv" id="msdiv202"></a>Jaṅghāvihāraṃ vicaraṃ,<br>
haṃ­sārāma­mupecca­haṃ;<br>
Addasaṃ <span class="var" title="vadataṃ (bj, pts1) | pavaraṃ (s2, s3)" id="note1809">varadaṃ</span> seṭṭhaṃ,<br>
mahā­jana­pu­rak­kha­taṃ.</p>
<p><a class="sc" id="9"></a><a class="ms" id="p_20Ap1_7549"></a><a class="msdiv" id="msdiv203"></a>Desentaṃ virajaṃ dhammaṃ,<br>
paccanīkamatī ahaṃ;<br>
Upetvā tassa kalyāṇaṃ,<br>
<span class="var" title="sutvāna vimalānahaṃ (bj, s2, s3, pts1)" id="note1810">sutvāna vimalaṃ ahaṃ</span>.</p>
<p><a class="sc" id="10"></a><a class="pts" id="pts2.503"></a><a class="ms" id="p_20Ap1_7550"></a><a class="msdiv" id="msdiv204"></a>Byāhataṃ punaruttaṃ vā,<br>
apatthaṃ vā niratthakaṃ;<br>
Nāddasaṃ tassa munino,<br>
tato pabbajito ahaṃ.</p>
<p><a class="sc" id="11"></a><a class="ms" id="p_20Ap1_7551"></a><a class="msdiv" id="msdiv205"></a>Nacireneva kālena,<br>
sab­basatta­vi­sārado;<br>
Nipuṇo buddhavacane,<br>
ahosiṃ guṇisammato.</p>
<p><a class="sc" id="12"></a><a class="ms" id="p_20Ap1_7552"></a><a class="msdiv" id="msdiv206"></a>Tadā catasso gāthāyo,<br>
ganthayitvā subyañjanā;<br>
Santhavitvā tilokaggaṃ,<br>
desayissaṃ dine dine.</p>
<p><a class="sc" id="13"></a><a class="ms" id="p_20Ap1_7553"></a><a class="msdiv" id="msdiv207"></a>‘Virattosi mahāvīro,<br>
saṃsāre sabhaye vasaṃ;<br>
Karuṇāya na nibbāyi,<br>
tato kāruṇiko muni.</p>
<p><a class="sc" id="14"></a><a class="ms" id="p_20Ap1_7554"></a><a class="msdiv" id="msdiv208"></a>Puthujjano vayo santo,<br>
na kilesavaso ahu;<br>
Sampajāno satiyutto,<br>
tasmā eso acintiyo.</p>
<p><a class="sc" id="15"></a><a class="ms" id="p_20Ap1_7555"></a><a class="msdiv" id="msdiv209"></a>Dubbalāni kilesāni,<br>
­yassāsa­yagatāni me;<br>
Ñāṇag­gi­pari­daḍḍhāni,<br>
na khīyiṃsu tamabbhutaṃ.</p>
<p><a class="sc" id="16"></a><a class="ms" id="p_20Ap1_7556"></a><a class="msdiv" id="msdiv210"></a>Yo sabbalokassa garu,<br>
<span class="var" title="loke (s2, s3, mr)" id="note1811">loko</span> yassa tathā garu;<br>
Tathāpi lokācariyo,<br>
loko tassānuvattako’.</p>
<p><a class="sc" id="17"></a><a class="ms" id="p_20Ap1_7557"></a><a class="msdiv" id="msdiv211"></a>Evamādīhi sambuddhaṃ,<br>
kittayaṃ dhammadesanaṃ;<br>
Yāvajīvaṃ karitvāna,<br>
gato saggaṃ tato cuto.</p>
<p><a class="sc" id="18"></a><a class="ms" id="p_20Ap1_7558"></a><a class="msdiv" id="msdiv212"></a>Satasahassito kappe,<br>
yaṃ ­buddha­ma­bhi­kit­tayiṃ;<br>
Duggatiṃ nābhijānāmi,<br>
kittanāya idaṃ phalaṃ.</p>
<p><a class="sc" id="19"></a><a class="ms" id="p_20Ap1_7559"></a><a class="msdiv" id="msdiv213"></a>Devaloke mahārajjaṃ,<br>
pādesiṃ <span class="var" title="rajjaṃ pādesikaṃ ca yaṃ (bj) | dibbā­nubho­sahan­tadā (s2, s3) | rajjapādesikañ ca yaṃ (pts1)" id="note1812">kañcanagghiyaṃ</span>;<br>
Cakkavattī mahārajjaṃ,<br>
bahusonubhaviṃ ahaṃ.</p>
<p><a class="sc" id="20"></a><a class="ms" id="p_20Ap1_7560"></a><a class="msdiv" id="msdiv214"></a>Duve bhave pajāyāmi,<br>
devatte atha mānuse;<br>
Aññaṃ gatiṃ na jānāmi,<br>
kittanāya idaṃ phalaṃ.</p>
<p><a class="sc" id="21"></a><a class="ms" id="p_20Ap1_7561"></a><a class="msdiv" id="msdiv215"></a>Duve kule pajāyāmi,<br>
khattiye atha brāhmaṇe;<br>
Nīce kule na jāyāmi,<br>
kittanāya idaṃ phalaṃ.</p>
<p><a class="sc" id="22"></a><a class="ms" id="p_20Ap1_7562"></a><a class="msdiv" id="msdiv216"></a>Pacchime ca bhave dāni,<br>
girib­baja­pu­ruttame;<br>
Raññohaṃ bimbisārassa,<br>
putto nāmena cābhayo.</p>
<p><a class="sc" id="23"></a><a class="ms" id="p_20Ap1_7563"></a><a class="msdiv" id="msdiv217"></a>Pāpamittavasaṃ gantvā,<br>
nigaṇṭhena vimohito;<br>
Pesito nāṭaputtena,<br>
buddha­seṭṭha­mupecca­haṃ.</p>
<p><a class="sc" id="24"></a><a class="pts" id="pts2.504"></a><a class="ms" id="p_20Ap1_7564"></a><a class="msdiv" id="msdiv218"></a>Pucchitvā nipuṇaṃ pañhaṃ,<br>
sutvā ­byākara­ṇuttamaṃ;<br>
Pabbajitvāna naciraṃ,<br>
arahat­ta­ma­pāpuṇiṃ.</p>
<p><a class="sc" id="25"></a><a class="ms" id="p_20Ap1_7565"></a><a class="msdiv" id="msdiv219"></a>Kittayitvā jinavaraṃ,<br>
kittito homi sabbadā;<br>
Sugandha­deha­vadano,<br>
āsiṃ sukhasamappito.</p>
<p><a class="sc" id="26"></a><a class="ms" id="p_20Ap1_7566"></a><a class="msdiv" id="msdiv220"></a>Tik­kha­hāsa­lahu­pañño,<br>
mahāpañño tathevahaṃ;<br>
Vicit­ta­pa­ṭibhāno ca,<br>
tassa kammassa vāhasā.</p>
<p><a class="sc" id="27"></a><a class="ms" id="p_20Ap1_7567"></a><a class="msdiv" id="msdiv221"></a>Abhitthavitvā padumuttarāhaṃ,<br>
Pasannacitto asamaṃ sayambhuṃ;<br>
Na gacchi kappāni apāyabhūmiṃ,<br>
Sataṃsahassāni balena tassa.</p>
<p><a class="sc" id="28"></a><a class="ms" id="p_20Ap1_7568"></a><a class="msdiv" id="msdiv222"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="29"></a><a class="ms" id="p_20Ap1_7569"></a><a class="msdiv" id="msdiv223"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="30"></a><a class="ms" id="p_20Ap1_7570"></a><a class="msdiv" id="msdiv224"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="31"></a><a class="ms" id="p_20Ap1_7571"></a>Itthaṃ sudaṃ āyasmā abhayo thero imā gāthāyo abhāsitthāti.</p>
<p class="endsutta"><a class="sc" id="32"></a><a class="ms" id="p_20Ap1_7572"></a>Abhayat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
