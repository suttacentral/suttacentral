<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap101">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>9. Vey­yāvac­ca­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1831"></a><a class="msdiv" id="msdiv51"></a>“Vipassissa bhagavato,<br>
mahāpūgagaṇo ahu;<br>
Veyyāvaccakaro āsiṃ,<br>
sabbakiccesu <span class="var" title="vyāvaṭo (bj, pts1) | byāvaṭo (s2, s3)" id="note497">vāvaṭo</span>.</p>
<p><a class="sc" id="2"></a><a class="ms" id="p_20Ap1_1832"></a><a class="msdiv" id="msdiv52"></a>Deyyadhammo ca me natthi,<br>
sugatassa mahesino;<br>
Avandiṃ satthuno pāde,<br>
vippasannena cetasā.</p>
<p><a class="sc" id="3"></a><a class="ms" id="p_20Ap1_1833"></a><a class="msdiv" id="msdiv53"></a>Ekanavutito kappe,<br>
veyyāvaccaṃ akāsahaṃ;<br>
Duggatiṃ nābhijānāmi,<br>
vey­yāvac­cas­sidaṃ phalaṃ.</p>
<p><a class="sc" id="4"></a><a class="ms" id="p_20Ap1_1834"></a><a class="msdiv" id="msdiv54"></a>Ito ca aṭṭhame kappe,<br>
rājā āsiṃ sucintito;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_1835"></a><a class="msdiv" id="msdiv55"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1836"></a>Itthaṃ sudaṃ āyasmā veyyāvaccako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1837"></a>Vey­yāvac­ca­kat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
