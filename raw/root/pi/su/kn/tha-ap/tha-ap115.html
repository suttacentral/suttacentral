<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap115">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1><span class="var" title="saraṇa­gamanī­yat­the­rāpadā­naṃ (bj) | saraṇā­gamani­yat­the­rāpadā­naṃ (pts1)" id="note528">3 Saraṇa­gamani­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1964"></a><a class="msdiv" id="msdiv20"></a>“Ubhinnaṃ devarājūnaṃ,<br>
saṅgāmo samupaṭṭhito;<br>
Ahosi <span class="var" title="samupabbūḷho (bj, pts1) | samupabyuḷho (s2, s3)" id="note529">samupabyūḷho</span>,<br>
mahāghoso <span class="var" title="pavattatha (bj, pts1)" id="note530">avattatha</span>.</p>
<p><a class="sc" id="2"></a><a class="ms" id="p_20Ap1_1965"></a><a class="msdiv" id="msdiv21"></a>Padumuttaro lokavidū,<br>
āhutīnaṃ paṭiggaho;<br>
Antalikkhe ṭhito satthā,<br>
saṃvejesi mahājanaṃ.</p>
<p><a class="sc" id="3"></a><a class="ms" id="p_20Ap1_1966"></a><a class="msdiv" id="msdiv22"></a>Sabbe devā attamanā,<br>
­nikkhit­ta­kavacā­vudhā;<br>
Sambuddhaṃ abhivādetvā,<br>
ekaggāsiṃsu tāvade.</p>
<p><a class="sc" id="4"></a><a class="ms" id="p_20Ap1_1967"></a><a class="msdiv" id="msdiv23"></a><span class="var" title="amhaṃ (bj, pts1)" id="note531">Mayhaṃ</span> saṅ­kappa­maññāya,<br>
vācā­sa­bhi­mudī­rayi;<br>
Anukampako lokavidū,<br>
nibbāpesi mahājanaṃ.</p>
<p><a class="sc" id="5"></a><a class="ms" id="p_20Ap1_1968"></a><a class="msdiv" id="msdiv24"></a>Paduṭṭhacitto manujo,<br>
ekapāṇaṃ viheṭhayaṃ;<br>
Tena cittappadosena,<br>
apāyaṃ upapajjati.</p>
<p><a class="sc" id="6"></a><a class="ms" id="p_20Ap1_1969"></a><a class="msdiv" id="msdiv25"></a>Saṅgāmasīse nāgova,<br>
bahū pāṇe viheṭhayaṃ;<br>
Nibbāpetha sakaṃ cittaṃ,<br>
mā haññittho punappunaṃ.</p>
<p><a class="sc" id="7"></a><a class="ms" id="p_20Ap1_1970"></a><a class="msdiv" id="msdiv26"></a>Dvinnampi yakkharājūnaṃ,<br>
senā sā <span class="var" title="senāyo vimhitā ahū (bj) | senāpi samitā ahu (s2, s3)" id="note532">vimhitā ahu</span>;<br>
Saraṇañca upāgacchuṃ,<br>
lokajeṭṭhaṃ sutādinaṃ.</p>
<p><a class="sc" id="8"></a><a class="pts" id="pts1.149"></a><a class="ms" id="p_20Ap1_1971"></a><a class="msdiv" id="msdiv27"></a>Saññāpetvāna janataṃ,<br>
<span class="var" title="uddhari pana (bj, s2, s3) | uddharī pana (pts1)" id="note533">padamuddhari</span> cakkhumā;<br>
Pekkhamānova devehi,<br>
pakkāmi uttarāmukho.</p>
<p><a class="sc" id="9"></a><a class="ms" id="p_20Ap1_1972"></a><a class="msdiv" id="msdiv28"></a>Paṭhamaṃ saraṇaṃ gacchiṃ,<br>
dvipadindassa tādino;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="10"></a><a class="ms" id="p_20Ap1_1973"></a><a class="msdiv" id="msdiv29"></a>Mahā­dun­dubhi­nāmā ca,<br>
soḷasāsuṃ rathesabhā;<br>
Tiṃ­sakap­pa­sahas­samhi,<br>
rājāno cakkavattino.</p>
<p><a class="sc" id="11"></a><a class="ms" id="p_20Ap1_1974"></a><a class="msdiv" id="msdiv30"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="12"></a><a class="ms" id="p_20Ap1_1975"></a>Itthaṃ sudaṃ āyasmā <span class="var" title="saraṇagamanīyo (bj) | saraṇāgamaniyo (pts1)" id="note534">saraṇagamaniyo</span> thero imā gāthāyo abhāsitthāti.</p>
<p class="endsutta"><a class="sc" id="13"></a><a class="ms" id="p_20Ap1_1976"></a>Saraṇa­gamani­yat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
