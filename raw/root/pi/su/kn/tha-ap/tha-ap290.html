<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap290">
<article>
<div class="hgroup">
<p class="division">Therāpadāna</p>
<p>­Paṇṇadā­yaka­vagga</p>
<h1>8. Sattā­ha­pabba­ji­tat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.242"></a><a class="ms" id="p_20Ap1_3333"></a><a class="msdiv" id="msdiv33"></a>“Vipassissa bhagavato,<br>
saṃgho sakkatamānito;<br>
Byasanaṃ me anuppattaṃ,<br>
ñātibhedo pure ahu.</p>
<p><a class="sc" id="2"></a><a class="ms" id="p_20Ap1_3334"></a><a class="msdiv" id="msdiv34"></a>Pabbajjaṃ upagantvāna,<br>
byasa­nu­pasa­mā­yahaṃ;<br>
Sattāhābhirato tattha,<br>
satthu­sāsana­kam­yatā.</p>
<p><a class="sc" id="3"></a><a class="ms" id="p_20Ap1_3335"></a><a class="msdiv" id="msdiv35"></a>Ekanavutito kappe,<br>
yamahaṃ pabbajiṃ tadā;<br>
Duggatiṃ nābhijānāmi,<br>
pabbajjāya idaṃ phalaṃ.</p>
<p><a class="sc" id="4"></a><a class="ms" id="p_20Ap1_3336"></a><a class="msdiv" id="msdiv36"></a>Satta­saṭṭhim­hito kappe,<br>
satta āsuṃ mahīpatī;<br>
Sunikkhamāti ñāyanti,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_3337"></a><a class="msdiv" id="msdiv37"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_3338"></a>Itthaṃ sudaṃ āyasmā sattā­ha­pabba­jito thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3339"></a>Sattā­ha­pabba­ji­tat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
