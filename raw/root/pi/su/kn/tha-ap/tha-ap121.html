<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap121">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1>9. Paccu­paṭṭhā­na­sañña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2028"></a><a class="msdiv" id="msdiv72"></a>“Atthadassimhi sugate,<br>
nibbute samanantarā;<br>
Yakkhayoniṃ upapajjiṃ,<br>
yasaṃ patto cahaṃ tadā.</p>
<p><a class="sc" id="2"></a><a class="ms" id="p_20Ap1_2029"></a><a class="msdiv" id="msdiv73"></a>Dulladdhaṃ vata me āsi,<br>
duppabhātaṃ duruṭṭhitaṃ;<br>
Yaṃ me bhoge vijjamāne,<br>
parinibbāyi cakkhumā.</p>
<p><a class="sc" id="3"></a><a class="ms" id="p_20Ap1_2030"></a><a class="msdiv" id="msdiv74"></a>Mama saṅ­kappa­maññāya,<br>
sāgaro nāma sāvako;<br>
Mamuddha­ri­tukāmo so,<br>
āgacchi mama santikaṃ.</p>
<p><a class="sc" id="4"></a><a class="ms" id="p_20Ap1_2031"></a><a class="msdiv" id="msdiv75"></a>Kiṃ nu socasi mā bhāyi,<br>
cara dhammaṃ sumedhasa;<br>
Anuppadinnā buddhena,<br>
sabbesaṃ bījasampadā.</p>
<p><a class="sc" id="5"></a><a class="ms" id="p_20Ap1_2032"></a><a class="msdiv" id="msdiv76"></a>Yo ce pūjeyya sambuddhaṃ,<br>
tiṭṭhantaṃ lokanāyakaṃ;<br>
Dhātuṃ sāsapamattampi,<br>
nibbutassāpi pūjaye.</p>
<p><a class="sc" id="6"></a><a class="ms" id="p_20Ap1_2033"></a><a class="msdiv" id="msdiv77"></a>Same cit­tap­pasā­damhi,<br>
samaṃ puññaṃ mahaggataṃ;<br>
Tasmā thūpaṃ karitvāna,<br>
pūjehi jinadhātuyo.</p>
<p><a class="sc" id="7"></a><a class="ms" id="p_20Ap1_2034"></a><a class="msdiv" id="msdiv78"></a>Sāgarassa vaco sutvā,<br>
buddhathūpaṃ akāsahaṃ;<br>
Pañcavasse paricariṃ,<br>
munino thūpamuttamaṃ.</p>
<p><a class="sc" id="8"></a><a class="ms" id="p_20Ap1_2035"></a><a class="msdiv" id="msdiv79"></a>Tena kammena dvipadinda,<br>
lokajeṭṭha narāsabha;<br>
Sampattiṃ anubhotvāna,<br>
arahat­ta­ma­pāpuṇiṃ.</p>
<p><a class="sc" id="9"></a><a class="ms" id="p_20Ap1_2036"></a><a class="msdiv" id="msdiv80"></a>Bhūripaññā ca cattāro,<br>
sattakappasate ito;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="10"></a><a class="ms" id="p_20Ap1_2037"></a><a class="msdiv" id="msdiv81"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="11"></a><a class="ms" id="p_20Ap1_2038"></a>Itthaṃ sudaṃ āyasmā paccu­paṭṭhā­na­saññako thero imā gāthāyo abhāsitthāti.</p>
<p class="endsutta"><a class="sc" id="12"></a><a class="ms" id="p_20Ap1_2039"></a>Paccu­paṭṭhā­na­sañña­kat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
