<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap51">
<article>
<div class="hgroup">
<p class="division">Therāpadāna</p>
<p>Upālivagga</p>
<h1>9. Subhaddat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.100"></a><a class="ms" id="p_20Ap1_1325"></a><a class="msdiv" id="msdiv101"></a>“Padumuttaro lokavidū,<br>
āhutīnaṃ paṭiggaho;<br>
Janataṃ uddharitvāna,<br>
nibbāyati mahāyaso.</p>
<p><a class="sc" id="2"></a><a class="ms" id="p_20Ap1_1326"></a><a class="msdiv" id="msdiv102"></a>Nibbāyante ca sambuddhe,<br>
dasasahassi kampatha;<br>
Janakāyo mahā āsi,<br>
devā sannipatuṃ tadā.</p>
<p><a class="sc" id="3"></a><a class="ms" id="p_20Ap1_1327"></a><a class="msdiv" id="msdiv103"></a>Candanaṃ pūrayitvāna,<br>
tagarā­mal­likāhi ca;<br>
Haṭṭho haṭṭhena cittena,<br>
<span class="var" title="ālepesiṃ (bj, pts1) | āropesiṃ (si, s2, s3)" id="note366">āropayiṃ</span> naruttamaṃ.</p>
<p><a class="sc" id="4"></a><a class="ms" id="p_20Ap1_1328"></a><a class="msdiv" id="msdiv104"></a>Mama saṅ­kappa­maññāya,<br>
satthā loke anuttaro;<br>
Nipannakova sambuddho,<br>
imā gāthā abhāsatha.</p>
<p><a class="sc" id="5"></a><a class="ms" id="p_20Ap1_1329"></a><a class="msdiv" id="msdiv105"></a>‘Yo me pacchimake kāle,<br>
<span class="var" title="gandhamālyena (bj) | gandhamallena (s2, s3, mr)" id="note367">gandhamālena</span> chādayi;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="6"></a><a class="ms" id="p_20Ap1_1330"></a><a class="msdiv" id="msdiv106"></a>Ito cuto ayaṃ poso,<br>
tusitakāyaṃ gamissati;<br>
Tattha rajjaṃ karitvāna,<br>
nimmānaṃ so gamissati.</p>
<p><a class="sc" id="7"></a><a class="ms" id="p_20Ap1_1331"></a><a class="msdiv" id="msdiv107"></a>Eteneva upāyena,<br>
datvā <span class="var" title="malyaṃ (bj, pts1) | mallaṃ (s2, s3, mr)" id="note368">mālaṃ</span> varuttamaṃ;<br>
Saka­kammā­bhirad­dho so,<br>
sampattiṃ anubhossati.</p>
<p><a class="sc" id="8"></a><a class="ms" id="p_20Ap1_1332"></a><a class="msdiv" id="msdiv108"></a>Punāpi tusite kāye,<br>
nib­bat­tis­sati­yaṃ naro;<br>
Tamhā kāyā cavitvāna,<br>
manussattaṃ gamissati.</p>
<p><a class="sc" id="9"></a><a class="ms" id="p_20Ap1_1333"></a><a class="msdiv" id="msdiv109"></a>Sakyaputto mahānāgo,<br>
aggo loke sadevake;<br>
Bodhayitvā bahū satte,<br>
nibbāyissati cakkhumā.</p>
<p><a class="sc" id="10"></a><a class="ms" id="p_20Ap1_1334"></a><a class="msdiv" id="msdiv110"></a>Tadā sopagato santo,<br>
sukkamūlena codito;<br>
Upasaṅkamma sambuddhaṃ,<br>
pañhaṃ pucchissati tadā.</p>
<p><a class="sc" id="11"></a><a class="ms" id="p_20Ap1_1335"></a><a class="msdiv" id="msdiv111"></a>Hāsayitvāna sambuddho,<br>
sabbaññū lokanāyako;<br>
Puññakammaṃ pariññāya,<br>
saccāni vivarissati.</p>
<p><a class="sc" id="12"></a><a class="ms" id="p_20Ap1_1336"></a><a class="msdiv" id="msdiv112"></a>Āraddho ca ayaṃ pañho,<br>
tuṭṭho ekaggamānaso;<br>
Satthāraṃ abhivādetvā,<br>
pabbajjaṃ yācayissati.</p>
<p><a class="sc" id="13"></a><a class="ms" id="p_20Ap1_1337"></a><a class="msdiv" id="msdiv113"></a>Pasannamānasaṃ disvā,<br>
sakakammena tositaṃ;<br>
Pabbājessati so buddho,<br>
aggamaggassa kovido.</p>
<p><a class="sc" id="14"></a><a class="ms" id="p_20Ap1_1338"></a><a class="msdiv" id="msdiv114"></a>Vāyamitvānayaṃ poso,<br>
sammā­sambud­dha­sāsane;<br>
Sabbāsave pariññāya,<br>
nib­bā­yis­sati­nāsavo’.</p>
</blockquote>
<p class="endsutta"><a class="sc" id="15"></a><a class="ms" id="p_20Ap1_1339"></a>Pañca­ma­bhā­ṇavā­raṃ.</p>
<blockquote class="gatha">
<p><a class="sc" id="16"></a><a class="pts" id="pts1.101"></a><a class="ms" id="p_20Ap1_1340"></a><a class="msdiv" id="msdiv115"></a>Pubbakammena saṃyutto,<br>
ekaggo susamāhito;<br>
Buddhassa oraso putto,<br>
dhammajomhi sunimmito.</p>
<p><a class="sc" id="17"></a><a class="ms" id="p_20Ap1_1341"></a><a class="msdiv" id="msdiv116"></a>Dhammarājaṃ upagamma,<br>
apucchiṃ pañhamuttamaṃ;<br>
Kathayanto ca me pañhaṃ,<br>
dhammasotaṃ upānayi.</p>
<p><a class="sc" id="18"></a><a class="ms" id="p_20Ap1_1342"></a><a class="msdiv" id="msdiv117"></a>Tassāhaṃ dhammamaññāya,<br>
vihāsiṃ sāsane rato;<br>
Sabbāsave pariññāya,<br>
viharāmi anāsavo.</p>
<p><a class="sc" id="19"></a><a class="ms" id="p_20Ap1_1343"></a><a class="msdiv" id="msdiv118"></a>Satasahassito kappe,<br>
jala­juttama­nāyako;<br>
Nibbāyi anupādāno,<br>
dīpova telasaṅkhayā.</p>
<p><a class="sc" id="20"></a><a class="ms" id="p_20Ap1_1344"></a><a class="msdiv" id="msdiv119"></a>Sattayojanikaṃ āsi,<br>
thūpañca ratanāmayaṃ;<br>
Dhajaṃ tattha apūjesiṃ,<br>
sabbabhaddaṃ manoramaṃ.</p>
<p><a class="sc" id="21"></a><a class="ms" id="p_20Ap1_1345"></a><a class="msdiv" id="msdiv120"></a>Kassapassa ca buddhassa,<br>
tisso nāmaggasāvako;<br>
Putto me oraso āsi,<br>
dāyādo jinasāsane.</p>
<p><a class="sc" id="22"></a><a class="ms" id="p_20Ap1_1346"></a><a class="msdiv" id="msdiv121"></a>Tassa hīnena manasā,<br>
vācaṃ bhāsiṃ abhaddakaṃ;<br>
Tena kammavipākena,<br>
<span class="var" title="pacchime addasaṃ jinaṃ (bj, pts1)" id="note369">pacchā me āsi bhaddakaṃ</span>.</p>
<p><a class="sc" id="23"></a><a class="ms" id="p_20Ap1_1347"></a><a class="msdiv" id="msdiv122"></a>Upavattane sālavane,<br>
pacchime sayane muni;<br>
Pabbājesi mahāvīro,<br>
hito kāruṇiko jino.</p>
<p><a class="sc" id="24"></a><a class="ms" id="p_20Ap1_1348"></a><a class="msdiv" id="msdiv123"></a>Ajjeva dāni pabbajjā,<br>
ajjeva upasampadā;<br>
Ajjeva parinibbānaṃ,<br>
sammukhā dvipaduttame.</p>
<p><a class="sc" id="25"></a><a class="ms" id="p_20Ap1_1349"></a><a class="msdiv" id="msdiv124"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="26"></a><a class="ms" id="p_20Ap1_1350"></a>Itthaṃ sudaṃ āyasmā subhaddo thero imā gāthāyo abhāsitthāti.</p>
<p class="endsutta"><a class="sc" id="27"></a><a class="ms" id="p_20Ap1_1351"></a>Subhaddat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
