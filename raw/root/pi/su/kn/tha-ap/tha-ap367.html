<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap367">
<article>
<div class="hgroup">
<p class="division">Therāpadāna</p>
<p>Mandā­ra­va­pupphi­yavagga</p>
<h1>5. Aṅkola­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4056"></a><a class="msdiv" id="msdiv16"></a>“Padumo nāma sambuddho,<br>
cittakūṭe vasī tadā;<br>
Disvāna taṃ ahaṃ buddhaṃ,<br>
sayambhuṃ <span class="var" title="upagacchahaṃ (si, s2, s3) | upagacchihaṃ (pts1)" id="note998">aparājitaṃ</span>.</p>
<p><a class="sc" id="2"></a><a class="ms" id="p_20Ap1_4057"></a><a class="msdiv" id="msdiv17"></a>Aṅkolaṃ pupphitaṃ disvā,<br>
ocinitvānahaṃ tadā;<br>
Upagantvāna sambuddhaṃ,<br>
pūjayiṃ padumaṃ jinaṃ.</p>
<p><a class="sc" id="3"></a><a class="ms" id="p_20Ap1_4058"></a><a class="msdiv" id="msdiv18"></a>Ekattiṃse ito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_4059"></a><a class="msdiv" id="msdiv19"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_4060"></a>Itthaṃ sudaṃ āyasmā aṅkolapupphiyo thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_4061"></a>Aṅkola­pupphi­yat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
