<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap67">
<article>
<div class="hgroup">
<p class="division">Therāpadāna</p>
<p>Saka­cinta­ni­yavagga</p>
<h1>5. Bhisa­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1527"></a><a class="msdiv" id="msdiv29"></a>“Vessabhū nāma nāmena,<br>
isīnaṃ tatiyo ahu;<br>
Kānanaṃ vanamogayha,<br>
vihāsi purisuttamo.</p>
<p><a class="sc" id="2"></a><a class="ms" id="p_20Ap1_1528"></a><a class="msdiv" id="msdiv30"></a>Bhisamuḷālaṃ gaṇhitvā,<br>
agamaṃ buddhasantikaṃ;<br>
Tañca buddhassa pādāsiṃ,<br>
pasanno sehi pāṇibhi.</p>
<p><a class="sc" id="3"></a><a class="ms" id="p_20Ap1_1529"></a><a class="msdiv" id="msdiv31"></a>Karena ca parāmaṭṭho,<br>
vessa­bhū­vara­buddhinā;<br>
Sukhāhaṃ nābhijānāmi,<br>
samaṃ tena kutottariṃ.</p>
<p><a class="sc" id="4"></a><a class="ms" id="p_20Ap1_1530"></a><a class="msdiv" id="msdiv32"></a>Carimo vattate mayhaṃ,<br>
bhavā sabbe samūhatā;<br>
Hatthināgena santena,<br>
<span class="var" title="viharāmi anāsavo (s2, s3)" id="note425">kusalaṃ ropitaṃ mayā</span>.</p>
<p><a class="sc" id="5"></a><a class="ms" id="p_20Ap1_1531"></a><a class="msdiv" id="msdiv33"></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
bhi­sadānas­sidaṃ phalaṃ.</p>
<p><a class="sc" id="6"></a><a class="ms" id="p_20Ap1_1532"></a><a class="msdiv" id="msdiv34"></a>Samodhānā ca rājāno,<br>
soḷasa manujādhipā;<br>
Kappamhi <span class="var" title="terase (bj, s2, s3, pts1)" id="note426">cuddase</span> āsuṃ,<br>
cakkavattī mahabbalā.</p>
<p><a class="sc" id="7"></a><a class="ms" id="p_20Ap1_1533"></a><a class="msdiv" id="msdiv35"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_1534"></a>Itthaṃ sudaṃ āyasmā bhisadāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_1535"></a>Bhisa­dāyakat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
