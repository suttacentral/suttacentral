<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap322">
<article>
<div class="hgroup">
<p class="division">Therāpadāna</p>
<p>Ārak­kha­dāyaka­vagga</p>
<h1>10. Kumuda­māli­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3577"></a><a class="msdiv" id="msdiv54"></a>“Usabhaṃ pavaraṃ vīraṃ,<br>
mahesiṃ vijitāvinaṃ;<br>
Vipassinaṃ mahāvīraṃ,<br>
abhijātaṃva kesariṃ.</p>
<p><a class="sc" id="2"></a><a class="ms" id="p_20Ap1_3578"></a><a class="msdiv" id="msdiv55"></a>Rathiyaṃ paṭipajjantaṃ,<br>
āhutīnaṃ paṭiggahaṃ;<br>
Gahetvā kumudaṃ mālaṃ,<br>
buddhaseṭṭhaṃ samokiriṃ.</p>
<p><a class="sc" id="3"></a><a class="pts" id="pts1.258"></a><a class="ms" id="p_20Ap1_3579"></a><a class="msdiv" id="msdiv56"></a>Ekanavutito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_3580"></a><a class="msdiv" id="msdiv57"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2820)</p>
</blockquote>
<p><a class="sc" id="5"></a><a class="ms" id="p_20Ap1_3581"></a>Itthaṃ sudaṃ āyasmā kumudamāliyo thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_3582"></a>Kumuda­māli­yat­theras­sāpadā­naṃ dasamaṃ.</p>
<p class="endsection"><a class="sc" id="7"></a><a class="ms" id="p_20Ap1_3583"></a>Ārak­kha­dāyaka­vaggo <span class="var" title="battiṃsatimo (bj, pts1) | battiṃso (s2, s3)" id="note886">bāttiṃsatimo</span>.</p>
<p class="endsection summary"><a class="sc" id="8"></a><a class="ms" id="p_20Ap1_3584"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_20Ap1_3585"></a>Ārakkhado bhojanado,<br>
gatasaññī padumiyo;<br>
Pupphāsanī santhaviko,<br>
saddasaññī tiraṃsiyo;<br>
Kandaliko kumudī ca,<br>
sattapaññāsa gāthakāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
