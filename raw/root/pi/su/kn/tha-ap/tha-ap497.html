<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap497">
<article>
<div class="hgroup">
<p class="division">Therāpadāna</p>
<p>Kiṅ­ka­ṇi­puppha­vagga</p>
<h1>5. Upaḍ­ḍha­dussadā­yakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6468"></a><a class="msdiv" id="msdiv31"></a>“Padu­muttara­bhaga­vato,<br>
sujāto nāma sāvako;<br>
Paṃsukūlaṃ gavesanto,<br>
saṅkāre <span class="var" title="caratī (bj, mr) | rathiyā (s2, s3)" id="note1546">carate</span> tadā.</p>
<p><a class="sc" id="2"></a><a class="ms" id="p_20Ap1_6469"></a><a class="msdiv" id="msdiv32"></a>Nagare haṃsavatiyā,<br>
paresaṃ bhatako ahaṃ;<br>
Upaḍḍhadussaṃ datvāna,<br>
sirasā abhivādayiṃ.</p>
<p><a class="sc" id="3"></a><a class="ms" id="p_20Ap1_6470"></a><a class="msdiv" id="msdiv33"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="4"></a><a class="pts" id="pts2.436"></a><a class="ms" id="p_20Ap1_6471"></a><a class="msdiv" id="msdiv34"></a>Tet­tiṃ­sak­khat­tuṃ devindo,<br>
devaraj­ja­makāra­yiṃ;<br>
Satta­satta­tik­khat­tuñca,<br>
cakkavattī ahosahaṃ.</p>
<p><a class="sc" id="5"></a><a class="ms" id="p_20Ap1_6472"></a><a class="msdiv" id="msdiv35"></a>Padesarajjaṃ vipulaṃ,<br>
gaṇanāto asaṅkhiyaṃ;<br>
Upaḍ­ḍha­dussadā­nena,<br>
modāmi akutobhayo.</p>
<p><a class="sc" id="6"></a><a class="ms" id="p_20Ap1_6473"></a><a class="msdiv" id="msdiv36"></a>Icchamāno cahaṃ ajja,<br>
sakānanaṃ sapabbataṃ;<br>
Khomadussehi chādeyyaṃ,<br>
aḍḍha­dussas­sidaṃ phalaṃ.</p>
<p><a class="sc" id="7"></a><a class="ms" id="p_20Ap1_6474"></a><a class="msdiv" id="msdiv37"></a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
aḍḍha­dussas­sidaṃ phalaṃ.</p>
<p><a class="sc" id="8"></a><a class="ms" id="p_20Ap1_6475"></a><a class="msdiv" id="msdiv38"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="9"></a><a class="ms" id="p_20Ap1_6476"></a><a class="msdiv" id="msdiv39"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="10"></a><a class="ms" id="p_20Ap1_6477"></a><a class="msdiv" id="msdiv40"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="11"></a><a class="ms" id="p_20Ap1_6478"></a>Itthaṃ sudaṃ āyasmā upaḍ­ḍha­dussadā­yako thero imā gāthāyo abhāsitthāti.</p>
<p class="endsutta"><a class="sc" id="12"></a><a class="ms" id="p_20Ap1_6479"></a>Upaḍ­ḍha­dussadā­yakat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
