<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap294">
<article>
<div class="hgroup">
<p class="division">Therāpadāna</p>
<p>Citaka­pūja­ka­vagga</p>
<h1>2. Puppha­dhāra­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3365"></a><a class="msdiv" id="msdiv6"></a>“Vākacīradharo āsiṃ,<br>
aji­nuttara­vāsano;<br>
Abhiññā pañca nibbattā,<br>
candassa parimajjako.</p>
<p><a class="sc" id="2"></a><a class="ms" id="p_20Ap1_3366"></a><a class="msdiv" id="msdiv7"></a>Vipassiṃ lokapajjotaṃ,<br>
disvā abhigataṃ mamaṃ;<br>
Pāric­chatta­ka­pupphāni,<br>
dhāresiṃ satthuno ahaṃ.</p>
<p><a class="sc" id="3"></a><a class="ms" id="p_20Ap1_3367"></a><a class="msdiv" id="msdiv8"></a>Ekanavutito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
dhāraṇāya idaṃ phalaṃ.</p>
<p><a class="sc" id="4"></a><a class="ms" id="p_20Ap1_3368"></a><a class="msdiv" id="msdiv9"></a>Sattāsītimhito kappe,<br>
eko āsiṃ mahīpati;<br>
Samantadhāraṇo nāma,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_3369"></a><a class="msdiv" id="msdiv10"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_3370"></a>Itthaṃ sudaṃ āyasmā pupphadhārako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3371"></a>Puppha­dhāra­kat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
