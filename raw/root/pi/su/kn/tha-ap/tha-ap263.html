<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap263">
<article>
<div class="hgroup">
<p class="division">Therāpadāna</p>
<p>­Padu­muk­khipa­vagga</p>
<h1>1. Ākā­suk­khi­piyat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3158"></a><a class="msdiv" id="msdiv1"></a>“Suvaṇṇavaṇṇaṃ siddhatthaṃ,<br>
Gacchantaṃ antarāpaṇe;<br>
Jalajagge duve gayha,<br>
Upāgacchiṃ narāsabhaṃ.</p>
<p><a class="sc" id="2"></a><a class="ms" id="p_20Ap1_3159"></a><a class="msdiv" id="msdiv2"></a>Ekañca pupphaṃ pādesu,<br>
buddha­seṭṭhassa nikkhipiṃ;<br>
Ekañca pupphaṃ paggayha,<br>
ākāse ukkhipiṃ ahaṃ.</p>
<p><a class="sc" id="3"></a><a class="ms" id="p_20Ap1_3160"></a><a class="msdiv" id="msdiv3"></a>Catunnavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
puppha­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_3161"></a><a class="msdiv" id="msdiv4"></a>Ito chat­tiṃsa­kappamhi,<br>
eko āsiṃ mahīpati;<br>
Antalikkhakaro nāma,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_3162"></a><a class="msdiv" id="msdiv5"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_3163"></a>Itthaṃ sudaṃ āyasmā ākāsukkhipiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3164"></a>Ākā­suk­khi­piyat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
