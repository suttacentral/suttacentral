<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap252">
<article>
<div class="hgroup">
<p class="division">Therāpadāna</p>
<p>Tuvaradā­yaka­vagga</p>
<h1><span class="var" title="uddāla­dāyakat­the­rāpadā­naṃ (bj, s2, s3, pts1)" id="note784">10 Uddāla­ka­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3085"></a><a class="msdiv" id="msdiv34"></a>“Kakudho nāma nāmena,<br>
sayambhū aparājito;<br>
Pavanā nikkhamitvāna,<br>
anuppatto mahānadiṃ.</p>
<p><a class="sc" id="2"></a><a class="ms" id="p_20Ap1_3086"></a><a class="msdiv" id="msdiv35"></a>Uddālakaṃ gahetvāna,<br>
sayambhussa adāsahaṃ;<br>
Saṃ­yatas­suju­bhūtassa,<br>
pasannamānaso ahaṃ.</p>
<p><a class="sc" id="3"></a><a class="ms" id="p_20Ap1_3087"></a><a class="msdiv" id="msdiv36"></a>Ekattiṃse ito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
puppha­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_3088"></a><a class="msdiv" id="msdiv37"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2494)</p>
</blockquote>
<p><a class="sc" id="5"></a><a class="ms" id="p_20Ap1_3089"></a>Itthaṃ sudaṃ āyasmā <span class="var" title="uddāladāyako (bj, s2, s3, pts1)" id="note785">uddālakadāyako</span> thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_3090"></a>Uddāla­ka­dāyakat­theras­sāpadā­naṃ dasamaṃ.</p>
<p class="endsection"><a class="sc" id="7"></a><a class="ms" id="p_20Ap1_3091"></a><span class="var" title="tuvaradā­yivaggo (s2, s3) | tuvaradā­yavaggo (pts1)" id="note786">Tuvaradā­yaka­vaggo</span> pañcavīsatimo.</p>
<p class="endsection summary"><a class="sc" id="8"></a><a class="ms" id="p_20Ap1_3092"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="pts" id="pts1.226"></a><a class="ms" id="p_20Ap1_3093"></a>Tuvaranā­ga­naḷinā,<br>
viravī kuṭidhūpako;<br>
Patto dhātusattaliyo,<br>
bimbi uddālakena ca;<br>
Sattatiṃsati gāthāyo,<br>
gaṇitāyo vibhāvibhi.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
