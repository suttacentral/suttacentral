<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap153">
<article>
<div class="hgroup">
<p class="division">Therāpadāna</p>
<p>Bandhu­jīvaka­vagga</p>
<h1>1. Bandhu­jīvakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2353"></a><a class="msdiv" id="msdiv1"></a>“Candaṃva vimalaṃ suddhaṃ,<br>
vippa­sanna­ma­nāvi­laṃ;<br>
Nandī­bhava­parik­khī­ṇaṃ,<br>
tiṇṇaṃ loke visattikaṃ.</p>
<p><a class="sc" id="2"></a><a class="ms" id="p_20Ap1_2354"></a><a class="msdiv" id="msdiv2"></a>Nibbāpayantaṃ janataṃ,<br>
<span class="var" title="disvā (?)" id="note625">Tiṇṇaṃ</span> <span class="var" title="tārayataṃ muniṃ (si, s2, s3) | tārayataṃ muṇiṃ (pts1)" id="note626">tārayataṃ varaṃ</span>;<br>
Muniṃ <span class="var" title="vanasmiṃ jhāyamānaṃ taṃ (bj) | vanasmiṃ jhāyamānantaṃ (s2, s3, pts1)" id="note627">vanamhi jhāyantaṃ</span>,<br>
Ekaggaṃ susamāhitaṃ.</p>
<p><a class="sc" id="3"></a><a class="ms" id="p_20Ap1_2355"></a><a class="msdiv" id="msdiv3"></a>Bandhu­jīvaka­pupphāni,<br>
lagetvā suttakenahaṃ;<br>
Buddhassa abhiropayiṃ,<br>
sikhino lokabandhuno.</p>
<p><a class="sc" id="4"></a><a class="pts" id="pts1.176"></a><a class="ms" id="p_20Ap1_2356"></a><a class="msdiv" id="msdiv4"></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2357"></a><a class="msdiv" id="msdiv5"></a>Ito sattamake kappe,<br>
manujindo mahāyaso;<br>
Samantacakkhu nāmāsi,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_2358"></a><a class="msdiv" id="msdiv6"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2359"></a>Itthaṃ sudaṃ āyasmā bandhujīvako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2360"></a>Bandhu­jīvakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
