<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap381">
<article>
<div class="hgroup">
<p class="division">Therāpadāna</p>
<p>Bodhi­vanda­na­vagga</p>
<h1>9. Sumanadā­mi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4159"></a><a class="msdiv" id="msdiv48"></a>“Siddhatthassa bhagavato,<br>
nhātakassa tapassino;<br>
Katvāna sumanadāmaṃ,<br>
dhārayiṃ purato ṭhito.</p>
<p><a class="sc" id="2"></a><a class="ms" id="p_20Ap1_4160"></a><a class="msdiv" id="msdiv49"></a>Catunnavutito kappe,<br>
yaṃ dāmaṃ dhārayiṃ tadā;<br>
Duggatiṃ nābhijānāmi,<br>
sumanadhāraṇe phalaṃ.</p>
<p><a class="sc" id="3"></a><a class="ms" id="p_20Ap1_4161"></a><a class="msdiv" id="msdiv50"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="4"></a><a class="ms" id="p_20Ap1_4162"></a><a class="msdiv" id="msdiv51"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="5"></a><a class="ms" id="p_20Ap1_4163"></a><a class="msdiv" id="msdiv52"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_4164"></a>Itthaṃ sudaṃ āyasmā sumanadāmiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_4165"></a>Sumanadā­miyat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
