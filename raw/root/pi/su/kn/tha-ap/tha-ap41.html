<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap41">
<article>
<div class="hgroup">
<p class="division">Therāpadāna</p>
<p>Kuṇ­ḍadhāna­vagga</p>
<h1>9. Dhamma­cak­ki­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1190"></a><a class="msdiv" id="msdiv102"></a>“Siddhatthassa bhagavato,<br>
sīhāsanassa sammukhā;<br>
Dhammacakkaṃ me ṭhapitaṃ,<br>
sukataṃ viññuvaṇṇitaṃ.</p>
<p><a class="sc" id="2"></a><a class="ms" id="p_20Ap1_1191"></a><a class="msdiv" id="msdiv103"></a>Cāruvaṇṇova sobhāmi,<br>
­sayogga­ba­lavāhano;<br>
Parivārenti maṃ niccaṃ,<br>
anuyantā bahujjanā.</p>
<p><a class="sc" id="3"></a><a class="ms" id="p_20Ap1_1192"></a><a class="msdiv" id="msdiv104"></a>Saṭṭhi­tūriya­sahas­sehi,<br>
paricāremahaṃ sadā;<br>
Parivārena sobhāmi,<br>
puñña­kammas­sidaṃ phalaṃ.</p>
<p><a class="sc" id="4"></a><a class="ms" id="p_20Ap1_1193"></a><a class="msdiv" id="msdiv105"></a>Catunnavutito kappe,<br>
yaṃ cakkaṃ ṭhapayiṃ ahaṃ;<br>
Duggatiṃ nābhijānāmi,<br>
dhamma­cakkas­sidaṃ phalaṃ.</p>
<p><a class="sc" id="5"></a><a class="ms" id="p_20Ap1_1194"></a><a class="msdiv" id="msdiv106"></a>Ito ekādase kappe,<br>
aṭṭhāsiṃsu janādhipā;<br>
Sahas­sa­rā­janā­mena,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_1195"></a><a class="msdiv" id="msdiv107"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1196"></a>Itthaṃ sudaṃ āyasmā dhammacakkiko thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1197"></a>Dhamma­cak­kikat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
