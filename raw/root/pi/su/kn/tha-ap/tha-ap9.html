<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap9">
<article>
<div class="hgroup">
<p class="division">Therāpadāna</p>
<p>Buddhavagga</p>
<h1><span class="var" title="aññā­koṇ­ḍaññat­the­rāpadā­naṃ (bj, s2, s3) | aññā­kon­daññat­the­rāpadā­naṃ (pts1)" id="note170">9 Aññā­sikoṇ­ḍaññat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_616"></a><a class="msdiv" id="msdiv596"></a>“Padu­mutta­ra­sambud­dhaṃ,<br>
lokajeṭṭhaṃ vināyakaṃ;<br>
Buddha­bhūmi­manup­pattaṃ,<br>
paṭhamaṃ addasaṃ ahaṃ.</p>
<p><a class="sc" id="2"></a><a class="ms" id="p_20Ap1_617"></a><a class="msdiv" id="msdiv597"></a>Yāvatā bodhiyā mūle,<br>
yakkhā sabbe samāgatā;<br>
Sambuddhaṃ parivāretvā,<br>
vandanti pañjalīkatā.</p>
<p><a class="sc" id="3"></a><a class="pts" id="pts1.49"></a><a class="ms" id="p_20Ap1_618"></a><a class="msdiv" id="msdiv598"></a>Sabbe devā tuṭṭhamanā,<br>
ākāse sañcaranti te;<br>
Buddho ayaṃ anuppatto,<br>
andha­kā­ra­tamo­nudo.</p>
<p><a class="sc" id="4"></a><a class="ms" id="p_20Ap1_619"></a><a class="msdiv" id="msdiv599"></a>Tesaṃ hāsaparetānaṃ,<br>
mahānādo avattatha;<br>
Kilese jhāpayissāma,<br>
sammā­sambud­dha­sāsane.</p>
<p><a class="sc" id="5"></a><a class="ms" id="p_20Ap1_620"></a><a class="msdiv" id="msdiv600"></a>Devānaṃ giramaññāya,<br>
vācā­sa­bhi­mudī­rihaṃ;<br>
Haṭṭho haṭṭhena cittena,<br>
ādi­bhik­kha­madāsa­haṃ.</p>
<p><a class="sc" id="6"></a><a class="ms" id="p_20Ap1_621"></a><a class="msdiv" id="msdiv601"></a>Mama saṅ­kappa­maññāya,<br>
satthā loke anuttaro;<br>
Devasaṅghe nisīditvā,<br>
imā gāthā abhāsatha.</p>
<p><a class="sc" id="7"></a><a class="ms" id="p_20Ap1_622"></a><a class="msdiv" id="msdiv602"></a>Sattāhaṃ abhinikkhamma,<br>
bodhiṃ ajjhagamaṃ ahaṃ;<br>
Idaṃ me paṭhamaṃ bhattaṃ,<br>
brahmacārissa yāpanaṃ.</p>
<p><a class="sc" id="8"></a><a class="ms" id="p_20Ap1_623"></a><a class="msdiv" id="msdiv603"></a>Tusitā hi idhāgantvā,<br>
yo me bhikkhaṃ upānayi;<br>
Tamahaṃ kittayissāmi,<br>
suṇotha mama bhāsato.</p>
<p><a class="sc" id="9"></a><a class="ms" id="p_20Ap1_624"></a><a class="msdiv" id="msdiv604"></a><span class="var" title="tiṃsamatte kappasahasse (s2, s3, mr) | tiṃsa­kappa­sa­has­sena (pts1)" id="note171">Tiṃ­sakap­pa­sahas­sāni</span>,<br>
devarajjaṃ karissati;<br>
Sabbe deve abhibhotvā,<br>
tidivaṃ āvasissati.</p>
<p><a class="sc" id="10"></a><a class="ms" id="p_20Ap1_625"></a><a class="msdiv" id="msdiv605"></a>Devalokā cavitvāna,<br>
manussattaṃ gamissati;<br>
Sahassadhā cakkavattī,<br>
tattha rajjaṃ karissati.</p>
<p><a class="sc" id="11"></a><a class="ms" id="p_20Ap1_626"></a><a class="msdiv" id="msdiv606"></a>Kappa­sata­sahas­samhi,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="12"></a><a class="ms" id="p_20Ap1_627"></a><a class="msdiv" id="msdiv607"></a>Tidasā so cavitvāna,<br>
manussattaṃ gamissati;<br>
Agārā pabbajitvāna,<br>
chabbassāni vasissati.</p>
<p><a class="sc" id="13"></a><a class="ms" id="p_20Ap1_628"></a><a class="msdiv" id="msdiv608"></a>‘Tato sattamake vasse,<br>
buddho saccaṃ kathessati;<br>
Koṇḍañño nāma nāmena,<br>
paṭhamaṃ sacchikāhiti’.</p>
<p><a class="sc" id="14"></a><a class="ms" id="p_20Ap1_629"></a><a class="msdiv" id="msdiv609"></a>Nikkhan­tenā­nu­pabba­jiṃ,<br>
padhānaṃ sukataṃ mayā;<br>
Kilese jhāpanatthāya,<br>
pabbajiṃ anagāriyaṃ.</p>
<p><a class="sc" id="15"></a><a class="ms" id="p_20Ap1_630"></a><a class="msdiv" id="msdiv610"></a>Abhigantvāna sabbaññū,<br>
buddho loke sadevake;<br>
Isināme <span class="var" title="iminā me mahāraññaṃ (s2, s3) | iminā me migāraññe (pts1) | iminā me migāraññaṃ (mr)" id="note172">migāraññe</span>,<br>
amata­bheri­māhani.</p>
<p><a class="sc" id="16"></a><a class="ms" id="p_20Ap1_631"></a><a class="msdiv" id="msdiv611"></a>So dāni patto amataṃ,<br>
santi­pada­ma­nutta­raṃ;<br>
Sabbāsave pariññāya,<br>
viharāmi anāsavo.</p>
<p><a class="sc" id="17"></a><a class="pts" id="pts1.50"></a><a class="ms" id="p_20Ap1_632"></a><a class="msdiv" id="msdiv612"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="18"></a><a class="ms" id="p_20Ap1_633"></a>Itthaṃ sudaṃ āyasmā <span class="var" title="aññātakoṇḍañño (si) | aññākoṇḍañño (s2, s3, pts1)" id="note173">aññāsikoṇḍañño</span> thero imā gāthāyo abhāsitthāti.</p>
<p class="endsutta"><a class="sc" id="19"></a><a class="ms" id="p_20Ap1_634"></a>Aññā­sikoṇ­ḍaññat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
