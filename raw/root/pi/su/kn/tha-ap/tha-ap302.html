<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap302">
<article>
<div class="hgroup">
<p class="division">Therāpadāna</p>
<p>Citaka­pūja­ka­vagga</p>
<h1>10. Anusaṃ­sāvakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3418"></a><a class="msdiv" id="msdiv43"></a>“Piṇḍāya caramānāhaṃ,<br>
vipas­si­maddasaṃ jinaṃ;<br>
Uḷuṅgabhikkhaṃ pādāsiṃ,<br>
dvipadindassa tādino.</p>
<p><a class="sc" id="2"></a><a class="ms" id="p_20Ap1_3419"></a><a class="msdiv" id="msdiv44"></a>Pasannacitto sumano,<br>
abhivādesahaṃ tadā;<br>
Anusaṃsāvayiṃ buddhaṃ,<br>
uttamatthassa pattiyā.</p>
<p><a class="sc" id="3"></a><a class="ms" id="p_20Ap1_3420"></a><a class="msdiv" id="msdiv45"></a>Ekanavutito kappe,<br>
anusaṃsāvayiṃ ahaṃ;<br>
Duggatiṃ nābhijānāmi,<br>
anusaṃsāvanā phalaṃ.</p>
<p><a class="sc" id="4"></a><a class="ms" id="p_20Ap1_3421"></a><a class="msdiv" id="msdiv46"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2712)</p>
</blockquote>
<p><a class="sc" id="5"></a><a class="ms" id="p_20Ap1_3422"></a>Itthaṃ sudaṃ āyasmā anusaṃsāvako thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_3423"></a>Anusaṃ­sāvakat­theras­sāpadā­naṃ dasamaṃ.</p>
<p class="endsection">Citaka­pūja­ka­vaggo tiṃsatimo.</p>
<p class="endsection summary"><a class="sc" id="7"></a><a class="ms" id="p_20Ap1_3424"></a>Tassuddānaṃ</p>
<blockquote class="uddanagatha">
<p><a class="sc" id="8"></a><a class="ms" id="p_20Ap1_3425"></a>Citakaṃ pārichatto ca,<br>
sadda­gosīsa­san­tha­raṃ;<br>
Pādo padesaṃ saraṇaṃ,<br>
ambo saṃsāvakopi ca;<br>
Aṭṭhatālīsa gāthāyo,<br>
gaṇitāyo vibhāvibhi.</p>
</blockquote>
<p class="endsection summary"><a class="sc" id="9"></a><a class="ms" id="p_20Ap1_3426"></a>Atha vagguddānaṃ</p>
<blockquote class="uddanagatha">
<p><a class="sc" id="10"></a><a class="pts" id="pts1.248"></a><a class="ms" id="p_20Ap1_3427"></a>Kaṇikāro hatthidado,<br>
ālamba­ṇuda­kāsanaṃ;<br>
Tuvaraṃ thomako ceva,<br>
ukkhepaṃ sīsupadhānaṃ.</p>
<p><a class="sc" id="11"></a><a class="ms" id="p_20Ap1_3428"></a>Paṇṇado citapūjī ca,<br>
gāthāyo ceva sabbaso;<br>
Cattāri ca satānīha,<br>
ekapaññāsameva ca.</p>
<p><a class="sc" id="12"></a><a class="ms" id="p_20Ap1_3429"></a>Pañcavīsasatā sabbā,<br>
dvāsattati taduttari;<br>
Tisataṃ apadānānaṃ,<br>
gaṇitā atthadassibhi.</p>
</blockquote>
<p class="endsutta"><a class="sc" id="13"></a><a class="ms" id="p_20Ap1_3430"></a>­Kaṇikā­ra­vagga­dasakaṃ.</p>
<p class="endsection"><a class="sc" id="14"></a><a class="ms" id="p_20Ap1_3431"></a>Tatiyasatakaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
