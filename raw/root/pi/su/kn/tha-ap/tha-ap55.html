<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap55">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>3. Sayanadā­ya­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1399"></a><a class="msdiv" id="msdiv20"></a>“Padu­muttara­buddhassa,<br>
sabba­lo­kā­nukam­pino;<br>
Sayanaṃ tassa pādāsiṃ,<br>
vippasannena cetasā.</p>
<p><a class="sc" id="2"></a><a class="ms" id="p_20Ap1_1400"></a><a class="msdiv" id="msdiv21"></a>Tena sayanadānena,<br>
sukhette bījasampadā;<br>
Bhogā nibbattare tassa,<br>
sayanassa idaṃ phalaṃ.</p>
<p><a class="sc" id="3"></a><a class="ms" id="p_20Ap1_1401"></a><a class="msdiv" id="msdiv22"></a>Ākāse seyyaṃ kappemi,<br>
dhāremi pathaviṃ imaṃ;<br>
Pāṇesu me issariyaṃ,<br>
sayanassa idaṃ phalaṃ.</p>
<p><a class="sc" id="4"></a><a class="ms" id="p_20Ap1_1402"></a><a class="msdiv" id="msdiv23"></a>Pañca­kap­pa­sahas­samhi,<br>
aṭṭha āsuṃ <span class="var" title="mahāvarā (bj) | mahāvīrā (pts1)" id="note387">mahātejā</span>;<br>
Catuttiṃse kappasate,<br>
caturo ca mahabbalā.</p>
<p><a class="sc" id="5"></a><a class="ms" id="p_20Ap1_1403"></a><a class="msdiv" id="msdiv24"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1404"></a>Itthaṃ sudaṃ āyasmā sayanadāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1405"></a>Sayanadā­ya­kat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
