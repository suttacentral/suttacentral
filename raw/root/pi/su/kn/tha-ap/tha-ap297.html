<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap297">
<article>
<div class="hgroup">
<p class="division">Therāpadāna</p>
<p>Citaka­pūja­ka­vagga</p>
<h1>5. Gosīsa­nikkhepa­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3386"></a><a class="msdiv" id="msdiv21"></a>“Ārāmadvārā nikkhamma,<br>
gosīsaṃ santhataṃ mayā;<br>
Anubhomi sakaṃ kammaṃ,<br>
pubba­kammas­sidaṃ phalaṃ.</p>
<p><a class="sc" id="2"></a><a class="ms" id="p_20Ap1_3387"></a><a class="msdiv" id="msdiv22"></a>Ājāniyā vātajavā,<br>
sindhavā sīghavāhanā;<br>
Anubhomi sabbametaṃ,<br>
gosīsassa idaṃ phalaṃ.</p>
<p><a class="sc" id="3"></a><a class="ms" id="p_20Ap1_3388"></a><a class="msdiv" id="msdiv23"></a>Aho kāraṃ paramakāraṃ,<br>
sukhette sukataṃ mayā;<br>
Saṃghe katassa kārassa,<br>
na aññaṃ kalamagghati.</p>
<p><a class="sc" id="4"></a><a class="ms" id="p_20Ap1_3389"></a><a class="msdiv" id="msdiv24"></a>Catunnavutito kappe,<br>
yaṃ sīsaṃ santhariṃ ahaṃ;<br>
Duggatiṃ nābhijānāmi,<br>
santharassa idaṃ phalaṃ.</p>
<p><a class="sc" id="5"></a><a class="ms" id="p_20Ap1_3390"></a><a class="msdiv" id="msdiv25"></a>Pañ­casatta­ti­kappamhi,<br>
­suppatiṭ­ṭhita­nāmako;<br>
Eko āsiṃ mahātejo,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_3391"></a><a class="msdiv" id="msdiv26"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_3392"></a>Itthaṃ sudaṃ āyasmā gosīsa­nikkhepako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_3393"></a>Gosīsa­nikkhepa­kat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
