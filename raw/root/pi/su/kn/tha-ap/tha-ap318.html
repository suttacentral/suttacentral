<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap318">
<article>
<div class="hgroup">
<p class="division">Therāpadāna</p>
<p>Ārak­kha­dāyaka­vagga</p>
<h1><span class="var" title="āsanat­thavi­kat­the­rāpadā­naṃ (bj, s2, s3, pts1)" id="note876">6 Āsana­san­thavi­kat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3541"></a><a class="msdiv" id="msdiv26"></a>“Cetiyaṃ uttamaṃ nāma,<br>
sikhino lokabandhuno;<br>
Araññe irīṇe vane,<br>
andhā­hiṇ­ḍāma­haṃ tadā.</p>
<p><a class="sc" id="2"></a><a class="ms" id="p_20Ap1_3542"></a><a class="msdiv" id="msdiv27"></a>Pavanā nikkhamantena,<br>
diṭṭhaṃ sīhāsanaṃ mayā;<br>
Ekaṃsaṃ añjaliṃ katvā,<br>
<span class="var" title="thavissaṃ (bj, pts1)" id="note877">santhaviṃ</span> lokanāyakaṃ.</p>
<p><a class="sc" id="3"></a><a class="ms" id="p_20Ap1_3543"></a><a class="msdiv" id="msdiv28"></a>Divasabhāgaṃ thavitvāna,<br>
buddhaṃ lokagganāyakaṃ;<br>
Haṭṭho haṭṭhena cittena,<br>
imaṃ vācaṃ udīrayiṃ.</p>
<p><a class="sc" id="4"></a><a class="ms" id="p_20Ap1_3544"></a><a class="msdiv" id="msdiv29"></a>‘Namo te purisājañña,<br>
namo te purisuttama;<br>
Sabbaññūsi mahāvīra,<br>
lokajeṭṭha narāsabha’.</p>
<p><a class="sc" id="5"></a><a class="ms" id="p_20Ap1_3545"></a><a class="msdiv" id="msdiv30"></a>Abhitthavitvā sikhinaṃ,<br>
nimitta­karaṇe­nahaṃ;<br>
Āsanaṃ abhivādetvā,<br>
pakkāmiṃ uttarāmukho.</p>
<p><a class="sc" id="6"></a><a class="ms" id="p_20Ap1_3546"></a><a class="msdiv" id="msdiv31"></a>Ekattiṃse ito kappe,<br>
yaṃ thaviṃ vadataṃ varaṃ;<br>
Duggatiṃ nābhijānāmi,<br>
thomanāya idaṃ phalaṃ.</p>
<p><a class="sc" id="7"></a><a class="ms" id="p_20Ap1_3547"></a><a class="msdiv" id="msdiv32"></a>Sattavīse ito kappe,<br>
atulā satta āsu te;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="8"></a><a class="ms" id="p_20Ap1_3548"></a><a class="msdiv" id="msdiv33"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_3549"></a>Itthaṃ sudaṃ āyasmā <span class="var" title="āsanatthaviko (bj, s2, s3, pts1) | āsanathaviko (mr) | āsa­nasan­thavako (?)" id="note878">āsana­san­thaviko</span> thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_3550"></a>Āsana­san­thavi­kat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
