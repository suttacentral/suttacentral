<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap118">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1>6. Citaka­pūja­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.151"></a><a class="ms" id="p_20Ap1_1999"></a><a class="msdiv" id="msdiv49"></a>“Vasāmi rājāyatane,<br>
sāmacco saparijjano;<br>
Parinibbute bhagavati,<br>
sikhino lokabandhuno.</p>
<p><a class="sc" id="2"></a><a class="ms" id="p_20Ap1_2000"></a><a class="msdiv" id="msdiv50"></a>Pasannacitto sumano,<br>
citakaṃ agamāsahaṃ;<br>
Tūriyaṃ tattha vādetvā,<br>
gandhamālaṃ samokiriṃ.</p>
<p><a class="sc" id="3"></a><a class="ms" id="p_20Ap1_2001"></a><a class="msdiv" id="msdiv51"></a>Citamhi pūjaṃ katvāna,<br>
vanditvā citakaṃ ahaṃ;<br>
Pasannacitto sumano,<br>
sakaṃ bhavanupāgamiṃ.</p>
<p><a class="sc" id="4"></a><a class="ms" id="p_20Ap1_2002"></a><a class="msdiv" id="msdiv52"></a>Bhavane upaviṭṭhohaṃ,<br>
citapūjaṃ anussariṃ;<br>
Tena kammena dvipadinda,<br>
lokajeṭṭha narāsabha.</p>
<p><a class="sc" id="5"></a><a class="ms" id="p_20Ap1_2003"></a><a class="msdiv" id="msdiv53"></a>Anubhotvāna sampattiṃ,<br>
devesu mānusesu ca;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class="sc" id="6"></a><a class="ms" id="p_20Ap1_2004"></a><a class="msdiv" id="msdiv54"></a>Ekattiṃse ito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
citapūjāyidaṃ phalaṃ.</p>
<p><a class="sc" id="7"></a><a class="ms" id="p_20Ap1_2005"></a><a class="msdiv" id="msdiv55"></a>Ekūna­tiṃ­sakappamhi,<br>
ito soḷasa rājāno;<br>
Uggatā nāma nāmena,<br>
cakkavattī mahabbalā.</p>
<p><a class="sc" id="8"></a><a class="ms" id="p_20Ap1_2006"></a><a class="msdiv" id="msdiv56"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_2007"></a>Itthaṃ sudaṃ āyasmā citakapūjako thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_2008"></a>Citaka­pūja­kat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
