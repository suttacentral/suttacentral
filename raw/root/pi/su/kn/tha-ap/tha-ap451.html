<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap451">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1><span class="var" title="vediya­kārakat­the­rāpadā­naṃ (s2, s3)" id="note1422">9 Vedikā­rakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5851"></a><a class="msdiv" id="msdiv61"></a>“Padumuttarassa bhagavato,<br>
Bodhiyā pādaputtame;<br>
<span class="var" title="vediyaṃ (s2, s3, pts1)" id="note1423">Vedikaṃ</span> sukataṃ katvā,<br>
Sakaṃ cittaṃ pasādayiṃ.</p>
<p><a class="sc" id="2"></a><a class="ms" id="p_20Ap1_5852"></a><a class="msdiv" id="msdiv62"></a><span class="var" title="athoḷārāni (si) | aggoḷārāni (s2, s3) | atholārāṇi (pts1)" id="note1424">Atoḷārāni</span> bhaṇḍāni,<br>
katāni akatāni ca;<br>
Antalikkhā pavassanti,<br>
vedikāya idaṃ phalaṃ.</p>
<p><a class="sc" id="3"></a><a class="ms" id="p_20Ap1_5853"></a><a class="msdiv" id="msdiv63"></a>Ubhato byūḷhasaṅgāme,<br>
pakkhandanto bhayānake;<br>
Bhayabheravaṃ na passāmi,<br>
vedikāya idaṃ phalaṃ.</p>
<p><a class="sc" id="4"></a><a class="pts" id="pts2.401"></a><a class="ms" id="p_20Ap1_5854"></a><a class="msdiv" id="msdiv64"></a>Mama saṅ­kappa­maññāya,<br>
byamhaṃ nibbattate subhaṃ;<br>
Sayanāni mahagghāni,<br>
vedikāya idaṃ phalaṃ.</p>
<p><a class="sc" id="5"></a><a class="ms" id="p_20Ap1_5855"></a><a class="msdiv" id="msdiv65"></a>Satasahassito kappe,<br>
yaṃ vedika­makāra­yiṃ;<br>
Duggatiṃ nābhijānāmi,<br>
vedikāya idaṃ phalaṃ.</p>
<p><a class="sc" id="6"></a><a class="ms" id="p_20Ap1_5856"></a><a class="msdiv" id="msdiv66"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="7"></a><a class="ms" id="p_20Ap1_5857"></a><a class="msdiv" id="msdiv67"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="8"></a><a class="ms" id="p_20Ap1_5858"></a><a class="msdiv" id="msdiv68"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_5859"></a>Itthaṃ sudaṃ āyasmā <span class="var" title="vediyakārako (s2, s3)" id="note1425">vedikārako</span> thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_5860"></a>Vedikā­rakat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
