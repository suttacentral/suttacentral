<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap87">
<article>
<div class="hgroup">
<p class="division">Therāpadāna</p>
<p>Timiravagga</p>
<h1>5. Raṃsi­sañña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1723"></a><a class="msdiv" id="msdiv30"></a>“Pabbate himavantamhi,<br>
vāsaṃ kappesahaṃ pure;<br>
Aji­nuttara­vāso­haṃ,<br>
vasāmi pabbatantare.</p>
<p><a class="sc" id="2"></a><a class="ms" id="p_20Ap1_1724"></a><a class="msdiv" id="msdiv31"></a>Suvaṇṇavaṇṇaṃ sambuddhaṃ,<br>
Sataraṃsiṃva bhāṇumaṃ;<br>
Vanantaragataṃ disvā,<br>
Sālarājaṃva pupphitaṃ.</p>
<p><a class="sc" id="3"></a><a class="ms" id="p_20Ap1_1725"></a><a class="msdiv" id="msdiv32"></a><span class="var" title="raṃse (si, s2, s3, pts1, mr)" id="note470">Raṃsyā</span> cittaṃ pasādetvā,<br>
vipassissa mahesino;<br>
Paggayha añjaliṃ vandiṃ,<br>
<span class="var" title="sirasā ukkuṭiko (s2, s3) | sirasā ukkuṭiṃ (pts1) | sirasukkuṭiko (mr)" id="note471">sirasā ukkuṭī</span> ahaṃ.</p>
<p><a class="sc" id="4"></a><a class="ms" id="p_20Ap1_1726"></a><a class="msdiv" id="msdiv33"></a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
raṃsi­saññā­yidaṃ phalaṃ.</p>
<p><a class="sc" id="5"></a><a class="ms" id="p_20Ap1_1727"></a><a class="msdiv" id="msdiv34"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1728"></a>Itthaṃ sudaṃ āyasmā raṃsisaññako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1729"></a>Raṃsi­sañña­kat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
