<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap162">
<article>
<div class="hgroup">
<p class="division">Therāpadāna</p>
<p>Bandhu­jīvaka­vagga</p>
<h1>10. Kumuda­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2421"></a><a class="msdiv" id="msdiv51"></a>“Hima­van­tassā­vidūre,<br>
mahājātassaro ahu;<br>
Padu­mup­pa­la­sañ­channo,<br>
puṇ­ḍarī­ka­sa­motthaṭo.</p>
<p><a class="sc" id="2"></a><a class="ms" id="p_20Ap1_2422"></a><a class="msdiv" id="msdiv52"></a>Kukuttho nāma nāmena,<br>
tatthāsiṃ sakuṇo tadā;<br>
Sīlavā buddhisampanno,<br>
puññāpuññesu kovido.</p>
<p><a class="sc" id="3"></a><a class="ms" id="p_20Ap1_2423"></a><a class="msdiv" id="msdiv53"></a>Padumuttaro lokavidū,<br>
āhutīnaṃ paṭiggaho;<br>
Jātassa­ras­sāvi­dūre,<br>
sañcarittha mahāmuni.</p>
<p><a class="sc" id="4"></a><a class="ms" id="p_20Ap1_2424"></a><a class="msdiv" id="msdiv54"></a>Jalajaṃ kumudaṃ chetvā,<br>
upanesiṃ mahesino;<br>
Mama saṅ­kappa­maññāya,<br>
paṭiggahi mahāmuni.</p>
<p><a class="sc" id="5"></a><a class="ms" id="p_20Ap1_2425"></a><a class="msdiv" id="msdiv55"></a>Tañca dānaṃ daditvāna,<br>
sukkamūlena codito;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="6"></a><a class="ms" id="p_20Ap1_2426"></a><a class="msdiv" id="msdiv56"></a>Soḷaseto kappasate,<br>
āsuṃ varuṇanāmakā;<br>
Aṭṭha ete janādhipā,<br>
cakkavattī mahabbalā.</p>
<p><a class="sc" id="7"></a><a class="pts" id="pts1.181"></a><a class="ms" id="p_20Ap1_2427"></a><a class="msdiv" id="msdiv57"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2044)</p>
</blockquote>
<p><a class="sc" id="8"></a><a class="ms" id="p_20Ap1_2428"></a>Itthaṃ sudaṃ āyasmā kumudadāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_2429"></a>Kumuda­dāyakat­theras­sāpadā­naṃ dasamaṃ.</p>
<p class="endsection"><a class="sc" id="10"></a><a class="ms" id="p_20Ap1_2430"></a>Bandhu­jīvaka­vaggo soḷasamo.</p>
<p class="endsection summary"><a class="sc" id="11"></a><a class="ms" id="p_20Ap1_2431"></a>Tassuddānaṃ</p>
<blockquote class="uddanagatha">
<p><a class="sc" id="12"></a><a class="ms" id="p_20Ap1_2432"></a>Bandhujīvo tambapupphī,<br>
vīthi­kakkā­ru­pupphiyo;<br>
Mandāravo kadambī ca,<br>
sūlako nāgapupphiyo;<br>
Punnāgo komudī gāthā,<br>
chappaññāsa pakittitāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
