<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap309">
<article>
<div class="hgroup">
<p class="division">Therāpadāna</p>
<p>Paduma­kesara­vagga</p>
<h1>7. Ārāma­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.251"></a><a class="ms" id="p_20Ap1_3475"></a><a class="msdiv" id="msdiv32"></a>“Siddhatthassa bhagavato,<br>
ārāmo ropito mayā;<br>
<span class="var" title="sītacchāyesu (s2, s3) | santacchāyesu (mr)" id="note866">Sandacchāyesu</span> rukkhesu,<br>
upāsantesu pakkhisu.</p>
<p><a class="sc" id="2"></a><a class="ms" id="p_20Ap1_3476"></a><a class="msdiv" id="msdiv33"></a>Addasaṃ virajaṃ buddhaṃ,<br>
āhutīnaṃ paṭiggahaṃ;<br>
Ārāmaṃ abhināmesiṃ,<br>
lokajeṭṭhaṃ narāsabhaṃ.</p>
<p><a class="sc" id="3"></a><a class="ms" id="p_20Ap1_3477"></a><a class="msdiv" id="msdiv34"></a>Haṭṭho haṭṭhena cittena,<br>
phalaṃ puppha­madāsa­haṃ;<br>
Tato jātappasādova,<br>
taṃ vanaṃ pariṇāmayiṃ.</p>
<p><a class="sc" id="4"></a><a class="ms" id="p_20Ap1_3478"></a><a class="msdiv" id="msdiv35"></a>Buddhassa yamidaṃ dāsiṃ,<br>
vippasannena cetasā;<br>
Bhave nib­batta­mānamhi,<br>
nibbattati phalaṃ mama.</p>
<p><a class="sc" id="5"></a><a class="ms" id="p_20Ap1_3479"></a><a class="msdiv" id="msdiv36"></a>Catunnavutito kappe,<br>
yaṃ ārāmamadaṃ tadā;<br>
Duggatiṃ nābhijānāmi,<br>
ārāmassa idaṃ phalaṃ.</p>
<p><a class="sc" id="6"></a><a class="ms" id="p_20Ap1_3480"></a><a class="msdiv" id="msdiv37"></a>Sattatiṃse ito kappe,<br>
sattāsuṃ mudusītalā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="7"></a><a class="ms" id="p_20Ap1_3481"></a><a class="msdiv" id="msdiv38"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_3482"></a>Itthaṃ sudaṃ āyasmā ārāmadāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_3483"></a>Ārāma­dāyakat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
