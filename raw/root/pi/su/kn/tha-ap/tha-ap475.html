<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap475">
<article>
<div class="hgroup">
<p class="division">Therāpadāna</p>
<p>Naḷamālivagga</p>
<h1>3. Ukkāsa­ti­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6099"></a><a class="msdiv" id="msdiv30"></a>“<span class="var" title="kosiko (bj, s2, s3, pts1, c1)" id="note1475">Kosiyo</span> nāma bhagavā,<br>
cittakūṭe vasī tadā;<br>
Jhāyī jhānarato buddho,<br>
vivekābhirato muni.</p>
<p><a class="sc" id="2"></a><a class="ms" id="p_20Ap1_6100"></a><a class="msdiv" id="msdiv31"></a><span class="var" title="ajjhogahetvā (bj, s2, s3, pts1)" id="note1476">Ajjhogāhetvā</span> himavantaṃ,<br>
Nārī­gaṇapu­rak­khato;<br>
Addasaṃ <span class="var" title="kosikaṃ (bj, s2, s3, pts1, c1)" id="note1477">kosiyaṃ</span> buddhaṃ,<br>
Puṇṇamāyeva candimaṃ.</p>
<p><a class="sc" id="3"></a><a class="ms" id="p_20Ap1_6101"></a><a class="msdiv" id="msdiv32"></a>Ukkāsate gahetvāna,<br>
parivāresahaṃ tadā;<br>
Satta­rattin­divaṃ <span class="var" title="buddhaṃ (s2, s3, mr)" id="note1478">ṭhatvā</span>,<br>
aṭṭhamena agacchahaṃ.</p>
<p><a class="sc" id="4"></a><a class="ms" id="p_20Ap1_6102"></a><a class="msdiv" id="msdiv33"></a>Vuṭṭhitaṃ <span class="var" title="kosikaṃ (bj, s2, s3, pts1, c1)" id="note1479">kosiyaṃ</span> buddhaṃ,<br>
sayambhuṃ aparājitaṃ;<br>
Pasannacitto vanditvā,<br>
ekaṃ bhikkhaṃ adāsahaṃ.</p>
<p><a class="sc" id="5"></a><a class="ms" id="p_20Ap1_6103"></a><a class="msdiv" id="msdiv34"></a>Tena kammena dvipadinda,<br>
lokajeṭṭha narāsabha;<br>
Uppajjiṃ tusite kāye,<br>
eka­bhik­khā­yidaṃ phalaṃ.</p>
<p><a class="sc" id="6"></a><a class="ms" id="p_20Ap1_6104"></a><a class="msdiv" id="msdiv35"></a>Divasañceva rattiñca,<br>
āloko hoti me sadā;<br>
Samantā yojanasataṃ,<br>
obhāsena pharāmahaṃ.</p>
<p><a class="sc" id="7"></a><a class="ms" id="p_20Ap1_6105"></a><a class="msdiv" id="msdiv36"></a>Pañca­paññā­sa­kappamhi,<br>
cakkavattī ahosahaṃ;<br>
Cāturanto vijitāvī,<br>
<span class="var" title="jambusaṇḍassa (bj, pts1) | jambūmaṇḍassa (s2, s3)" id="note1480">jambumaṇḍassa</span> issaro.</p>
<p><a class="sc" id="8"></a><a class="ms" id="p_20Ap1_6106"></a><a class="msdiv" id="msdiv37"></a>Tadā me nagaraṃ āsi,<br>
iddhaṃ phītaṃ sunimmitaṃ;<br>
Tiṃ­sayo­ja­namā­yā­maṃ,<br>
vitthārena ca vīsati.</p>
<p><a class="sc" id="9"></a><a class="ms" id="p_20Ap1_6107"></a><a class="msdiv" id="msdiv38"></a>Sobhanaṃ nāma nagaraṃ,<br>
vissakammena māpitaṃ;<br>
Dasa­saddā­vivittaṃ taṃ,<br>
samma­tā­ḷasamā­hitaṃ.</p>
<p><a class="sc" id="10"></a><a class="pts" id="pts2.415"></a><a class="ms" id="p_20Ap1_6108"></a><a class="msdiv" id="msdiv39"></a>Na tamhi nagare atthi,<br>
vallikaṭṭhañca mattikā;<br>
Sabba­soṇṇa­mayaṃ­yeva,<br>
jotate niccakālikaṃ.</p>
<p><a class="sc" id="11"></a><a class="ms" id="p_20Ap1_6109"></a><a class="msdiv" id="msdiv40"></a>Catu­pākāra­parik­khit­taṃ,<br>
tayo āsuṃ maṇimayā;<br>
Vemajjhe tālapantī ca,<br>
vissakammena māpitā.</p>
<p><a class="sc" id="12"></a><a class="ms" id="p_20Ap1_6110"></a><a class="msdiv" id="msdiv41"></a>Dasasa­hassa­pok­kha­rañño,<br>
padu­mup­pa­la­chā­ditā;<br>
<span class="var" title="puṇḍarīkādi (s2, s3)" id="note1481">Puṇḍarīkehi</span> sañchannā,<br>
nānā­gandha­samī­ritā.</p>
<p><a class="sc" id="13"></a><a class="ms" id="p_20Ap1_6111"></a><a class="msdiv" id="msdiv42"></a>Catunnavutito kappe,<br>
yaṃ ukkaṃ dhārayiṃ ahaṃ;<br>
Duggatiṃ nābhijānāmi,<br>
<span class="var" title="ukkadhāras­sidaṃ (c1)" id="note1482">ukkādhāras­sidaṃ</span> phalaṃ.</p>
<p><a class="sc" id="14"></a><a class="ms" id="p_20Ap1_6112"></a><a class="msdiv" id="msdiv43"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="15"></a><a class="ms" id="p_20Ap1_6113"></a><a class="msdiv" id="msdiv44"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="16"></a><a class="ms" id="p_20Ap1_6114"></a><a class="msdiv" id="msdiv45"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="17"></a><a class="ms" id="p_20Ap1_6115"></a>Itthaṃ sudaṃ āyasmā ukkāsatiko thero imā gāthāyo abhāsitthāti.</p>
<p class="endsutta"><a class="sc" id="18"></a><a class="ms" id="p_20Ap1_6116"></a>Ukkāsa­ti­kat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
