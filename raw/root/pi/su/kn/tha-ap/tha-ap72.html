<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap72">
<article>
<div class="hgroup">
<p class="division">Therāpadāna</p>
<p>Saka­cinta­ni­yavagga</p>
<h1>10. Puppha­caṅ­koṭi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.118"></a><a class="ms" id="p_20Ap1_1576"></a><a class="msdiv" id="msdiv68"></a>“Abhītarūpaṃ sīhaṃva,<br>
garuḷaggaṃva pakkhinaṃ;<br>
Byag­ghūsa­bhaṃva pavaraṃ,<br>
abhijātaṃva kesariṃ.</p>
<p><a class="sc" id="2"></a><a class="ms" id="p_20Ap1_1577"></a><a class="msdiv" id="msdiv69"></a>Sikhiṃ tilokasaraṇaṃ,<br>
anejaṃ aparājitaṃ;<br>
Nisinnaṃ samaṇānaggaṃ,<br>
­bhik­khu­saṃgha­pu­rak­kha­taṃ.</p>
<p><a class="sc" id="3"></a><a class="ms" id="p_20Ap1_1578"></a><a class="msdiv" id="msdiv70"></a><span class="var" title="caṅgoṭake (bj, pts1)" id="note434">Caṅkoṭake</span> ṭhapetvāna,<br>
anojaṃ pupphamuttamaṃ;<br>
Saha caṅkoṭakeneva,<br>
buddhaseṭṭhaṃ samokiriṃ.</p>
<p><a class="sc" id="4"></a><a class="ms" id="p_20Ap1_1579"></a><a class="msdiv" id="msdiv71"></a>Tena cittappasādena,<br>
dvipadinda narāsabha;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class="sc" id="5"></a><a class="ms" id="p_20Ap1_1580"></a><a class="msdiv" id="msdiv72"></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="6"></a><a class="ms" id="p_20Ap1_1581"></a><a class="msdiv" id="msdiv73"></a>Sampuṇṇe tiṃsakappamhi,<br>
deva­bhūti­sanā­makā;<br>
Satta­ratana­sam­pannā,<br>
pañcāsuṃ cakkavattino.</p>
<p><a class="sc" id="7"></a><a class="ms" id="p_20Ap1_1582"></a><a class="msdiv" id="msdiv74"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1412)</p>
</blockquote>
<p><a class="sc" id="8"></a><a class="ms" id="p_20Ap1_1583"></a>Itthaṃ sudaṃ āyasmā puppha­caṅ­koṭiyo thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_1584"></a>Puppha­caṅ­koṭi­yat­theras­sāpadā­naṃ dasamaṃ.</p>
<p class="endsection"><a class="sc" id="10"></a><a class="ms" id="p_20Ap1_1585"></a><span class="var" title="saka­citta­ni­yavaggo (si, s2, s3) | saka­citti­yavaggo (pts1)" id="note435">Saka­cinta­ni­yavaggo</span> sattamo.</p>
<p class="endsection summary"><a class="sc" id="11"></a><a class="ms" id="p_20Ap1_1586"></a>Tassuddānaṃ</p>
<blockquote class="uddanagatha">
<p><a class="sc" id="12"></a><a class="ms" id="p_20Ap1_1587"></a>Sakacintī avopupphī,<br>
sapaccāga­ma­nena ca;<br>
Parappasādī bhisado,<br>
sucinti vatthadāyako.</p>
<p><a class="sc" id="13"></a><a class="ms" id="p_20Ap1_1588"></a>Ambadāyī ca sumano,<br>
puppha­caṅko­ṭa­kīpi ca;<br>
Gāthekasattati vuttā,<br>
gaṇitā atthadassibhi.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
