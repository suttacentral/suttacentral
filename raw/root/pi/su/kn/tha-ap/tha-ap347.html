<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap347">
<article>
<div class="hgroup">
<p class="division">Therāpadāna</p>
<p>Eka­padumi­yavagga</p>
<h1>5. Naḷāgā­rikat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3919"></a><a class="msdiv" id="msdiv31"></a>“Hima­van­tassā­vidūre,<br>
hārito nāma pabbato;<br>
Sayambhū nārado nāma,<br>
rukkhamūle vasī tadā.</p>
<p><a class="sc" id="2"></a><a class="ms" id="p_20Ap1_3920"></a><a class="msdiv" id="msdiv32"></a>Naḷāgāraṃ karitvāna,<br>
tiṇena chādayiṃ ahaṃ;<br>
Caṅkamaṃ sodhayitvāna,<br>
sayambhussa adāsahaṃ.</p>
<p><a class="sc" id="3"></a><a class="ms" id="p_20Ap1_3921"></a><a class="msdiv" id="msdiv33"></a>Catuddasasu kappesu,<br>
devaloke ramiṃ ahaṃ;<br>
Catu­satta­tik­khat­tuñca,<br>
devarajjaṃ akārayiṃ.</p>
<p><a class="sc" id="4"></a><a class="pts" id="pts1.279"></a><a class="ms" id="p_20Ap1_3922"></a><a class="msdiv" id="msdiv34"></a><span class="var" title="sattasattati ... (bj, s2, s3, pts1)" id="note966">Catu­satta­tik­khat­tuñca</span>,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="5"></a><a class="ms" id="p_20Ap1_3923"></a><a class="msdiv" id="msdiv35"></a>Ubbiddhaṃ bhavanaṃ mayhaṃ,<br>
Indalaṭṭhīva uggataṃ;<br>
Sahas­sa­tham­bhaṃ atulaṃ,<br>
Vimānaṃ sapabhassaraṃ.</p>
<p><a class="sc" id="6"></a><a class="ms" id="p_20Ap1_3924"></a><a class="msdiv" id="msdiv36"></a>Dve sampattī anubhotvā,<br>
sukkamūlena codito;<br>
Gotamassa bhagavato,<br>
sāsane pabbajiṃ ahaṃ.</p>
<p><a class="sc" id="7"></a><a class="ms" id="p_20Ap1_3925"></a><a class="msdiv" id="msdiv37"></a>Padhā­na­pahitat­tomhi,<br>
upasanto nirūpadhi;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="8"></a><a class="ms" id="p_20Ap1_3926"></a><a class="msdiv" id="msdiv38"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_3927"></a>Itthaṃ sudaṃ āyasmā naḷāgāriko thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_3928"></a>Naḷāgā­rikat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
