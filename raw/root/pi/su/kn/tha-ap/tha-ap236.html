<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap236">
<article>
<div class="hgroup">
<p class="division">Therāpadāna</p>
<p>Udakāsanavagga</p>
<h1>4. Kilañ­ja­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2992"></a><a class="msdiv" id="msdiv14"></a>“Tivarāyaṃ pure ramme,<br>
naḷakāro ahaṃ tadā;<br>
Siddhatthe lokapajjote,<br>
pasannā janatā tahiṃ.</p>
<p><a class="sc" id="2"></a><a class="ms" id="p_20Ap1_2993"></a><a class="msdiv" id="msdiv15"></a>Pūjatthaṃ lokanāthassa,<br>
kilañjaṃ pariyesati;<br>
Buddhapūjaṃ karontānaṃ,<br>
kilañjaṃ adadiṃ ahaṃ.</p>
<p><a class="sc" id="3"></a><a class="ms" id="p_20Ap1_2994"></a><a class="msdiv" id="msdiv16"></a>Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
kilañjassa idaṃ phalaṃ.</p>
<p><a class="sc" id="4"></a><a class="ms" id="p_20Ap1_2995"></a><a class="msdiv" id="msdiv17"></a>Sat­tasatta­ti­kappamhi,<br>
rājā āsiṃ <span class="var" title="jutindharo (bj, pts1) | jalandharo (s2, s3)" id="note756">jaladdharo</span>;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2996"></a><a class="msdiv" id="msdiv18"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2997"></a>Itthaṃ sudaṃ āyasmā kilañjadāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2998"></a>Kilañ­ja­dāyakat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
