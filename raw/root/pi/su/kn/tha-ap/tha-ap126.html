<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap126">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>4. ­Gan­dho­da­ki­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2094"></a><a class="msdiv" id="msdiv35"></a>“Nisajja pāsādavare,<br>
vipassiṃ addasaṃ jinaṃ;<br>
Kakudhaṃ vilasantaṃva,<br>
<span class="var" title="sabbañ­ñut­tama­nāyakaṃ (s2) | sabbañ­ñut­ta­manāsa­kaṃ (s3) | sabbañ­ñū­ta­ma­nāsa­vaṃ (pts1) | sabbañ­ñu­ta­ma­nāsa­vaṃ (mr)" id="note561">sabbaññuṃ tamanāsakaṃ</span>.</p>
<p><a class="sc" id="2"></a><a class="ms" id="p_20Ap1_2095"></a><a class="msdiv" id="msdiv36"></a>Pāsā­dassā­vi­dūre ca,<br>
gacchati lokanāyako;<br>
Pabhā niddhāvate tassa,<br>
yathā ca sataraṃsino.</p>
<p><a class="sc" id="3"></a><a class="pts" id="pts1.158"></a><a class="ms" id="p_20Ap1_2096"></a><a class="msdiv" id="msdiv37"></a>Gandhodakañca paggayha,<br>
buddhaseṭṭhaṃ samokiriṃ;<br>
Tena cittappasādena,<br>
tattha kālaṅkato ahaṃ.</p>
<p><a class="sc" id="4"></a><a class="ms" id="p_20Ap1_2097"></a><a class="msdiv" id="msdiv38"></a>Ekanavutito kappe,<br>
yaṃ ­gan­dho­da­ka­mākiriṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2098"></a><a class="msdiv" id="msdiv39"></a>Ekattiṃse ito kappe,<br>
sugandho nāma khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_2099"></a><a class="msdiv" id="msdiv40"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2100"></a>Itthaṃ sudaṃ āyasmā gandhodakiyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2101"></a>­Gan­dho­da­ki­yat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
