<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap372">
<article>
<div class="hgroup">
<p class="division">Therāpadāna</p>
<p>Mandā­ra­va­pupphi­yavagga</p>
<h1><span class="var" title="salala­pupphi­yat­the­rāpadā­naṃ (bj) | salaḷa­pupphi­yat­the­rāpadā­naṃ (s2, s3, pts1)" id="note1000">10 Saḷala­pupphi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4085"></a><a class="msdiv" id="msdiv35"></a>“Canda­bhāgā­nadī­tīre,<br>
ahosiṃ kinnaro tadā;<br>
Tatthaddasaṃ devadevaṃ,<br>
caṅkamantaṃ narāsabhaṃ.</p>
<p><a class="sc" id="2"></a><a class="ms" id="p_20Ap1_4086"></a><a class="msdiv" id="msdiv36"></a>Ocinitvāna saḷalaṃ,<br>
pupphaṃ bud­dhassadā­sahaṃ;<br>
Upasiṅghi mahāvīro,<br>
saḷalaṃ devagandhikaṃ.</p>
<p><a class="sc" id="3"></a><a class="ms" id="p_20Ap1_4087"></a><a class="msdiv" id="msdiv37"></a>Paṭiggahetvā sambuddho,<br>
vipassī lokanāyako;<br>
Upasiṅghi mahāvīro,<br>
pekkhamānassa me sato.</p>
<p><a class="sc" id="4"></a><a class="ms" id="p_20Ap1_4088"></a><a class="msdiv" id="msdiv38"></a>Pasannacitto sumano,<br>
vanditvā dvipaduttamaṃ;<br>
Añjaliṃ paggahetvāna,<br>
puna pabbatamāruhiṃ.</p>
<p><a class="sc" id="5"></a><a class="ms" id="p_20Ap1_4089"></a><a class="msdiv" id="msdiv39"></a>Ekanavutito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="6"></a><a class="ms" id="p_20Ap1_4090"></a><a class="msdiv" id="msdiv40"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (3213)</p>
</blockquote>
<p><a class="sc" id="7"></a><a class="ms" id="p_20Ap1_4091"></a>Itthaṃ sudaṃ āyasmā <span class="var" title="salalapupphiyo (bj) | salaḷapupphiyo (s2, s3, pts1)" id="note1001">saḷalapupphiyo</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_4092"></a>Saḷala­pupphi­yat­theras­sāpadā­naṃ dasamaṃ.</p>
<p class="endsection"><a class="sc" id="9"></a><a class="ms" id="p_20Ap1_4093"></a>Mandā­ra­va­pupphi­yavaggo sattatiṃsatimo.</p>
<p class="endsection summary"><a class="sc" id="10"></a><a class="ms" id="p_20Ap1_4094"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_4095"></a>Mandāravañca kakkāru,<br>
bhisa­kesara­pupphiyo;<br>
Aṅkolako kadambī ca,<br>
uddālī ekacampako;<br>
Timiraṃ saḷalañceva,<br>
gāthā tālīsameva ca.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
