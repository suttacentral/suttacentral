<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap317">
<article>
<div class="hgroup">
<p class="division">Therāpadāna</p>
<p>Ārak­kha­dāyaka­vagga</p>
<h1>5. Pupphā­sanadā­ya­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3533"></a><a class="msdiv" id="msdiv20"></a>“Suvaṇṇavaṇṇaṃ sambuddhaṃ,<br>
<span class="var" title="sataraṃsiṃva (bj) | sataraṃsīva (s2, s3, pts1)" id="note875">Pītaraṃsiṃva</span> bhāṇumaṃ;<br>
Avidūrena gacchantaṃ,<br>
Siddhatthaṃ aparājitaṃ.</p>
<p><a class="sc" id="2"></a><a class="ms" id="p_20Ap1_3534"></a><a class="msdiv" id="msdiv21"></a>Tassa pac­cugga­mit­vāna,<br>
pavesetvāna assamaṃ;<br>
Pupphāsanaṃ mayā dinnaṃ,<br>
vippasannena cetasā.</p>
<p><a class="sc" id="3"></a><a class="ms" id="p_20Ap1_3535"></a><a class="msdiv" id="msdiv22"></a>Añjaliṃ paggahetvāna,<br>
vedajāto tadā ahaṃ;<br>
Buddhe cittaṃ pasādetvā,<br>
taṃ kammaṃ pariṇāmayiṃ.</p>
<p><a class="sc" id="4"></a><a class="pts" id="pts1.255"></a><a class="ms" id="p_20Ap1_3536"></a><a class="msdiv" id="msdiv23"></a>Yaṃ me atthi kataṃ puññaṃ,<br>
sayam­bhum­haparā­jite;<br>
Sabbena tena kusalena,<br>
vimalo homi sāsane.</p>
<p><a class="sc" id="5"></a><a class="ms" id="p_20Ap1_3537"></a><a class="msdiv" id="msdiv24"></a>Catunnavutito kappe,<br>
pup­phāsana­madaṃ tadā;<br>
Duggatiṃ nābhijānāmi,<br>
pup­phāsanas­sidaṃ phalaṃ.</p>
<p><a class="sc" id="6"></a><a class="ms" id="p_20Ap1_3538"></a><a class="msdiv" id="msdiv25"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_3539"></a>Itthaṃ sudaṃ āyasmā pupphā­sanadā­yako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_3540"></a>Pupphā­sanadā­ya­kat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
