<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap414">
<article>
<div class="hgroup">
<p class="division">Therāpadāna</p>
<p>Bhaddālivagga</p>
<h1>2. Eka­chat­ti­yat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5282"></a><a class="msdiv" id="msdiv32"></a>“Canda­bhāgā­nadī­tīre,<br>
assamo sukato mama;<br>
Susud­dha­pulinā­kiṇṇo,<br>
pannasālā sumāpitā.</p>
<p><a class="sc" id="2"></a><a class="ms" id="p_20Ap1_5283"></a><a class="msdiv" id="msdiv33"></a>Uttānakūlā nadikā,<br>
supatitthā manoramā;<br>
<span class="var" title="... sañchannā (mr)" id="note1312">Maccha­kaccha­pa­sam­pannā</span>,<br>
susu­māra­nisevitā.</p>
<p><a class="sc" id="3"></a><a class="ms" id="p_20Ap1_5284"></a><a class="msdiv" id="msdiv34"></a>Acchā dīpī ca mayūrā,<br>
karavīkā ca sāḷikā;<br>
Kūjanti sabbadā ete,<br>
sobhayantā mamassamaṃ.</p>
<p><a class="sc" id="4"></a><a class="ms" id="p_20Ap1_5285"></a><a class="msdiv" id="msdiv35"></a>Kokilā mañjubhāṇī ca,<br>
haṃsā ca madhurassarā;<br>
Abhikūjanti te tattha,<br>
sobhayantā mamassamaṃ.</p>
<p><a class="sc" id="5"></a><a class="ms" id="p_20Ap1_5286"></a><a class="msdiv" id="msdiv36"></a>Sīhā byagghā varāhā ca,<br>
accha <span class="var" title="vakā ... (bj, pts1, mr) | bakā ... (s2, s3)" id="note1313">kokataracchakā</span>;<br>
Giriduggamhi nādenti,<br>
sobhayantā mamassamaṃ.</p>
<p><a class="sc" id="6"></a><a class="pts" id="pts2.368"></a><a class="ms" id="p_20Ap1_5287"></a><a class="msdiv" id="msdiv37"></a>Eṇīmigā ca sarabhā,<br>
bheraṇḍā sūkarā bahū;<br>
Giriduggamhi nādenti,<br>
sobhayantā mamassamaṃ.</p>
<p><a class="sc" id="7"></a><a class="ms" id="p_20Ap1_5288"></a><a class="msdiv" id="msdiv38"></a>Uddālakā campakā ca,<br>
pāṭalī sinduvārakā;<br>
Atimuttā asokā ca,<br>
<span class="var" title="pupphanti mama assame (bj, pts1) | sobhayantā mamassamaṃ (s2, s3)" id="note1314">sobhayanti mamassamaṃ</span>.</p>
<p><a class="sc" id="8"></a><a class="ms" id="p_20Ap1_5289"></a><a class="msdiv" id="msdiv39"></a>Aṅkolā yūthikā ceva,<br>
sattalī bimbijālikā;<br>
Kaṇikārā ca pupphanti,<br>
<span class="var" title="pupphanti mama assame (bj, s2, s3, pts1)" id="note1315">sobhayantā mamassamaṃ</span>.</p>
<p><a class="sc" id="9"></a><a class="ms" id="p_20Ap1_5290"></a><a class="msdiv" id="msdiv40"></a>Nāgā sālā ca saḷalā,<br>
puṇḍarīkettha pupphitā;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class="sc" id="10"></a><a class="ms" id="p_20Ap1_5291"></a><a class="msdiv" id="msdiv41"></a>Ajjunā asanā cettha,<br>
mahānāmā ca pupphitā;<br>
Sālā ca kaṅgupupphā ca,<br>
sobhayanti mamassamaṃ.</p>
<p><a class="sc" id="11"></a><a class="ms" id="p_20Ap1_5292"></a><a class="msdiv" id="msdiv42"></a>Ambā jambū ca tilakā,<br>
nimbā ca sālakalyāṇī;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class="sc" id="12"></a><a class="ms" id="p_20Ap1_5293"></a><a class="msdiv" id="msdiv43"></a>Asokā ca kapiṭṭhā ca,<br>
<span class="var" title="bhagi­ni­mā­lettha (bj, pts1) | bhaginimālā ca (s2, s3)" id="note1316">girimālettha</span> pupphitā;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class="sc" id="13"></a><a class="ms" id="p_20Ap1_5294"></a><a class="msdiv" id="msdiv44"></a>Kadambā kadalī ceva,<br>
isimuggā ca ropitā;<br>
Dhuvaṃ phalāni dhārenti,<br>
sobhayantā mamassamaṃ.</p>
<p><a class="sc" id="14"></a><a class="ms" id="p_20Ap1_5295"></a><a class="msdiv" id="msdiv45"></a>Harītakā āmalakā,<br>
amba­jambu­vi­bhītakā;<br>
Kolā bhallātakā billā,<br>
phalino mama assame.</p>
<p><a class="sc" id="15"></a><a class="ms" id="p_20Ap1_5296"></a><a class="msdiv" id="msdiv46"></a>Avidūre pokkharaṇī,<br>
supatitthā manoramā;<br>
Mandālakehi sañchannā,<br>
padu­mup­pa­la­kehi ca.</p>
<p><a class="sc" id="16"></a><a class="ms" id="p_20Ap1_5297"></a><a class="msdiv" id="msdiv47"></a>Gabbhaṃ gaṇhanti padumā,<br>
aññe pupphanti kesarī;<br>
Opattakaṇṇikā ceva,<br>
pupphanti mama assame.</p>
<p><a class="sc" id="17"></a><a class="ms" id="p_20Ap1_5298"></a><a class="msdiv" id="msdiv48"></a>Pāṭhīnā pāvusā macchā,<br>
balajā muñjarohitā;<br>
Acchodakamhi vicaraṃ,<br>
sobhayanti mamassamaṃ.</p>
<p><a class="sc" id="18"></a><a class="ms" id="p_20Ap1_5299"></a><a class="msdiv" id="msdiv49"></a>Nayitā ambagandhī ca,<br>
anukūle ca ketakā;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class="sc" id="19"></a><a class="ms" id="p_20Ap1_5300"></a><a class="msdiv" id="msdiv50"></a>Madhu bhisamhā savati,<br>
khīrasappi muḷālibhi;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class="sc" id="20"></a><a class="ms" id="p_20Ap1_5301"></a><a class="msdiv" id="msdiv51"></a>Pulinā sobhanā tattha,<br>
ākiṇṇā jalasevitā;<br>
Opupphā pupphitā senti,<br>
sobhayantā mamassamaṃ.</p>
<p><a class="sc" id="21"></a><a class="pts" id="pts2.369"></a><a class="ms" id="p_20Ap1_5302"></a><a class="msdiv" id="msdiv52"></a>Jaṭābhārena bharitā,<br>
aji­nuttara­vāsanā;<br>
Vākacīradharā sabbe,<br>
sobhayanti mamassamaṃ.</p>
<p><a class="sc" id="22"></a><a class="ms" id="p_20Ap1_5303"></a><a class="msdiv" id="msdiv53"></a>Yugamat­ta­ma­pekkhantā,<br>
nipakā santavuttino;<br>
Kāmabhoge anapekkhā,<br>
vasanti mama assame.</p>
<p><a class="sc" id="23"></a><a class="ms" id="p_20Ap1_5304"></a><a class="msdiv" id="msdiv54"></a>­Parūḷ­ha­kaccha­na­kha­lomā,<br>
paṅkadantā rajassirā;<br>
Rajojalladharā sabbe,<br>
vasanti mama assame.</p>
<p><a class="sc" id="24"></a><a class="ms" id="p_20Ap1_5305"></a><a class="msdiv" id="msdiv55"></a>Abhiñ­ñā­pāramip­pattā,<br>
antalikkhacarā ca te;<br>
Uggacchantā nabhaṃ ete,<br>
sobhayanti mamassamaṃ.</p>
<p><a class="sc" id="25"></a><a class="ms" id="p_20Ap1_5306"></a><a class="msdiv" id="msdiv56"></a>Tehi sissehi parivuto,<br>
vasāmi vipine tadā;<br>
Rattindivaṃ na jānāmi,<br>
sadā jhānasamappito.</p>
<p><a class="sc" id="26"></a><a class="ms" id="p_20Ap1_5307"></a><a class="msdiv" id="msdiv57"></a>Bhagavā tamhi samaye,<br>
atthadassī mahāmuni;<br>
Tamandhakāraṃ nāsento,<br>
uppajji lokanāyako.</p>
<p><a class="sc" id="27"></a><a class="ms" id="p_20Ap1_5308"></a><a class="msdiv" id="msdiv58"></a>Atha aññataro sisso,<br>
āgacchi mama santikaṃ;<br>
Mante ajjhetukāmo so,<br>
chaḷaṅgaṃ nāma lakkhaṇaṃ.</p>
<p><a class="sc" id="28"></a><a class="ms" id="p_20Ap1_5309"></a><a class="msdiv" id="msdiv59"></a>Buddho loke samuppanno,<br>
atthadassī mahāmuni;<br>
Catusaccaṃ pakāsento,<br>
deseti amataṃ padaṃ.</p>
<p><a class="sc" id="29"></a><a class="ms" id="p_20Ap1_5310"></a><a class="msdiv" id="msdiv60"></a>Tuṭṭhahaṭṭho pamudito,<br>
dham­mantara­ga­tāsayo;<br>
Assamā abhinikkhamma,<br>
idaṃ vacanamabraviṃ.</p>
<p><a class="sc" id="30"></a><a class="ms" id="p_20Ap1_5311"></a><a class="msdiv" id="msdiv61"></a>‘Buddho loke samuppanno,<br>
dvattiṃ­sa­vara­lak­khaṇo;<br>
Etha sabbe gamissāma,<br>
sammā­sambud­dha­santi­kaṃ’.</p>
<p><a class="sc" id="31"></a><a class="ms" id="p_20Ap1_5312"></a><a class="msdiv" id="msdiv62"></a>Ovādapaṭikarā te,<br>
sadhamme pāramiṃ gatā;<br>
Sādhūti sampaṭicchiṃsu,<br>
uttamat­tha­ga­vesakā.</p>
<p><a class="sc" id="32"></a><a class="ms" id="p_20Ap1_5313"></a><a class="msdiv" id="msdiv63"></a><span class="var" title="jaṭābhārena bharitā (mr)" id="note1317">Jaṭā­bhāra­bharitā te</span>,<br>
aji­nuttara­vāsanā;<br>
Uttamatthaṃ gavesantā,<br>
nikkhamiṃsu vanā tadā.</p>
<p><a class="sc" id="33"></a><a class="ms" id="p_20Ap1_5314"></a><a class="msdiv" id="msdiv64"></a>Bhagavā tamhi samaye,<br>
atthadassī mahāyaso;<br>
Catusaccaṃ pakāsento,<br>
deseti amataṃ padaṃ.</p>
<p><a class="sc" id="34"></a><a class="ms" id="p_20Ap1_5315"></a><a class="msdiv" id="msdiv65"></a>Setacchattaṃ gahetvāna,<br>
buddha­seṭṭhassa dhārayiṃ;<br>
Ekāhaṃ dhārayitvāna,<br>
buddhaseṭṭhaṃ avandahaṃ.</p>
<p><a class="sc" id="35"></a><a class="ms" id="p_20Ap1_5316"></a><a class="msdiv" id="msdiv66"></a>Atthadassī tu bhagavā,<br>
lokajeṭṭho narāsabho;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class="sc" id="36"></a><a class="ms" id="p_20Ap1_5317"></a><a class="msdiv" id="msdiv67"></a>‘Yo me chattaṃ adhāresi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="37"></a><a class="ms" id="p_20Ap1_5318"></a><a class="msdiv" id="msdiv68"></a>Imassa jāyamānassa,<br>
devatte atha mānuse;<br>
Dhāressati sadā chattaṃ,<br>
chatta­dā­nassi­daṃ phalaṃ.</p>
<p><a class="sc" id="38"></a><a class="pts" id="pts2.370"></a><a class="ms" id="p_20Ap1_5319"></a><a class="msdiv" id="msdiv69"></a>Sat­tasatta­ti­kappāni,<br>
devaloke ramissati;<br>
Sahas­sak­khat­tuṃ rājā ca,<br>
cakkavattī bhavissati.</p>
<p><a class="sc" id="39"></a><a class="ms" id="p_20Ap1_5320"></a><a class="msdiv" id="msdiv70"></a>Satta­satta­tik­khat­tuñca,<br>
devarajjaṃ karissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="40"></a><a class="ms" id="p_20Ap1_5321"></a><a class="msdiv" id="msdiv71"></a>Aṭṭhārase kappasate,<br>
gotamo sakyapuṅgavo;<br>
Tamandhakāraṃ nāsento,<br>
uppajjissati cakkhumā.</p>
<p><a class="sc" id="41"></a><a class="ms" id="p_20Ap1_5322"></a><a class="msdiv" id="msdiv72"></a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
viha­rissati­nāsavo’.</p>
<p><a class="sc" id="42"></a><a class="ms" id="p_20Ap1_5323"></a><a class="msdiv" id="msdiv73"></a>Yato ahaṃ kammamakaṃ,<br>
chattaṃ buddhassa dhārayaṃ;<br>
Etthantare na jānāmi,<br>
setacchattaṃ adhāritaṃ.</p>
<p><a class="sc" id="43"></a><a class="ms" id="p_20Ap1_5324"></a><a class="msdiv" id="msdiv74"></a>Idaṃ pacchimakaṃ mayhaṃ,<br>
carimo vattate bhavo;<br>
Chatta­dhāra­ṇa­majjāpi,<br>
vattate niccakālikaṃ.</p>
<p><a class="sc" id="44"></a><a class="ms" id="p_20Ap1_5325"></a><a class="msdiv" id="msdiv75"></a>Aho me sukataṃ kammaṃ,<br>
atthadassissa tādino;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="45"></a><a class="ms" id="p_20Ap1_5326"></a><a class="msdiv" id="msdiv76"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="46"></a><a class="ms" id="p_20Ap1_5327"></a><a class="msdiv" id="msdiv77"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="47"></a><a class="ms" id="p_20Ap1_5328"></a><a class="msdiv" id="msdiv78"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="48"></a><a class="ms" id="p_20Ap1_5329"></a>Itthaṃ sudaṃ āyasmā ekachattiyo thero imā gāthāyo abhāsitthāti;</p>
<p class="endsutta"><a class="sc" id="49"></a><a class="ms" id="p_20Ap1_5330"></a>Eka­chat­tiyat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
