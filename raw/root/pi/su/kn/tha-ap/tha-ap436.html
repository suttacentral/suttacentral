<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap436">
<article>
<div class="hgroup">
<p class="division">Therāpadāna</p>
<p>Ekavihārivagga</p>
<h1>4. Ñāṇat­thavi­kat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5704"></a><a class="msdiv" id="msdiv35"></a>“Kaṇikāraṃva jalitaṃ,<br>
dīparukkhaṃva jotitaṃ;<br>
Kañcanaṃva virocantaṃ,<br>
addasaṃ dvipaduttamaṃ.</p>
<p><a class="sc" id="2"></a><a class="ms" id="p_20Ap1_5705"></a><a class="msdiv" id="msdiv36"></a>Kamaṇḍaluṃ ṭhapetvāna,<br>
vākacīrañca kuṇḍikaṃ;<br>
Ekaṃsaṃ ajinaṃ katvā,<br>
buddhaseṭṭhaṃ thaviṃ ahaṃ.</p>
<p><a class="sc" id="3"></a><a class="ms" id="p_20Ap1_5706"></a><a class="msdiv" id="msdiv37"></a>‘Tamandhakāraṃ vidhamaṃ,<br>
moha­jāla­samā­kulaṃ;<br>
Ñāṇālokaṃ dassetvāna,<br>
nittiṇṇosi mahāmuni.</p>
<p><a class="sc" id="4"></a><a class="ms" id="p_20Ap1_5707"></a><a class="msdiv" id="msdiv38"></a>Samuddha­ra­simaṃ lokaṃ,<br>
sabbā­vanta­ma­nutta­raṃ;<br>
Ñāṇe te upamā natthi,<br>
<span class="var" title="yāvatā ca gatogati (pts1, mr)" id="note1397">yāvatā­jaga­togati</span>.</p>
<p><a class="sc" id="5"></a><a class="ms" id="p_20Ap1_5708"></a><a class="msdiv" id="msdiv39"></a>Tena ñāṇena sabbaññū,<br>
iti buddho pavuccati;<br>
Vandāmi taṃ mahāvīraṃ,<br>
sabbañ­ñu­ta­manāva­raṃ’.</p>
<p><a class="sc" id="6"></a><a class="pts" id="pts2.393"></a><a class="ms" id="p_20Ap1_5709"></a><a class="msdiv" id="msdiv40"></a>Satasahassito kappe,<br>
buddhaseṭṭhaṃ thaviṃ ahaṃ;<br>
Duggatiṃ nābhijānāmi,<br>
­ñāṇat­tha­vāyi­daṃ phalaṃ.</p>
<p><a class="sc" id="7"></a><a class="ms" id="p_20Ap1_5710"></a><a class="msdiv" id="msdiv41"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="8"></a><a class="ms" id="p_20Ap1_5711"></a><a class="msdiv" id="msdiv42"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap1_5712"></a><a class="msdiv" id="msdiv43"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_5713"></a>Itthaṃ sudaṃ āyasmā ñāṇatthaviko thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_5714"></a>Ñāṇat­thavi­kat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
