<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap536">
<article>
<div class="hgroup">
<p class="division">Therāpadāna</p>
<p>Kaccāyanavagga</p>
<h1>4. Dabba­malla­puttat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts2.471"></a><a class="ms" id="p_20Ap1_7061"></a><a class="msdiv" id="msdiv108"></a>“Padumuttaro nāma jino,<br>
sabbalokavidū muni;<br>
Ito satasahassamhi,<br>
kappe uppajji cakkhumā.</p>
<p><a class="sc" id="2"></a><a class="ms" id="p_20Ap1_7062"></a><a class="msdiv" id="msdiv109"></a>Ovādako viññāpako,<br>
tārako sabbapāṇinaṃ;<br>
Desanākusalo buddho,<br>
tāresi janataṃ bahuṃ.</p>
<p><a class="sc" id="3"></a><a class="ms" id="p_20Ap1_7063"></a><a class="msdiv" id="msdiv110"></a>Anukampako kāruṇiko,<br>
hitesī sabbapāṇinaṃ;<br>
Sampatte titthiye sabbe,<br>
pañcasīle <span class="var" title="patiṭṭhahi (s2, s3, mr)" id="note1688">patiṭṭhapi</span>.</p>
<p><a class="sc" id="4"></a><a class="ms" id="p_20Ap1_7064"></a><a class="msdiv" id="msdiv111"></a>Evaṃ nirākulaṃ āsi,<br>
suññataṃ titthiyehi ca;<br>
Vicittaṃ arahantehi,<br>
vasībhūtehi tādibhi.</p>
<p><a class="sc" id="5"></a><a class="ms" id="p_20Ap1_7065"></a><a class="msdiv" id="msdiv112"></a>Rata­nānaṭ­ṭha­paññā­saṃ,<br>
uggato so mahāmuni;<br>
Kañ­canag­ghi­yasaṅkāso,<br>
bāt­tiṃ­sa­va­ra­lak­khaṇo.</p>
<p><a class="sc" id="6"></a><a class="ms" id="p_20Ap1_7066"></a><a class="msdiv" id="msdiv113"></a>Vassa­sata­sahas­sāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class="sc" id="7"></a><a class="ms" id="p_20Ap1_7067"></a><a class="msdiv" id="msdiv114"></a>Tadāhaṃ haṃsavatiyaṃ,<br>
seṭṭhiputto mahāyaso;<br>
Upetvā lokapajjotaṃ,<br>
assosiṃ dhammadesanaṃ.</p>
<p><a class="sc" id="8"></a><a class="ms" id="p_20Ap1_7068"></a><a class="msdiv" id="msdiv115"></a>Senāsanāni bhikkhūnaṃ,<br>
paññāpentaṃ sasāvakaṃ;<br>
Kittayantassa vacanaṃ,<br>
suṇitvā mudito ahaṃ.</p>
<p><a class="sc" id="9"></a><a class="ms" id="p_20Ap1_7069"></a><a class="msdiv" id="msdiv116"></a>Adhikāraṃ sasaṃghassa,<br>
katvā tassa mahesino;<br>
Nipacca sirasā pāde,<br>
taṃ ṭhāna­mabhi­pattha­yiṃ.</p>
<p><a class="sc" id="10"></a><a class="ms" id="p_20Ap1_7070"></a><a class="msdiv" id="msdiv117"></a>Tadāha sa mahāvīro,<br>
mama kammaṃ pakittayaṃ;<br>
‘Yo sasaṃ­ghama­bho­jesi,<br>
sattāhaṃ lokanāyakaṃ.</p>
<p><a class="sc" id="11"></a><a class="ms" id="p_20Ap1_7071"></a><a class="msdiv" id="msdiv118"></a>Soyaṃ kamala­pattak­kho,<br>
sīhaṃso kanakattaco;<br>
Mama pādamūle <span class="var" title="patito (pts1)" id="note1689">nipati</span>,<br>
patthayaṃ ṭhānamuttamaṃ.</p>
<p><a class="sc" id="12"></a><a class="ms" id="p_20Ap1_7072"></a><a class="msdiv" id="msdiv119"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="13"></a><a class="ms" id="p_20Ap1_7073"></a><a class="msdiv" id="msdiv120"></a>Sāvako tassa buddhassa,<br>
dabbo nāmena vissuto;<br>
Senāsa­na­paññā­pako,<br>
aggo hessatiyaṃ tadā’.</p>
<p><a class="sc" id="14"></a><a class="ms" id="p_20Ap1_7074"></a><a class="msdiv" id="msdiv121"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="15"></a><a class="ms" id="p_20Ap1_7075"></a><a class="msdiv" id="msdiv122"></a>Satānaṃ tīṇikkhattuñca,<br>
devaraj­ja­makāra­yiṃ;<br>
Satānaṃ pañcak­khat­tuñca,<br>
cakkavattī ahosahaṃ.</p>
<p><a class="sc" id="16"></a><a class="pts" id="pts2.472"></a><a class="ms" id="p_20Ap1_7076"></a><a class="msdiv" id="msdiv123"></a>Padesarajjaṃ vipulaṃ,<br>
gaṇanāto asaṅkhiyaṃ;<br>
Sabbattha sukhito āsiṃ,<br>
tassa kammassa vāhasā.</p>
<p><a class="sc" id="17"></a><a class="ms" id="p_20Ap1_7077"></a><a class="msdiv" id="msdiv124"></a>Ekanavutito kappe,<br>
vipassī nāma nāyako;<br>
Uppajji <span class="var" title="cārunayano (bj, s2, s3, pts1)" id="note1690">cārudassano</span>,<br>
sab­ba­dham­ma­vi­passako.</p>
<p><a class="sc" id="18"></a><a class="ms" id="p_20Ap1_7078"></a><a class="msdiv" id="msdiv125"></a>Duṭṭhacitto upavadiṃ,<br>
sāvakaṃ tassa tādino;<br>
Sabbā­sava­parik­khī­ṇaṃ,<br>
suddhoti ca vijāniya.</p>
<p><a class="sc" id="19"></a><a class="ms" id="p_20Ap1_7079"></a><a class="msdiv" id="msdiv126"></a>Tasseva naravīrassa,<br>
sāvakānaṃ mahesinaṃ;<br>
<span class="var" title="salākaṃ paggahetvāna (bj, pts1)" id="note1691">Salākañca gahetvāna</span>,<br>
khīro­da­na­madāsa­haṃ.</p>
<p><a class="sc" id="20"></a><a class="ms" id="p_20Ap1_7080"></a><a class="msdiv" id="msdiv127"></a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class="sc" id="21"></a><a class="ms" id="p_20Ap1_7081"></a><a class="msdiv" id="msdiv128"></a>Sāsanaṃ jotayitvāna,<br>
abhibhuyya kutitthiye;<br>
Vineyye vinayitvāva,<br>
nibbuto so sasāvako.</p>
<p><a class="sc" id="22"></a><a class="ms" id="p_20Ap1_7082"></a><a class="msdiv" id="msdiv129"></a>Sasisse nibbute nāthe,<br>
atthamentamhi sāsane;<br>
Devā kandiṃsu saṃviggā,<br>
muttakesā rudammukhā.</p>
<p><a class="sc" id="23"></a><a class="ms" id="p_20Ap1_7083"></a><a class="msdiv" id="msdiv130"></a>‘Nibbāyissati dhammakkho,<br>
na passissāma subbate;<br>
Na suṇissāma saddhammaṃ,<br>
aho no appapuññatā’.</p>
<p><a class="sc" id="24"></a><a class="ms" id="p_20Ap1_7084"></a><a class="msdiv" id="msdiv131"></a>Tadāyaṃ pathavī sabbā,<br>
acalā sā <span class="var" title="calācalī (bj) | pulāpulī (s2, s3)" id="note1692">calācalā</span>;<br>
Sāgaro ca sasokova,<br>
vinadī karuṇaṃ giraṃ.</p>
<p><a class="sc" id="25"></a><a class="ms" id="p_20Ap1_7085"></a><a class="msdiv" id="msdiv132"></a>Catuddisā dundubhiyo,<br>
nādayiṃsu amānusā;<br>
Samantato asaniyo,<br>
phaliṃsu ca bhayāvahā.</p>
<p><a class="sc" id="26"></a><a class="ms" id="p_20Ap1_7086"></a><a class="msdiv" id="msdiv133"></a>Ukkā patiṃsu nabhasā,<br>
dhūmaketu ca dissati;<br>
<span class="var" title="sabbat­tha­laja­sattā ca (bj) | sabba­tha­laja­sattā ca (pts1)" id="note1693">Sadhūmā jālavaṭṭā ca</span>,<br>
raviṃsu karuṇaṃ migā.</p>
<p><a class="sc" id="27"></a><a class="ms" id="p_20Ap1_7087"></a><a class="msdiv" id="msdiv134"></a>Uppāde dāruṇe disvā,<br>
sāsanat­thaṅ­gasū­cake;<br>
Saṃviggā bhikkhavo satta,<br>
cintayimha mayaṃ tadā.</p>
<p><a class="sc" id="28"></a><a class="ms" id="p_20Ap1_7088"></a><a class="msdiv" id="msdiv135"></a>‘Sāsanena vināmhākaṃ,<br>
jīvitena alaṃ mayaṃ;<br>
Pavisitvā mahāraññaṃ,<br>
yuñjāma jinasāsanaṃ’.</p>
<p><a class="sc" id="29"></a><a class="ms" id="p_20Ap1_7089"></a><a class="msdiv" id="msdiv136"></a>Addasamha tadāraññe,<br>
ubbiddhaṃ selamuttamaṃ;<br>
Nisseṇiyā tamāruyha,<br>
nisseṇiṃ pātayimhase.</p>
<p><a class="sc" id="30"></a><a class="pts" id="pts2.473"></a><a class="ms" id="p_20Ap1_7090"></a><a class="msdiv" id="msdiv137"></a>Tadā ovadi no thero,<br>
‘buddhuppādo sudullabho;<br>
Saddhā­ti­dul­labhā laddhā,<br>
thokaṃ sesañca sāsanaṃ.</p>
<p><a class="sc" id="31"></a><a class="ms" id="p_20Ap1_7091"></a><a class="msdiv" id="msdiv138"></a>Nipatanti khaṇātītā,<br>
anante dukkhasāgare;<br>
Tasmā payogo kattabbo,<br>
<span class="var" title="yāva tiṭṭhati sāsanaṃ (s2, s3)" id="note1694">yāva ṭhāti mune mataṃ</span>’.</p>
<p><a class="sc" id="32"></a><a class="ms" id="p_20Ap1_7092"></a><a class="msdiv" id="msdiv139"></a>Arahā āsi so thero,<br>
anāgāmī tadānugo;<br>
Susīlā itare yuttā,<br>
devalokaṃ agamhase.</p>
<p><a class="sc" id="33"></a><a class="ms" id="p_20Ap1_7093"></a><a class="msdiv" id="msdiv140"></a>Nibbuto tiṇṇasaṃsāro,<br>
suddhāvāse ca ekako;<br>
Ahañca pakkusāti ca,<br>
sabhiyo bāhiyo tathā.</p>
<p><a class="sc" id="34"></a><a class="ms" id="p_20Ap1_7094"></a><a class="msdiv" id="msdiv141"></a>Kumārakassapo ceva,<br>
tattha tatthūpagā mayaṃ;<br>
­Saṃsā­ra­bandhanā muttā,<br>
gotame­nā­nukam­pitā.</p>
<p><a class="sc" id="35"></a><a class="ms" id="p_20Ap1_7095"></a><a class="msdiv" id="msdiv142"></a>Mallesu kusinārāyaṃ,<br>
jāto gabbheva me sato;<br>
Mātā matā citāruḷhā,<br>
tato nippatito ahaṃ.</p>
<p><a class="sc" id="36"></a><a class="ms" id="p_20Ap1_7096"></a><a class="msdiv" id="msdiv143"></a>Patito dabbapuñjamhi,<br>
tato dabboti vissuto;<br>
Brahma­cārī­ba­lenā­haṃ,<br>
vimutto sattavassiko.</p>
<p><a class="sc" id="37"></a><a class="ms" id="p_20Ap1_7097"></a><a class="msdiv" id="msdiv144"></a>Khīro­da­na­ba­lenā­haṃ,<br>
pañca­haṅ­ge­hupāgato;<br>
Khīṇā­sa­vo­pa­vā­dena,<br>
pāpehi bahucodito.</p>
<p><a class="sc" id="38"></a><a class="ms" id="p_20Ap1_7098"></a><a class="msdiv" id="msdiv145"></a>Ubho puññañca pāpañca,<br>
vītivattomhi dānihaṃ;<br>
Patvāna paramaṃ santiṃ,<br>
viharāmi anāsavo.</p>
<p><a class="sc" id="39"></a><a class="ms" id="p_20Ap1_7099"></a><a class="msdiv" id="msdiv146"></a>Senāsanaṃ paññāpayiṃ,<br>
hāsayitvāna subbate;<br>
Jino tasmiṃ guṇe tuṭṭho,<br>
etadagge ṭhapesi maṃ.</p>
<p><a class="sc" id="40"></a><a class="ms" id="p_20Ap1_7100"></a><a class="msdiv" id="msdiv147"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="41"></a><a class="ms" id="p_20Ap1_7101"></a><a class="msdiv" id="msdiv148"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="42"></a><a class="ms" id="p_20Ap1_7102"></a><a class="msdiv" id="msdiv149"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="43"></a><a class="ms" id="p_20Ap1_7103"></a>Itthaṃ sudaṃ āyasmā dabba­malla­putto thero imā gāthāyo abhāsitthāti.</p>
<p class="endsutta"><a class="sc" id="44"></a><a class="ms" id="p_20Ap1_7104"></a>Dabba­malla­puttat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
