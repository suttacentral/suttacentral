<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap462">
<article>
<div class="hgroup">
<p class="division">Therāpadāna</p>
<p>Jagati­dāyaka­vagga</p>
<h1>10. Gandha­pūja­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5959"></a><a class="msdiv" id="msdiv63"></a>“Citāsu <span class="var" title="citesu kayiramānesu (bj) | citakesu kurumānesu (s2, s3) | citesu kiramānesu (pts1)" id="note1447">kurumānāsu</span>,<br>
nānāgandhe samāhaṭe;<br>
Pasannacitto sumano,<br>
gandha­muṭṭhi­mapū­jayiṃ.</p>
<p><a class="sc" id="2"></a><a class="ms" id="p_20Ap1_5960"></a><a class="msdiv" id="msdiv64"></a>Satasahassito kappe,<br>
citakaṃ yamapūjayiṃ;<br>
Duggatiṃ nābhijānāmi,<br>
citapūjāyidaṃ phalaṃ.</p>
<p><a class="sc" id="3"></a><a class="ms" id="p_20Ap1_5961"></a><a class="msdiv" id="msdiv65"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="4"></a><a class="ms" id="p_20Ap1_5962"></a><a class="msdiv" id="msdiv66"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="5"></a><a class="pts" id="pts2.407"></a><a class="ms" id="p_20Ap1_5963"></a><a class="msdiv" id="msdiv67"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (4771)</p>
</blockquote>
<p><a class="sc" id="6"></a><a class="ms" id="p_20Ap1_5964"></a>Itthaṃ sudaṃ āyasmā gandhapūjako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_5965"></a>Gandha­pūja­kat­theras­sāpadā­naṃ dasamaṃ.</p>
<p class="endsection"><a class="sc" id="8"></a><a class="ms" id="p_20Ap1_5966"></a>Jagati­dāyaka­vaggo chacattālīsamo.</p>
<p class="endsection summary"><a class="sc" id="9"></a><a class="ms" id="p_20Ap1_5967"></a>Tassuddānaṃ</p>
<blockquote class="uddanagatha">
<p><a class="sc" id="10"></a><a class="ms" id="p_20Ap1_5968"></a>Jagatī morahatthī ca,<br>
āsanī ukkadhārako;<br>
Akkami vanakoraṇḍi,<br>
chattado jātipūjako.</p>
<p><a class="sc" id="11"></a><a class="ms" id="p_20Ap1_5969"></a>Paṭṭipupphī ca yo thero,<br>
dasamo gandhapūjako;<br>
Sattasaṭṭhi ca gāthāyo,<br>
gaṇitāyo vibhāvibhi.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
