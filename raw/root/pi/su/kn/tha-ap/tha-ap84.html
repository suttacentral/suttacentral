<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap84">
<article>
<div class="hgroup">
<p class="division">Therāpadāna</p>
<p>Timiravagga</p>
<h1>2. Gatasañña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1697"></a><a class="msdiv" id="msdiv10"></a>“Jātiyā sattavassohaṃ,<br>
pabbajiṃ anagāriyaṃ;<br>
Avandiṃ satthuno pāde,<br>
vippasannena cetasā.</p>
<p><a class="sc" id="2"></a><a class="ms" id="p_20Ap1_1698"></a><a class="msdiv" id="msdiv11"></a>Satta­naṅga­la­kīpupphe,<br>
ākāse ukkhipiṃ ahaṃ;<br>
Tissaṃ buddhaṃ samuddissa,<br>
ananta­guṇa­sāgaraṃ.</p>
<p><a class="sc" id="3"></a><a class="ms" id="p_20Ap1_1699"></a><a class="msdiv" id="msdiv12"></a>Sugatānugataṃ maggaṃ,<br>
pūjetvā haṭṭhamānaso;<br>
<span class="var" title="añjaliṃ va (pts1) | añjalissa (mr)" id="note463">Añjaliñca</span> tadākāsiṃ,<br>
pasanno sehi pāṇibhi.</p>
<p><a class="sc" id="4"></a><a class="ms" id="p_20Ap1_1700"></a><a class="msdiv" id="msdiv13"></a>Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="5"></a><a class="ms" id="p_20Ap1_1701"></a><a class="msdiv" id="msdiv14"></a>Ito aṭṭhamake kappe,<br>
tayo aggisikhā ahu;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_1702"></a><a class="msdiv" id="msdiv15"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1703"></a>Itthaṃ sudaṃ āyasmā gatasaññako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1704"></a>Gatasañña­kat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
