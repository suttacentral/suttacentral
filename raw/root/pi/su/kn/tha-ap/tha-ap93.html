<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap93">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>1. Sudhā­piṇḍi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.133"></a><a class="ms" id="p_20Ap1_1765"></a><a class="msdiv" id="msdiv1"></a>“Pūjārahe pūjayato,<br>
buddhe yadi va sāvake;<br>
Papañ­ca­sa­matik­kante,<br>
tiṇṇa­soka­parid­dave.</p>
<p><a class="sc" id="2"></a><a class="ms" id="p_20Ap1_1766"></a><a class="msdiv" id="msdiv2"></a>Te tādise pūjayato,<br>
nibbute akutobhaye;<br>
Na sakkā puññaṃ saṅkhātuṃ,<br>
<span class="var" title="idamettampi (bj) | idammattanti (si) | imettaṃ api (pts1) | imetthamapi (mr)" id="note478">imettamapi</span> kenaci.</p>
<p><a class="sc" id="3"></a><a class="ms" id="p_20Ap1_1767"></a><a class="msdiv" id="msdiv3"></a>Catunnamapi dīpānaṃ,<br>
issaraṃ yodha kāraye;<br>
Ekissā pūjanāyetaṃ,<br>
kalaṃ nāgghati soḷasiṃ.</p>
<p><a class="sc" id="4"></a><a class="ms" id="p_20Ap1_1768"></a><a class="msdiv" id="msdiv4"></a>Siddhatthassa naraggassa,<br>
cetiye phalitantare;<br>
Sudhāpiṇḍo mayā dinno,<br>
vippasannena cetasā.</p>
<p><a class="sc" id="5"></a><a class="ms" id="p_20Ap1_1769"></a><a class="msdiv" id="msdiv5"></a>Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
paṭi­saṅ­khā­ras­sidaṃ phalaṃ.</p>
<p><a class="sc" id="6"></a><a class="ms" id="p_20Ap1_1770"></a><a class="msdiv" id="msdiv6"></a>Ito tiṃ­sa­ti­kappamhi,<br>
paṭi­saṅ­khā­ra­sav­hayā;<br>
Satta­ratana­sam­pannā,<br>
terasa cakkavattino.</p>
<p><a class="sc" id="7"></a><a class="ms" id="p_20Ap1_1771"></a><a class="msdiv" id="msdiv7"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_1772"></a>Itthaṃ sudaṃ āyasmā sudhāpiṇḍiyo thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_1773"></a>Sudhā­piṇḍi­yat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
