<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap262">
<article>
<div class="hgroup">
<p class="division">Therāpadāna</p>
<p>Thomakavagga</p>
<h1>10. Agga­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3148"></a><a class="msdiv" id="msdiv37"></a>“Suvaṇṇavaṇṇaṃ sambuddhaṃ,<br>
Nisinnaṃ pabbatantare;<br>
Obhāsayantaṃ <span class="var" title="raṃsiyā (bj, s2, s3)" id="note794">raṃsena</span>,<br>
Sikhinaṃ sikhinaṃ yathā.</p>
<p><a class="sc" id="2"></a><a class="ms" id="p_20Ap1_3149"></a><a class="msdiv" id="msdiv38"></a>Aggajaṃ pupphamādāya,<br>
upāgacchiṃ naruttamaṃ;<br>
Pasannacitto sumano,<br>
buddhassa abhiropayiṃ.</p>
<p><a class="sc" id="3"></a><a class="ms" id="p_20Ap1_3150"></a><a class="msdiv" id="msdiv39"></a>Ekattiṃse ito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_3151"></a><a class="msdiv" id="msdiv40"></a>Pañca­vīsati­kappamhi,<br>
ahosi <span class="var" title="amitavhayo (bj, pts1) | mittaghātako (s2, s3)" id="note795">amitogato</span>;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="pts" id="pts1.230"></a><a class="ms" id="p_20Ap1_3152"></a><a class="msdiv" id="msdiv41"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2535)</p>
</blockquote>
<p><a class="sc" id="6"></a><a class="ms" id="p_20Ap1_3153"></a>Itthaṃ sudaṃ āyasmā aggapupphiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_3154"></a>Agga­pupphi­yat­theras­sāpadā­naṃ dasamaṃ.</p>
<p class="endsection"><a class="sc" id="8"></a><a class="ms" id="p_20Ap1_3155"></a>Thomakavaggo chabbīsatimo.</p>
<p class="endsection summary"><a class="sc" id="9"></a><a class="ms" id="p_20Ap1_3156"></a>Tassuddānaṃ</p>
<blockquote class="uddanagatha">
<p><a class="sc" id="10"></a><a class="ms" id="p_20Ap1_3157"></a>Thoma­ke­kāsa­na­citakaṃ,<br>
campako sattapāṭali;<br>
<span class="var" title="pāhano (bj, pts1) | pādu (s2, s3)" id="note796">Pānadhi</span> mañjarī paṇṇaṃ,<br>
kuṭido aggapupphiyo;<br>
Gāthāyo gaṇitā cettha,<br>
ekatālīsameva cāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
