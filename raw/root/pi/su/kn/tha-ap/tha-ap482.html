<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap482">
<article>
<div class="hgroup">
<p class="division">Therāpadāna</p>
<p>Naḷamālivagga</p>
<h1><span class="var" title="puḷina­caṅka­mi­yat­the­rāpadā­naṃ (s2, s3)" id="note1485">10 Pulina­caṅka­mi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6173"></a><a class="msdiv" id="msdiv90"></a>“Migaluddo pure āsiṃ,<br>
araññe kānane ahaṃ;<br>
Vātamigaṃ gavesanto,<br>
caṅkamaṃ addasaṃ ahaṃ.</p>
<p><a class="sc" id="2"></a><a class="ms" id="p_20Ap1_6174"></a><a class="msdiv" id="msdiv91"></a>Ucchaṅgena <span class="var" title="puḷinaṃ (s2, s3, mr) | ucchaṅ­ga­pulinaṃ (pts1)" id="note1486">pulinaṃ</span> gayha,<br>
caṅkame okiriṃ ahaṃ;<br>
Pasannacitto sumano,<br>
sugatassa sirīmato.</p>
<p><a class="sc" id="3"></a><a class="ms" id="p_20Ap1_6175"></a><a class="msdiv" id="msdiv92"></a>Ekatiṃse ito kappe,<br>
pulinaṃ okiriṃ ahaṃ;<br>
Duggatiṃ nābhijānāmi,<br>
pulinassa idaṃ phalaṃ.</p>
<p><a class="sc" id="4"></a><a class="ms" id="p_20Ap1_6176"></a><a class="msdiv" id="msdiv93"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_6177"></a><a class="msdiv" id="msdiv94"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="6"></a><a class="ms" id="p_20Ap1_6178"></a><a class="msdiv" id="msdiv95"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (4938)</p>
</blockquote>
<p><a class="sc" id="7"></a><a class="ms" id="p_20Ap1_6179"></a>Itthaṃ sudaṃ āyasmā <span class="var" title="puḷina­caṅka­miyo (s2, s3)" id="note1487">pulina­caṅka­miyo</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_6180"></a>Pulina­caṅka­mi­yat­theras­sāpadā­naṃ dasamaṃ.</p>
<p class="endsection"><a class="sc" id="9"></a><a class="ms" id="p_20Ap1_6181"></a>Naḷamālivaggo aṭṭha­cattā­līsamo.</p>
<p class="endsection summary"><a class="sc" id="10"></a><a class="ms" id="p_20Ap1_6182"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_6183"></a>Naḷamālī maṇidado,<br>
ukkāsa­ti­ka­bījanī;<br>
Kummāso ca kusaṭṭho ca,<br>
giri­punnā­giyopi ca.</p>
<p><a class="sc" id="12"></a><a class="ms" id="p_20Ap1_6184"></a>Vallikāro pānadhido,<br>
atho pulinacaṅkamo;<br>
Gāthāyo pañcanavuti,<br>
gaṇitāyo vibhāvibhi.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
