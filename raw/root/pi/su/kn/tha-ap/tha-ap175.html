<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap175">
<article>
<div class="hgroup">
<p class="division">Therāpadāna</p>
<p>Kumudavagga</p>
<h1><span class="var" title="ratti­ya­pupphi­yat­the­rāpadā­naṃ (s2, s3)" id="note656">3 Ratti­pupphi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.188"></a><a class="ms" id="p_20Ap1_2526"></a><a class="msdiv" id="msdiv13"></a>“Migaluddo pure āsiṃ,<br>
araññe kānane ahaṃ;<br>
Vipassiṃ addasaṃ buddhaṃ,<br>
devadevaṃ narāsabhaṃ.</p>
<p><a class="sc" id="2"></a><a class="ms" id="p_20Ap1_2527"></a><a class="msdiv" id="msdiv14"></a>Rattikaṃ pupphitaṃ disvā,<br>
kuṭajaṃ dharaṇīruhaṃ;<br>
Samūlaṃ paggahetvāna,<br>
upanesiṃ mahesino.</p>
<p><a class="sc" id="3"></a><a class="ms" id="p_20Ap1_2528"></a><a class="msdiv" id="msdiv15"></a>Ekanavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
puppha­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_2529"></a><a class="msdiv" id="msdiv16"></a>Ito ca aṭṭhame kappe,<br>
suppa­sanna­sanā­mako;<br>
Satta­ratana­sam­panno,<br>
rājāhosiṃ mahabbalo.</p>
<p><a class="sc" id="5"></a><a class="ms" id="p_20Ap1_2530"></a><a class="msdiv" id="msdiv17"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2531"></a>Itthaṃ sudaṃ āyasmā <span class="var" title="ratti­ya­pupphiyo (s2, s3)" id="note657">rattipupphiyo</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2532"></a>Ratti­pupphi­yat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
