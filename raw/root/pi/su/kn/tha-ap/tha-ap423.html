<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap423">
<article>
<div class="hgroup">
<p class="division">Therāpadāna</p>
<p>Sakiṃ­sam­majja­ka­vagga</p>
<h1>1. Sakiṃ­sam­majja­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5470"></a><a class="msdiv" id="msdiv1"></a>“Vipassino bhagavato,<br>
pāṭaliṃ bodhimuttamaṃ;<br>
Disvāva taṃ pādapaggaṃ,<br>
tattha cittaṃ pasādayiṃ.</p>
<p><a class="sc" id="2"></a><a class="ms" id="p_20Ap1_5471"></a><a class="msdiv" id="msdiv2"></a>Sammajjaniṃ gahetvāna,<br>
bodhiṃ sammajji tāvade;<br>
Sammajjitvāna taṃ bodhiṃ,<br>
avandiṃ pāṭaliṃ ahaṃ.</p>
<p><a class="sc" id="3"></a><a class="ms" id="p_20Ap1_5472"></a><a class="msdiv" id="msdiv3"></a>Tattha cittaṃ pasādetvā,<br>
sire katvāna añjaliṃ;<br>
Namassamāno taṃ bodhiṃ,<br>
gañchiṃ paṭikuṭiṃ ahaṃ.</p>
<p><a class="sc" id="4"></a><a class="ms" id="p_20Ap1_5473"></a><a class="msdiv" id="msdiv4"></a>Tādimaggena gacchāmi,<br>
saranto bodhimuttamaṃ;<br>
Ajagaro maṃ pīḷesi,<br>
ghorarūpo mahabbalo.</p>
<p><a class="sc" id="5"></a><a class="pts" id="pts2.379"></a><a class="ms" id="p_20Ap1_5474"></a><a class="msdiv" id="msdiv5"></a>Āsanne me kataṃ kammaṃ,<br>
phalena tosayī mamaṃ;<br>
Kaḷevaraṃ me gilati,<br>
devaloke ramāmahaṃ.</p>
<p><a class="sc" id="6"></a><a class="ms" id="p_20Ap1_5475"></a><a class="msdiv" id="msdiv6"></a>Anāvilaṃ mama cittaṃ,<br>
visuddhaṃ paṇḍaraṃ sadā;<br>
Sokasallaṃ na jānāmi,<br>
cit­tasan­tā­pa­naṃ mama.</p>
<p><a class="sc" id="7"></a><a class="ms" id="p_20Ap1_5476"></a><a class="msdiv" id="msdiv7"></a>Kuṭṭhaṃ gaṇḍo kilāso ca,<br>
apamāro vitacchikā;<br>
Daddu kaṇḍu ca me natthi,<br>
phalaṃ <span class="var" title="sammajjane idaṃ (bj)" id="note1341">sam­majja­nā­yidaṃ</span>.</p>
<p><a class="sc" id="8"></a><a class="ms" id="p_20Ap1_5477"></a><a class="msdiv" id="msdiv8"></a>Soko ca paridevo ca,<br>
hadaye me na vijjati;<br>
Abhantaṃ ujukaṃ cittaṃ,<br>
phalaṃ sam­majja­nā­yidaṃ.</p>
<p><a class="sc" id="9"></a><a class="ms" id="p_20Ap1_5478"></a><a class="msdiv" id="msdiv9"></a><span class="var" title="samādhīsu na sajjāmi (bj) | samādhiṃ puna pajjāmi (s2, s3) | samādhisu na sajjāmi (pts1)" id="note1342">Samādhīsu na majjāmi</span>,<br>
visadaṃ hoti mānasaṃ;<br>
Yaṃ yaṃ samā­dhi­micchāmi,<br>
so so sampajjate mamaṃ.</p>
<p><a class="sc" id="10"></a><a class="ms" id="p_20Ap1_5479"></a><a class="msdiv" id="msdiv10"></a>Rajanīye na rajjāmi,<br>
atho <span class="var" title="dosaniyesu (bj, s2, s3, pts1, mr)" id="note1343">dussaniyesu</span> ca;<br>
Mohanīye na muyhāmi,<br>
phalaṃ sam­majja­nā­yidaṃ.</p>
<p><a class="sc" id="11"></a><a class="ms" id="p_20Ap1_5480"></a><a class="msdiv" id="msdiv11"></a><span class="var" title="ekanavute ito (bj, s2, s3, pts1)" id="note1344">Ekanavutito</span> kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
phalaṃ sam­majja­nā­yidaṃ.</p>
<p><a class="sc" id="12"></a><a class="ms" id="p_20Ap1_5481"></a><a class="msdiv" id="msdiv12"></a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="13"></a><a class="ms" id="p_20Ap1_5482"></a><a class="msdiv" id="msdiv13"></a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="14"></a><a class="ms" id="p_20Ap1_5483"></a><a class="msdiv" id="msdiv14"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="15"></a><a class="ms" id="p_20Ap1_5484"></a>Itthaṃ sudaṃ āyasmā sakiṃ­sam­majjako thero imā gāthāyo abhāsitthāti.</p>
<p class="endsutta"><a class="sc" id="16"></a><a class="ms" id="p_20Ap1_5485"></a>Sakiṃ­sam­majja­kat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
