<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap429">
<article>
<div class="hgroup">
<p class="division">Therāpadāna</p>
<p>Sakiṃ­sam­majja­ka­vagga</p>
<h1><span class="var" title="ekadham­ma­savaṇi­yat­the­rāpadā­naṃ (bj) | ekadham­ma­savanī­yat­the­rāpadā­naṃ (pts1)" id="note1363">7 Ekadham­massava­niyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5569"></a><a class="msdiv" id="msdiv88"></a>“Padumuttaro nāma jino,<br>
sabbadhammāna pāragū;<br>
Catusaccaṃ pakāsento,<br>
santāresi bahuṃ janaṃ.</p>
<p><a class="sc" id="2"></a><a class="ms" id="p_20Ap1_5570"></a><a class="msdiv" id="msdiv89"></a>Ahaṃ tena samayena,<br>
jaṭilo uggatāpano;<br>
Dhunanto vākacīrāni,<br>
gacchāmi ambare tadā.</p>
<p><a class="sc" id="3"></a><a class="ms" id="p_20Ap1_5571"></a><a class="msdiv" id="msdiv90"></a>Buddha­seṭṭhassa upari,<br>
gantuṃ na visahāmahaṃ;<br>
Pakkhīva selamāsajja,<br>
gamanaṃ na labhāmahaṃ.</p>
<p><a class="sc" id="4"></a><a class="ms" id="p_20Ap1_5572"></a><a class="msdiv" id="msdiv91"></a>Udake vokkamitvāna,<br>
evaṃ gacchāmi ambare;<br>
Na me idaṃ bhūtapubbaṃ,<br>
iriyā­patha­vi­kopa­naṃ.</p>
<p><a class="sc" id="5"></a><a class="ms" id="p_20Ap1_5573"></a><a class="msdiv" id="msdiv92"></a>Handa metaṃ gavesissaṃ,<br>
appevatthaṃ labheyyahaṃ;<br>
Orohanto antalikkhā,<br>
saddamassosi satthuno.</p>
<p><a class="sc" id="6"></a><a class="pts" id="pts2.385"></a><a class="ms" id="p_20Ap1_5574"></a><a class="msdiv" id="msdiv93"></a>Sarena rajanīyena,<br>
<span class="var" title="savaṇīyena (bj)" id="note1364">savanīyena</span> <span class="var" title="vattunā (s2, s3)" id="note1365">vaggunā</span>;<br>
Aniccataṃ kathentassa,<br>
taññeva uggahiṃ tadā;<br>
Anic­casañña­muggayha,<br>
agamāsiṃ mamassamaṃ.</p>
<p><a class="sc" id="7"></a><a class="ms" id="p_20Ap1_5575"></a><a class="msdiv" id="msdiv94"></a>Yāvatāyuṃ vasitvāna,<br>
tattha kālaṅkato ahaṃ;<br>
Carime vattamānamhi,<br>
saddham­mas­savanaṃ sariṃ.</p>
<p><a class="sc" id="8"></a><a class="ms" id="p_20Ap1_5576"></a><a class="msdiv" id="msdiv95"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="9"></a><a class="ms" id="p_20Ap1_5577"></a><a class="msdiv" id="msdiv96"></a>Tiṃ­sakap­pa­sahas­sāni,<br>
devaloke ramiṃ ahaṃ;<br>
Ekapañ­ñā­sak­khat­tuñca,<br>
devaraj­ja­makāra­yiṃ.</p>
<p><a class="sc" id="10"></a><a class="ms" id="p_20Ap1_5578"></a><a class="msdiv" id="msdiv97"></a><span class="var" title="ekatiṃsati ... (s2, s3)" id="note1366">Ekavī­sa­tik­khat­tuñca</span>,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="11"></a><a class="ms" id="p_20Ap1_5579"></a><a class="msdiv" id="msdiv98"></a>Anubhomi sakaṃ puññaṃ,<br>
sukhitohaṃ bhavābhave;<br>
Anussarāmi taṃ saññaṃ,<br>
saṃsaranto bhavābhave;<br>
Na koṭiṃ paṭivijjhāmi,<br>
nibbānaṃ accutaṃ padaṃ.</p>
<p><a class="sc" id="12"></a><a class="ms" id="p_20Ap1_5580"></a><a class="msdiv" id="msdiv99"></a>Pitugehe nisīditvā,<br>
samaṇo bhāvitindriyo;<br>
<span class="var" title="kathayaṃ (bj, mr) | kathaṃ sa (s2) | kathaṃ so (s3) | kathāyaṃ (pts1)" id="note1367">Kathaṃsa</span> paridīpento,<br>
anicca­ta­mudā­hari.</p>
<p><a class="sc" id="13"></a><a class="ms" id="p_20Ap1_5581"></a><a class="msdiv" id="msdiv100"></a>‘Aniccā vata saṅkhārā,<br>
uppā­davaya­dham­mino;<br>
Uppajjitvā nirujjhanti,<br>
tesaṃ vūpasamo sukho’.</p>
<p><a class="sc" id="14"></a><a class="ms" id="p_20Ap1_5582"></a><a class="msdiv" id="msdiv101"></a>Saha gāthaṃ suṇitvāna,<br>
pubba­sañ­ña­manus­sa­riṃ;<br>
Ekāsane nisīditvā,<br>
arahat­ta­ma­pāpuṇiṃ.</p>
<p><a class="sc" id="15"></a><a class="ms" id="p_20Ap1_5583"></a><a class="msdiv" id="msdiv102"></a><strong>Jātiyā sattavassena</strong>,<br>
arahat­ta­ma­pāpuṇiṃ;<br>
Upasampādayī buddho,<br>
dhammas­savanas­sidaṃ phalaṃ.</p>
<p><a class="sc" id="16"></a><a class="ms" id="p_20Ap1_5584"></a><a class="msdiv" id="msdiv103"></a>Satasahassito kappe,<br>
yaṃ dhammamasuṇiṃ tadā;<br>
Duggatiṃ nābhijānāmi,<br>
dhammas­savanas­sidaṃ phalaṃ.</p>
<p><a class="sc" id="17"></a><a class="ms" id="p_20Ap1_5585"></a><a class="msdiv" id="msdiv104"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="18"></a><a class="ms" id="p_20Ap1_5586"></a><a class="msdiv" id="msdiv105"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="19"></a><a class="ms" id="p_20Ap1_5587"></a><a class="msdiv" id="msdiv106"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="20"></a><a class="ms" id="p_20Ap1_5588"></a>Itthaṃ sudaṃ āyasmā <span class="var" title="eka­dham­ma­savaṇiyo (bj) | eka­dham­ma­savaniyo (s2, s3) | eka­dham­ma­savanīyo (pts1)" id="note1369">eka­dham­mas­savaniyo</span> thero imā gāthāyo abhāsitthāti.</p>
<p class="endsutta"><a class="sc" id="21"></a><a class="ms" id="p_20Ap1_5589"></a>Ekadham­massava­niyat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
