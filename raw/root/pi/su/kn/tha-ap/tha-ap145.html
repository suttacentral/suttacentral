<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap145">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>3. Vedikā­rakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2291"></a><a class="msdiv" id="msdiv10"></a>“Nibbute lokanāthamhi,<br>
piya­dassī­na­ruttame;<br>
Pasannacitto sumano,<br>
muttā­vedi­makāsa­haṃ.</p>
<p><a class="sc" id="2"></a><a class="ms" id="p_20Ap1_2292"></a><a class="msdiv" id="msdiv11"></a>Maṇīhi parivāretvā,<br>
akāsiṃ vedimuttamaṃ;<br>
Vedikāya mahaṃ katvā,<br>
tattha kālaṅkato ahaṃ.</p>
<p><a class="sc" id="3"></a><a class="ms" id="p_20Ap1_2293"></a><a class="msdiv" id="msdiv12"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Maṇī dhārenti ākāse,<br>
puñña­kammas­sidaṃ phalaṃ.</p>
<p><a class="sc" id="4"></a><a class="ms" id="p_20Ap1_2294"></a><a class="msdiv" id="msdiv13"></a>Soḷaseto kappasate,<br>
maṇip­pa­bhā­sanā­makā;<br>
<span class="var" title="bāttiṃsāsiṃsu (bj) | battiṃsāsiṃsu (s2, s3, pts1)" id="note611">Chattiṃsāsiṃsu</span> rājāno,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_2295"></a><a class="msdiv" id="msdiv14"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2296"></a>Itthaṃ sudaṃ āyasmā vedikārako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2297"></a>Vedikā­rakat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
