<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap166">
<article>
<div class="hgroup">
<p class="division">Therāpadāna</p>
<p>Supāri­cari­ya­vagga</p>
<h1>4. Desa­pūja­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.183"></a><a class="ms" id="p_20Ap1_2456"></a><a class="msdiv" id="msdiv18"></a>“Atthadassī tu bhagavā,<br>
lokajeṭṭho narāsabho;<br>
Abbhuggantvāna vehāsaṃ,<br>
gacchate anilañjase.</p>
<p><a class="sc" id="2"></a><a class="ms" id="p_20Ap1_2457"></a><a class="msdiv" id="msdiv19"></a>Yamhi dese ṭhito satthā,<br>
abbhuggacchi mahāmuni;<br>
Tāhaṃ desaṃ apūjesiṃ,<br>
pasanno sehi pāṇibhi.</p>
<p><a class="sc" id="3"></a><a class="ms" id="p_20Ap1_2458"></a><a class="msdiv" id="msdiv20"></a>Aṭṭhārase kappasate,<br>
addasaṃ yaṃ mahāmuniṃ;<br>
Duggatiṃ nābhijānāmi,<br>
desapūjāyidaṃ phalaṃ.</p>
<p><a class="sc" id="4"></a><a class="ms" id="p_20Ap1_2459"></a><a class="msdiv" id="msdiv21"></a>Ekādase kappasate,<br>
gosujā­tasanā­mako;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2460"></a><a class="msdiv" id="msdiv22"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2461"></a>Itthaṃ sudaṃ āyasmā desapūjako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2462"></a>Desa­pūja­kat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
