<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap180">
<article>
<div class="hgroup">
<p class="division">Therāpadāna</p>
<p>Kumudavagga</p>
<h1>8. Maṇi­pūja­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.190"></a><a class="ms" id="p_20Ap1_2557"></a><a class="msdiv" id="msdiv34"></a>“Orena himavantassa,<br>
nadikā sampavattatha;<br>
Tassā cānu­pa­khettamhi,<br>
sayambhū vasate tadā.</p>
<p><a class="sc" id="2"></a><a class="ms" id="p_20Ap1_2558"></a><a class="msdiv" id="msdiv35"></a>Maṇiṃ paggayha pallaṅkaṃ,<br>
sādhucittaṃ manoramaṃ;<br>
Pasannacitto sumano,<br>
buddhassa abhiropayiṃ.</p>
<p><a class="sc" id="3"></a><a class="ms" id="p_20Ap1_2559"></a><a class="msdiv" id="msdiv36"></a>Catunnavutito kappe,<br>
yaṃ maṇiṃ abhiropayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_2560"></a><a class="msdiv" id="msdiv37"></a>Ito ca dvādase kappe,<br>
sata­raṃsī­sanā­makā;<br>
Aṭṭha te āsuṃ rājāno,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_2561"></a><a class="msdiv" id="msdiv38"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2562"></a>Itthaṃ sudaṃ āyasmā maṇipūjako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2563"></a>Maṇi­pūja­kat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
