<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap185">
<article>
<div class="hgroup">
<p class="division">Therāpadāna</p>
<p>Kuṭaja­pupphi­yavagga</p>
<h1><span class="var" title="kotum­bariyat­the­rāpadā­naṃ (s2, s3)" id="note660">3 Koṭum­bariyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2596"></a><a class="msdiv" id="msdiv12"></a>“Kaṇikāraṃva jotantaṃ,<br>
nisinnaṃ pabbatantare;<br>
Appameyyaṃva udadhiṃ,<br>
vitthataṃ dharaṇiṃ yathā.</p>
<p><a class="sc" id="2"></a><a class="ms" id="p_20Ap1_2597"></a><a class="msdiv" id="msdiv13"></a><span class="var" title="puretaṃ (s2, s3) | paretaṃ (pts1)" id="note661">Pūjitaṃ</span> devasaṅghena,<br>
nisabhājāniyaṃ yathā;<br>
Haṭṭho haṭṭhena cittena,<br>
upāgacchiṃ naruttamaṃ.</p>
<p><a class="sc" id="3"></a><a class="ms" id="p_20Ap1_2598"></a><a class="msdiv" id="msdiv14"></a>Sattapupphāni paggayha,<br>
koṭumba­ra­samā­kulaṃ;<br>
Buddhassa abhiropesiṃ,<br>
sikhino lokabandhuno.</p>
<p><a class="sc" id="4"></a><a class="ms" id="p_20Ap1_2599"></a><a class="msdiv" id="msdiv15"></a>Ekattiṃse ito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2600"></a><a class="msdiv" id="msdiv16"></a>Ito vīsatikappamhi,<br>
mahāne­lasanā­mako;<br>
Eko āsi mahātejo,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_2601"></a><a class="msdiv" id="msdiv17"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2602"></a>Itthaṃ sudaṃ āyasmā <span class="var" title="kotumbariyo (s2, s3)" id="note662">koṭumbariyo</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2603"></a>Koṭum­bariyat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
