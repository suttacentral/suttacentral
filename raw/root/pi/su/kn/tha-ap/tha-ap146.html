<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap146">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>4. Sapari­vāriyat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.172"></a><a class="ms" id="p_20Ap1_2298"></a><a class="msdiv" id="msdiv15"></a>“Padumuttaro nāma jino,<br>
lokajeṭṭho narāsabho;<br>
Jalitvā aggikkhandhova,<br>
sambuddho parinibbuto.</p>
<p><a class="sc" id="2"></a><a class="ms" id="p_20Ap1_2299"></a><a class="msdiv" id="msdiv16"></a>Nibbute ca mahāvīre,<br>
thūpo vitthāriko ahu;<br>
<span class="var" title="ahorattaṃ (bj) | thūpadattaṃ (si, s2, s3) | thūpam rattaṃ (pts1)" id="note612">Dūratova</span> upaṭṭhenti,<br>
dhātu­geha­va­ruttame.</p>
<p><a class="sc" id="3"></a><a class="ms" id="p_20Ap1_2300"></a><a class="msdiv" id="msdiv17"></a>Pasannacitto sumano,<br>
akaṃ candanavedikaṃ;<br>
<span class="var" title="dīyati dhūmakkhandho ca (bj, pts1) | dīyati dhūpagandho ca (s2, s3)" id="note613">Dissati thūpakhandho ca</span>,<br>
thūpā­nuc­chaviko tadā.</p>
<p><a class="sc" id="4"></a><a class="ms" id="p_20Ap1_2301"></a><a class="msdiv" id="msdiv18"></a>Bhave nib­batta­mānamhi,<br>
devatte atha mānuse;<br>
Omattaṃ me na passāmi,<br>
pubba­kammas­sidaṃ phalaṃ.</p>
<p><a class="sc" id="5"></a><a class="ms" id="p_20Ap1_2302"></a><a class="msdiv" id="msdiv19"></a>Pañca­dasa­kappa­sate,<br>
ito aṭṭha janā ahuṃ;<br>
Sabbe samattanāmā te,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_2303"></a><a class="msdiv" id="msdiv20"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2304"></a>Itthaṃ sudaṃ āyasmā saparivāriyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2305"></a>Sapari­vāriyat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
