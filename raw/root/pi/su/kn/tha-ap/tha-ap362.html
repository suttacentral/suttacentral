<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap362">
<article>
<div class="hgroup">
<p class="division">Therāpadāna</p>
<p>Sad­dasañña­ka­vagga</p>
<h1>10. Piṇ­ḍapāti­kat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4024"></a><a class="msdiv" id="msdiv37"></a>“Tisso nāmāsi sambuddho,<br>
vihāsi vipine tadā;<br>
Tusitā hi idhāgantvā,<br>
piṇḍapātaṃ adāsahaṃ.</p>
<p><a class="sc" id="2"></a><a class="ms" id="p_20Ap1_4025"></a><a class="msdiv" id="msdiv38"></a>­Sambud­dha­ma­bhivā­detvā,<br>
tissaṃ nāma mahāyasaṃ;<br>
Sakaṃ cittaṃ pasādetvā,<br>
tusitaṃ agamāsahaṃ.</p>
<p><a class="sc" id="3"></a><a class="ms" id="p_20Ap1_4026"></a><a class="msdiv" id="msdiv39"></a>Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍa­pātas­sidaṃ phalaṃ.</p>
<p><a class="sc" id="4"></a><a class="ms" id="p_20Ap1_4027"></a><a class="msdiv" id="msdiv40"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (3173)</p>
</blockquote>
<p><a class="sc" id="5"></a><a class="ms" id="p_20Ap1_4028"></a>Itthaṃ sudaṃ āyasmā piṇḍapātiko thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_4029"></a>Piṇ­ḍapāti­kat­theras­sāpadā­naṃ dasamaṃ.</p>
<p class="endsection"><a class="sc" id="7"></a><a class="ms" id="p_20Ap1_4030"></a><span class="var" title="­saddasañ­ñi­ka­vaggo (s2, s3)" id="note990">Sad­dasañña­ka­vaggo</span> chattiṃsatimo.</p>
<p class="endsection summary"><a class="sc" id="8"></a><a class="ms" id="p_20Ap1_4031"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_20Ap1_4032"></a>Saddasaññī yavasiko,<br>
kiṃsu­koraṇ­ḍa­pupphiyo;<br>
Ālambano ambayāgu,<br>
supuṭī mañcadāyako;<br>
Saraṇaṃ piṇḍapāto ca,<br>
gāthā tālīsameva ca.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
