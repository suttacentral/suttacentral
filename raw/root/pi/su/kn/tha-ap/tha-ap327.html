<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap327">
<article>
<div class="hgroup">
<p class="division">Therāpadāna</p>
<p>Umā­pupphi­yavagga</p>
<h1>5. Nimitta­sañña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.261"></a><a class="ms" id="p_20Ap1_3621"></a><a class="msdiv" id="msdiv28"></a>“Canda­bhāgā­nadī­tīre,<br>
vasāmi assame ahaṃ;<br>
Suvaṇ­ṇa­miga­maddak­khiṃ,<br>
carantaṃ vipine ahaṃ.</p>
<p><a class="sc" id="2"></a><a class="ms" id="p_20Ap1_3622"></a><a class="msdiv" id="msdiv29"></a>Mige cittaṃ pasādetvā,<br>
lokajeṭṭhaṃ anussariṃ;<br>
Tena cittappasādena,<br>
aññe buddhe anussariṃ.</p>
<p><a class="sc" id="3"></a><a class="ms" id="p_20Ap1_3623"></a><a class="msdiv" id="msdiv30"></a>Abbhatītā ca ye buddhā,<br>
vattamānā anāgatā;<br>
Evamevaṃ virocanti,<br>
migarājāva te tayo.</p>
<p><a class="sc" id="4"></a><a class="ms" id="p_20Ap1_3624"></a><a class="msdiv" id="msdiv31"></a>Catunnavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
bud­dhasaññā­yidaṃ phalaṃ.</p>
<p><a class="sc" id="5"></a><a class="ms" id="p_20Ap1_3625"></a><a class="msdiv" id="msdiv32"></a>Sattavīse ito kappe,<br>
eko āsiṃ mahīpati;<br>
Araññasattho nāmena,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_3626"></a><a class="msdiv" id="msdiv33"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_3627"></a>Itthaṃ sudaṃ āyasmā nimittasaññako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_3628"></a>Nimitta­sañña­kat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
