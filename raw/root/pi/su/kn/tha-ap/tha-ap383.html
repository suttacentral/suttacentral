<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap383">
<article>
<div class="hgroup">
<p class="division">Therāpadāna</p>
<p>Ava­ṭaphala­vagga</p>
<h1><span class="var" title="avaṇ­ṭaphala­dāyakat­the­rāpadā­naṃ (bj, pts1) | amba­ṭaphala­dāyakat­the­rāpadā­naṃ (s2, s3)" id="note1014">1 Ava­ṭaphala­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4177"></a><a class="msdiv" id="msdiv1"></a>“Sataraṃsi nāma bhagavā,<br>
sayambhū aparājito;<br>
Vivekakāmo sambuddho,<br>
gocarā­yābhi­nikkhami.</p>
<p><a class="sc" id="2"></a><a class="ms" id="p_20Ap1_4178"></a><a class="msdiv" id="msdiv2"></a>Phalahattho ahaṃ disvā,<br>
upagacchiṃ narāsabhaṃ;<br>
Pasannacitto sumano,<br>
<span class="var" title="avaṇṭaṃ (bj) | ambaṭaṃ (s2, s3) | avaṇṭam (pts1)" id="note1015">avaṭaṃ</span> adadiṃ phalaṃ.</p>
<p><a class="sc" id="3"></a><a class="ms" id="p_20Ap1_4179"></a><a class="msdiv" id="msdiv3"></a>Catunnavutito kappe,<br>
yaṃ phalamadadiṃ ahaṃ;<br>
Duggatiṃ nābhijānāmi,<br>
phala­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_4180"></a><a class="msdiv" id="msdiv4"></a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_4181"></a><a class="msdiv" id="msdiv5"></a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="6"></a><a class="pts" id="pts1.295"></a><a class="ms" id="p_20Ap1_4182"></a><a class="msdiv" id="msdiv6"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_4183"></a>Itthaṃ sudaṃ āyasmā <span class="var" title="avaṇ­ṭaphala­dāyako (bj, pts1) | amba­ṭaphala­dāyako (s2, s3)" id="note1016">ava­ṭaphala­dāyako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_4184"></a>Ava­ṭaphala­dāyakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
