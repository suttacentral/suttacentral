<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap105">
<article>
<div class="hgroup">
<p class="division">Therāpadāna</p>
<p>Bhik­kha­dāyi­vagga</p>
<h1>3. Uppala­hatthi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1868"></a><a class="msdiv" id="msdiv13"></a>“Tivarāyaṃ nivāsīhaṃ,<br>
ahosiṃ māliko tadā;<br>
Addasaṃ virajaṃ buddhaṃ,<br>
siddhatthaṃ <span class="var" title="lokanāyakaṃ (bj)" id="note508">lokapūjitaṃ</span>.</p>
<p><a class="sc" id="2"></a><a class="ms" id="p_20Ap1_1869"></a><a class="msdiv" id="msdiv14"></a>Pasannacitto sumano,<br>
puppha­hattha­ma­dā­sahaṃ;<br>
Yattha ­yatthu­pa­pajjāmi,<br>
tassa kammassa vāhasā.</p>
<p><a class="sc" id="3"></a><a class="ms" id="p_20Ap1_1870"></a><a class="msdiv" id="msdiv15"></a>Anubhomi phalaṃ iṭṭhaṃ,<br>
pubbe sukatamattano;<br>
Parikkhitto sumallehi,<br>
puppha­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_1871"></a><a class="msdiv" id="msdiv16"></a>Catunnavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
<span class="var" title="buddha­pū­jāyi­daṃ (bj, s2, s3, pts1)" id="note509">puppha­pū­jāyi­daṃ</span> phalaṃ.</p>
<p><a class="sc" id="5"></a><a class="ms" id="p_20Ap1_1872"></a><a class="msdiv" id="msdiv17"></a>Catunna­vutu­pādāya,<br>
ṭhapetvā vattamānakaṃ;<br>
Pañcarājasatā tattha,<br>
<span class="var" title="najju­pa­masa­nā­makā (bj, s2, s3, pts1)" id="note510">najja­sa­masa­nā­makā</span>.</p>
<p><a class="sc" id="6"></a><a class="ms" id="p_20Ap1_1873"></a><a class="msdiv" id="msdiv18"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1874"></a>Itthaṃ sudaṃ āyasmā uppalahatthiyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1875"></a>Uppala­hatthi­yat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
