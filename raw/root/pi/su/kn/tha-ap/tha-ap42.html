<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap42">
<article>
<div class="hgroup">
<p class="division">Therāpadāna</p>
<p>Kuṇ­ḍadhāna­vagga</p>
<h1>10. Kappa­rukkhi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1198"></a><a class="msdiv" id="msdiv108"></a>“Siddhatthassa bhagavato,<br>
thūpaseṭṭhassa sammukhā;<br>
Vicittadusse <span class="var" title="laggetvā (bj, s2, s3) | laṅghitvā (si) | laṅghetvā (pts1)" id="note329">lagetvā</span>,<br>
kapparukkhaṃ ṭhapesahaṃ.</p>
<p><a class="sc" id="2"></a><a class="ms" id="p_20Ap1_1199"></a><a class="msdiv" id="msdiv109"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sobhayanto mama dvāraṃ,<br>
kapparukkho patiṭṭhati.</p>
<p><a class="sc" id="3"></a><a class="pts" id="pts1.91"></a><a class="ms" id="p_20Ap1_1200"></a><a class="msdiv" id="msdiv110"></a>Ahañca parisā ceva,<br>
ye keci <span class="var" title="mama nissitā (bj, pts1) | samavassikā (s2, s3)" id="note330">mama vassitā</span>;<br>
Tamhā dussaṃ gahetvāna,<br>
nivāsema mayaṃ <span class="var" title="tadā (s2, s3, pts1)" id="note331">sadā</span>.</p>
<p><a class="sc" id="4"></a><a class="ms" id="p_20Ap1_1201"></a><a class="msdiv" id="msdiv111"></a>Catunnavutito kappe,<br>
yaṃ rukkhaṃ ṭhapayiṃ ahaṃ;<br>
Duggatiṃ nābhijānāmi,<br>
kappa­rukkhas­sidaṃ phalaṃ.</p>
<p><a class="sc" id="5"></a><a class="ms" id="p_20Ap1_1202"></a><a class="msdiv" id="msdiv112"></a>Ito ca sattame kappe,<br>
suceḷā aṭṭha khattiyā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_1203"></a><a class="msdiv" id="msdiv113"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1103)</p>
</blockquote>
<p><a class="sc" id="7"></a><a class="ms" id="p_20Ap1_1204"></a>Itthaṃ sudaṃ āyasmā kapparukkhiyo thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1205"></a>Kappa­rukkhi­yat­theras­sāpadā­naṃ dasamaṃ.</p>
<p class="endsection"><a class="sc" id="9"></a><a class="ms" id="p_20Ap1_1206"></a>Kuṇ­ḍadhāna­vaggo catuttho.</p>
<p class="endsection summary"><a class="sc" id="10"></a><a class="ms" id="p_20Ap1_1207"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_1208"></a>Kuṇḍa­sāgata­kac­cānā,<br>
udāyī mogharājako;<br>
Adhimutto lasuṇado,<br>
āyāgī dhammacakkiko;<br>
Kapparukkhī ca dasamo,<br>
<span class="var" title="gāthāyo dvādasasatanti (bj) | gāthādvayaṃ dasasataṃpica (s2, s3) | gāthā dvādasa sataṃti (pts1)" id="note332">gāthā dvayadasasataṃ</span>.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
