<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap99">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>7. Madhu­piṇḍi­kat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1813"></a><a class="msdiv" id="msdiv37"></a>“<span class="var" title="vivane (s2, s3, pts1)" id="note493">Vipine</span> kānane disvā,<br>
appasadde nirākule;<br>
Siddhatthaṃ isinaṃ seṭṭhaṃ,<br>
āhutīnaṃ paṭiggahaṃ.</p>
<p><a class="sc" id="2"></a><a class="ms" id="p_20Ap1_1814"></a><a class="msdiv" id="msdiv38"></a><span class="var" title="nibbutitaṃ (s2, s3) | nibbutaggaṃ (mr)" id="note494">Nibbutattaṃ</span> mahānāgaṃ,<br>
nisabhājāniyaṃ yathā;<br>
Osadhiṃva virocantaṃ,<br>
deva­saṅgha­namas­si­taṃ.</p>
<p><a class="sc" id="3"></a><a class="ms" id="p_20Ap1_1815"></a><a class="msdiv" id="msdiv39"></a>Vitti <span class="var" title="vitti me pahutā āsi (bj) | vitti me pāhunā tāva (si, s2, s3) | vitti me bahukā tāva (pts1)" id="note495">mamāhu tāvade</span>,<br>
ñāṇaṃ uppajji tāvade;<br>
Vuṭṭhitassa samādhimhā,<br>
madhuṃ datvāna satthuno.</p>
<p><a class="sc" id="4"></a><a class="pts" id="pts1.137"></a><a class="ms" id="p_20Ap1_1816"></a><a class="msdiv" id="msdiv40"></a>Vanditvā satthuno pāde,<br>
pakkāmiṃ pācināmukho;<br>
Catuttiṃsamhi kappamhi,<br>
rājā āsiṃ sudassano.</p>
<p><a class="sc" id="5"></a><a class="ms" id="p_20Ap1_1817"></a><a class="msdiv" id="msdiv41"></a>Madhu bhisehi savati,<br>
bhojanamhi ca tāvade;<br>
Madhuvassaṃ pavassittha,<br>
pubba­kammas­sidaṃ phalaṃ.</p>
<p><a class="sc" id="6"></a><a class="ms" id="p_20Ap1_1818"></a><a class="msdiv" id="msdiv42"></a>Catunnavutito kappe,<br>
yaṃ madhuṃ adadiṃ tadā;<br>
Duggatiṃ nābhijānāmi,<br>
madhudānas­sidaṃ phalaṃ.</p>
<p><a class="sc" id="7"></a><a class="ms" id="p_20Ap1_1819"></a><a class="msdiv" id="msdiv43"></a>Catuttiṃse ito kappe,<br>
cattāro te sudassanā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="8"></a><a class="ms" id="p_20Ap1_1820"></a><a class="msdiv" id="msdiv44"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_1821"></a>Itthaṃ sudaṃ āyasmā madhupiṇḍiko thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_1822"></a>Madhu­piṇḍi­kat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
