<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap502">
<article>
<div class="hgroup">
<p class="division">Therāpadāna</p>
<p>Kiṅ­ka­ṇi­puppha­vagga</p>
<h1>10. Piyā­laphala­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6552"></a><a class="msdiv" id="msdiv104"></a>“Migaluddo pure āsiṃ,<br>
vipine vicaraṃ tadā;<br>
Addasaṃ virajaṃ buddhaṃ,<br>
sabbadhammāna pāraguṃ.</p>
<p><a class="sc" id="2"></a><a class="ms" id="p_20Ap1_6553"></a><a class="msdiv" id="msdiv105"></a>Piyā­laphala­mādāya,<br>
buddha­seṭṭhas­sadāsa­haṃ;<br>
Puññak­khettassa vīrassa,<br>
pasanno sehi pāṇibhi.</p>
<p><a class="sc" id="3"></a><a class="ms" id="p_20Ap1_6554"></a><a class="msdiv" id="msdiv106"></a>Ekatiṃse ito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phala­dā­nassi­daṃ phalaṃ.</p>
<p><a class="sc" id="4"></a><a class="pts" id="pts2.441"></a><a class="ms" id="p_20Ap1_6555"></a><a class="msdiv" id="msdiv107"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_6556"></a><a class="msdiv" id="msdiv108"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="6"></a><a class="ms" id="p_20Ap1_6557"></a><a class="msdiv" id="msdiv109"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (5267)</p>
</blockquote>
<p><a class="sc" id="7"></a><a class="ms" id="p_20Ap1_6558"></a>Itthaṃ sudaṃ āyasmā piyā­laphala­dāyako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_6559"></a>Piyā­laphala­dāyakat­theras­sāpadā­naṃ dasamaṃ.</p>
<p class="endsection"><span class="var" title="tikiṅ­ka­ṇi­pupphi­yavaggo (bj) | kiṅ­kha­ni­pupphi­yavaggo (pts1)" id="note1563">Kiṅ­ka­ṇi­puppha­vaggo</span> paññāsamo.</p>
<p class="endsection summary"><a class="sc" id="9"></a><a class="ms" id="p_20Ap1_6560"></a>Tassuddānaṃ</p>
<blockquote class="uddanagatha">
<p><a class="sc" id="10"></a><a class="ms" id="p_20Ap1_6561"></a>Kiṅkaṇī paṃsukūlañca,<br>
koraṇḍamatha kiṃsukaṃ;<br>
Upaḍḍhadussī ghatado,<br>
udakaṃ thūpakārako.</p>
<p><a class="sc" id="11"></a><a class="ms" id="p_20Ap1_6562"></a>Naḷakārī ca navamo,<br>
piyā­laphala­dāyako;<br>
Satamekañca gāthānaṃ,<br>
navakañca taduttari.</p>
</blockquote>
<p class="endsection summary"><a class="sc" id="12"></a><a class="ms" id="p_20Ap1_6563"></a>Atha vagguddānaṃ</p>
<blockquote class="uddanagatha">
<p><a class="sc" id="13"></a><a class="ms" id="p_20Ap1_6564"></a>Metteyyavaggo bhaddāli,<br>
sakiṃ­sam­majja­kopi ca;<br>
Ekavihārī vibhītakī,<br>
jagatī sālapupphiyo.</p>
<p><a class="sc" id="14"></a><a class="ms" id="p_20Ap1_6565"></a>Naḷāgāraṃ paṃsukūlaṃ,<br>
kiṅ­ka­ṇi­pupphiyo tathā;<br>
Asīti dve ca gāthāyo,<br>
catud­dasa­satāni ca.</p>
</blockquote>
<p class="endsutta"><a class="sc" id="15"></a><a class="ms" id="p_20Ap1_6566"></a>Mettey­yavag­ga­dasakaṃ.</p>
<p class="endsection"><a class="sc" id="16"></a><a class="ms" id="p_20Ap1_6567"></a>Pañcamasatakaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
