<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap534">
<article>
<div class="hgroup">
<p class="division">Therāpadāna</p>
<p>Kaccāyanavagga</p>
<h1>2. Vakka­lit­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6977"></a><a class="msdiv" id="msdiv28"></a>“Ito satasahassamhi,<br>
kappe uppajji nāyako;<br>
Anomanāmo amito,<br>
nāmena padumuttaro.</p>
<p><a class="sc" id="2"></a><a class="ms" id="p_20Ap1_6978"></a><a class="msdiv" id="msdiv29"></a>Padu­mākāra­vadano,<br>
padumā­mala­suc­chavī;<br>
Loke­nānupa­littova,<br>
toyena padumaṃ yathā.</p>
<p><a class="sc" id="3"></a><a class="ms" id="p_20Ap1_6979"></a><a class="msdiv" id="msdiv30"></a>Vīro paduma­pattak­kho,<br>
kanto ca padumaṃ yathā;<br>
Padu­muttara­gan­dhova,<br>
tasmā so padumuttaro.</p>
<p><a class="sc" id="4"></a><a class="ms" id="p_20Ap1_6980"></a><a class="msdiv" id="msdiv31"></a>Lokajeṭṭho ca nimmāno,<br>
andhānaṃ nayanūpamo;<br>
Santaveso guṇanidhi,<br>
karuṇā­mati­sāgaro.</p>
<p><a class="sc" id="5"></a><a class="ms" id="p_20Ap1_6981"></a><a class="msdiv" id="msdiv32"></a>Sa kadāci mahāvīro,<br>
brahmā­su­rasurac­cito;<br>
Sadeva­manujā­kiṇṇe,<br>
janamajjhe <span class="var" title="anuttamo (bj, mr) | januttamo (s2, s3, pts1)" id="note1662">jinuttamo</span>.</p>
<p><a class="sc" id="6"></a><a class="ms" id="p_20Ap1_6982"></a><a class="msdiv" id="msdiv33"></a>Vadanena sugandhena,<br>
madhurena rutena ca;<br>
Rañjayaṃ parisaṃ sabbaṃ,<br>
santhavī sāvakaṃ sakaṃ.</p>
<p><a class="sc" id="7"></a><a class="pts" id="pts2.466"></a><a class="ms" id="p_20Ap1_6983"></a><a class="msdiv" id="msdiv34"></a>Saddhādhimutto sumati,<br>
mama <span class="var" title="dassanasālayo (s2, s3)" id="note1663">dassanalālaso</span>;<br>
Natthi etādiso añño,<br>
yathāyaṃ bhikkhu vakkali.</p>
<p><a class="sc" id="8"></a><a class="ms" id="p_20Ap1_6984"></a><a class="msdiv" id="msdiv35"></a>Tadāhaṃ haṃsavatiyaṃ,<br>
nagare brāhmaṇatrajo;<br>
Hutvā sutvā ca taṃ vākyaṃ,<br>
taṃ ṭhāna­ma­bhi­ro­ca­yiṃ.</p>
<p><a class="sc" id="9"></a><a class="ms" id="p_20Ap1_6985"></a><a class="msdiv" id="msdiv36"></a>Sasāvakaṃ taṃ vimalaṃ,<br>
nimantetvā tathāgataṃ;<br>
Sattāhaṃ bhojayitvāna,<br>
dusse­hacchā­dayiṃ tadā.</p>
<p><a class="sc" id="10"></a><a class="ms" id="p_20Ap1_6986"></a><a class="msdiv" id="msdiv37"></a>Nipacca sirasā tassa,<br>
ananta­guṇa­sāgare;<br>
Nimuggo pītisampuṇṇo,<br>
idaṃ vacanamabraviṃ.</p>
<p><a class="sc" id="11"></a><a class="ms" id="p_20Ap1_6987"></a><a class="msdiv" id="msdiv38"></a>‘Yo so tayā santhavito,<br>
ito <span class="var" title="ito sattamakehani (bj, pts1) | idha saddhādhimutto isi (s2, s3)" id="note1664">sattamake muni</span>;<br>
Bhikkhu saddhāvataṃ aggo,<br>
tādiso homahaṃ mune’.</p>
<p><a class="sc" id="12"></a><a class="ms" id="p_20Ap1_6988"></a><a class="msdiv" id="msdiv39"></a>Evaṃ vutte, mahāvīro,<br>
anāva­raṇa­dassano;<br>
Imaṃ vākyaṃ udīresi,<br>
parisāya mahāmuni.</p>
<p><a class="sc" id="13"></a><a class="ms" id="p_20Ap1_6989"></a><a class="msdiv" id="msdiv40"></a>‘Passathetaṃ māṇavakaṃ,<br>
pīta­maṭṭha­nivāsa­naṃ;<br>
<span class="var" title="hema­yañño­pavītaṅ­gaṃ (bj)" id="note1665">Hema­yañño­pacitaṅ­gaṃ</span>,<br>
jana­netta­mano­haraṃ.</p>
<p><a class="sc" id="14"></a><a class="ms" id="p_20Ap1_6990"></a><a class="msdiv" id="msdiv41"></a>Eso anāgataddhāne,<br>
gotamassa mahesino;<br>
Aggo sad­dhādhi­muttā­naṃ,<br>
sāvakoyaṃ bhavissati.</p>
<p><a class="sc" id="15"></a><a class="ms" id="p_20Ap1_6991"></a><a class="msdiv" id="msdiv42"></a>Devabhūto manusso vā,<br>
sabba­santā­pa­vajjito;<br>
Sab­babhoga­parib­yūḷho,<br>
sukhito saṃsarissati.</p>
<p><a class="sc" id="16"></a><a class="ms" id="p_20Ap1_6992"></a><a class="msdiv" id="msdiv43"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="17"></a><a class="ms" id="p_20Ap1_6993"></a><a class="msdiv" id="msdiv44"></a>Tassa dhammesu dāyādo,<br>
oraso dhammanimmito;<br>
Vakkali nāma nāmena,<br>
hessati satthu sāvako’.</p>
<p><a class="sc" id="18"></a><a class="ms" id="p_20Ap1_6994"></a><a class="msdiv" id="msdiv45"></a>Tena kammavisesena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="19"></a><a class="ms" id="p_20Ap1_6995"></a><a class="msdiv" id="msdiv46"></a>Sabbattha sukhito hutvā,<br>
saṃsaranto bhavābhave;<br>
Sāvatthiyaṃ pure jāto,<br>
kule aññatare ahaṃ.</p>
<p><a class="sc" id="20"></a><a class="ms" id="p_20Ap1_6996"></a><a class="msdiv" id="msdiv47"></a>Nonīta­su­khumā­laṃ maṃ,<br>
jāta­palla­va­komalaṃ;<br>
Mandaṃ uttānasayanaṃ,<br>
<span class="var" title="pisāca­bhayataj­jitā (c1)" id="note1666">­pisā­cī­bhayataj­jitā</span>.</p>
<p><a class="sc" id="21"></a><a class="ms" id="p_20Ap1_6997"></a><a class="msdiv" id="msdiv48"></a>Pādamūle mahesissa,<br>
sāyesuṃ dīnamānasā;<br>
‘Imaṃ dadāma te nātha,<br>
saraṇaṃ hohi nāyaka’.</p>
<p><a class="sc" id="22"></a><a class="pts" id="pts2.467"></a><a class="ms" id="p_20Ap1_6998"></a><a class="msdiv" id="msdiv49"></a>Tadā paṭiggahi so maṃ,<br>
bhītānaṃ saraṇo muni;<br>
Jālinā <span class="var" title="saṅkhalaṅkena (bj, pts1)" id="note1667">cakkaṅkitena</span>,<br>
mudu­komala­pāṇinā.</p>
<p><a class="sc" id="23"></a><a class="ms" id="p_20Ap1_6999"></a><a class="msdiv" id="msdiv50"></a>Tadā pabhuti tenāhaṃ,<br>
arakkheyyena rakkhito;<br>
<span class="var" title="sabbab­yādhi­vini­mutto (s2, s3) | sab­būpadhi­vinim­mutto (pts1)" id="note1668">Sab­bavera­vini­mutto</span>,<br>
sukhena parivuddhito.</p>
<p><a class="sc" id="24"></a><a class="ms" id="p_20Ap1_7000"></a><a class="msdiv" id="msdiv51"></a>Sugatena vinā bhūto,<br>
ukkaṇṭhāmi muhuttakaṃ;<br>
Jātiyā sattavassohaṃ,<br>
pabbajiṃ anagāriyaṃ.</p>
<p><a class="sc" id="25"></a><a class="ms" id="p_20Ap1_7001"></a><a class="msdiv" id="msdiv52"></a>Sabba­pāra­mi­sam­bhū­taṃ,<br>
<span class="var" title="­lak­khi­nilaya­naṃ (bj)" id="note1669">nīlak­khi­nayanaṃ</span> varaṃ;<br>
Rūpaṃ sabba­subhā­kiṇṇaṃ,<br>
atitto <span class="var" title="pihayāmahaṃ (bj, pts1)" id="note1670">viharāmahaṃ</span>.</p>
<p><a class="sc" id="26"></a><a class="ms" id="p_20Ap1_7002"></a><a class="msdiv" id="msdiv53"></a><span class="var" title="buddha­rū­para­taṃ (bj, pts1) | buddho rūparataṃ (si)" id="note1671">Buddha­rū­para­tiṃ</span> ñatvā,<br>
tadā ovadi maṃ jino;<br>
‘Alaṃ vakkali kiṃ rūpe,<br>
ramase bālanandite.</p>
<p><a class="sc" id="27"></a><a class="ms" id="p_20Ap1_7003"></a><a class="msdiv" id="msdiv54"></a>Yo hi passati saddhammaṃ,<br>
so maṃ passati paṇḍito;<br>
Apassamāno saddhammaṃ,<br>
maṃ passampi na passati.</p>
<p><a class="sc" id="28"></a><a class="ms" id="p_20Ap1_7004"></a><a class="msdiv" id="msdiv55"></a>Anantādīnavo kāyo,<br>
visa­rukkha­samū­pamo;<br>
Āvāso sabbarogānaṃ,<br>
puñjo dukkhassa kevalo.</p>
<p><a class="sc" id="29"></a><a class="ms" id="p_20Ap1_7005"></a><a class="msdiv" id="msdiv56"></a>Nibbindiya tato rūpe,<br>
khandhānaṃ udayabbayaṃ;<br>
Passa upakkilesānaṃ,<br>
sukhenantaṃ gamissasi’.</p>
<p><a class="sc" id="30"></a><a class="ms" id="p_20Ap1_7006"></a><a class="msdiv" id="msdiv57"></a>Evaṃ tenānu­siṭṭho­haṃ,<br>
nāyakena hitesinā;<br>
Gijjhakūṭaṃ samāruyha,<br>
jhāyāmi girikandare.</p>
<p><a class="sc" id="31"></a><a class="ms" id="p_20Ap1_7007"></a><a class="msdiv" id="msdiv58"></a>Ṭhito pabbatapādamhi,<br>
<span class="var" title="mamāha so (bj) | assāsayaṃ (s2, s3) | mamāhasa (pts1)" id="note1672">assāsayi</span> mahāmuni;<br>
Vakkalīti jino vācaṃ,<br>
taṃ sutvā mudito ahaṃ.</p>
<p><a class="sc" id="32"></a><a class="ms" id="p_20Ap1_7008"></a><a class="msdiv" id="msdiv59"></a>Pakkhandiṃ selapabbhāre,<br>
ane­kasata­porise;<br>
Tadā buddhā­nu­bhāvena,<br>
sukheneva mahiṃ gato.</p>
<p><a class="sc" id="33"></a><a class="ms" id="p_20Ap1_7009"></a><a class="msdiv" id="msdiv60"></a><span class="var" title="punāpi (si, s2, s3) | muni maṃ (mr)" id="note1673">Punopi</span> dhammaṃ deseti,<br>
khandhānaṃ udayabbayaṃ;<br>
Tamahaṃ dhammamaññāya,<br>
arahat­ta­ma­pāpuṇiṃ.</p>
<p><a class="sc" id="34"></a><a class="ms" id="p_20Ap1_7010"></a><a class="msdiv" id="msdiv61"></a>Sumahā­parisa­majjhe,<br>
tadā maṃ caraṇantago;<br>
Aggaṃ sad­dhādhi­muttā­naṃ,<br>
paññapesi mahāmati.</p>
<p><a class="sc" id="35"></a><a class="ms" id="p_20Ap1_7011"></a><a class="msdiv" id="msdiv62"></a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="36"></a><a class="pts" id="pts2.468"></a><a class="ms" id="p_20Ap1_7012"></a><a class="msdiv" id="msdiv63"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="37"></a><a class="ms" id="p_20Ap1_7013"></a><a class="msdiv" id="msdiv64"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="38"></a><a class="ms" id="p_20Ap1_7014"></a><a class="msdiv" id="msdiv65"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="39"></a><a class="ms" id="p_20Ap1_7015"></a>Itthaṃ sudaṃ āyasmā vakkalitthero imā gāthāyo abhāsitthāti.</p>
<p class="endsutta"><a class="sc" id="40"></a><a class="ms" id="p_20Ap1_7016"></a>Vakka­lit­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
