<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap102">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>10. Bud­dhu­paṭṭhā­kat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1838"></a><a class="msdiv" id="msdiv56"></a>“Vipassissa bhagavato,<br>
ahosiṃ saṅkhadhammako;<br>
Nic­cu­paṭṭhā­na­yuttomhi,<br>
sugatassa mahesino.</p>
<p><a class="sc" id="2"></a><a class="ms" id="p_20Ap1_1839"></a><a class="msdiv" id="msdiv57"></a>Upaṭṭhā­na­phalaṃ passa,<br>
lokanāthassa tādino;<br>
Saṭṭhi­tūriya­sahas­sāni,<br>
parivārenti maṃ sadā.</p>
<p><a class="sc" id="3"></a><a class="pts" id="pts1.139"></a><a class="ms" id="p_20Ap1_1840"></a><a class="msdiv" id="msdiv58"></a>Ekanavutito kappe,<br>
upaṭṭhahiṃ mahāisiṃ;<br>
Duggatiṃ nābhijānāmi,<br>
upaṭṭhā­nas­sidaṃ phalaṃ.</p>
<p><a class="sc" id="4"></a><a class="ms" id="p_20Ap1_1841"></a><a class="msdiv" id="msdiv59"></a><span class="var" title="catunavute (s2, s3, pts1)" id="note498">Catuvīse</span> ito kappe,<br>
mahā­nigghosa­nāmakā;<br>
Soḷasāsiṃsu rājāno,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_1842"></a><a class="msdiv" id="msdiv60"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1602)</p>
</blockquote>
<p><a class="sc" id="6"></a><a class="ms" id="p_20Ap1_1843"></a>Itthaṃ sudaṃ āyasmā buddhupaṭṭhāko thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1844"></a>Bud­dhu­paṭṭhā­kat­theras­sāpadā­naṃ dasamaṃ.</p>
<p class="endsection"><span class="var" title="sudhā­piṇḍi­yavaggo (bj)" id="note499">Sudhāvaggo</span> dasamo.</p>
<p class="endsection summary"><a class="sc" id="8"></a><a class="ms" id="p_20Ap1_1845"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_20Ap1_1846"></a>Sudhā sucinti ceḷañca,<br>
sūcī ca gandhamāliyo;<br>
Tipupphiyo madhusenā,<br>
veyyāvacco cupaṭṭhako;<br>
Samasaṭṭhi ca gāthāyo,<br>
asmiṃ vagge pakittitā.</p>
</blockquote>
<p class="endsection summary"><a class="sc" id="10"></a><a class="ms" id="p_20Ap1_1847"></a>Atha vagguddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_1848"></a>Buddhavaggo hi paṭhamo,<br>
sīhāsani subhūti ca;<br>
Kuṇḍadhāno upāli ca,<br>
bīja­nisaka­cinti ca.</p>
<p><a class="sc" id="12"></a><a class="ms" id="p_20Ap1_1849"></a>Nāgasamālo timiro,<br>
sudhāvaggena te dasa;<br>
Catuddasasatā gāthā,<br>
pañca­paññā­sa­meva ca.</p>
</blockquote>
<p class="endsutta"><a class="sc" id="13"></a><a class="ms" id="p_20Ap1_1850"></a>Buddha­vagga­dasakaṃ.</p>
<p class="endsection"><a class="sc" id="14"></a><a class="ms" id="p_20Ap1_1851"></a>Paṭhamasatakaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
