<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap107">
<article>
<div class="hgroup">
<p class="division">Therāpadāna</p>
<p>Bhik­kha­dāyi­vagga</p>
<h1>5. Muṭṭhi­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1883"></a><a class="msdiv" id="msdiv24"></a>“Sudassanoti nāmena,<br>
mālākāro ahaṃ tadā;<br>
Addasaṃ virajaṃ buddhaṃ,<br>
lokajeṭṭhaṃ narāsabhaṃ.</p>
<p><a class="sc" id="2"></a><a class="ms" id="p_20Ap1_1884"></a><a class="msdiv" id="msdiv25"></a>Jātipupphaṃ gahetvāna,<br>
pūjayiṃ padumuttaraṃ;<br>
Visuddhacakkhu sumano,<br>
dibbacakkhuṃ samajjhagaṃ.</p>
<p><a class="sc" id="3"></a><a class="ms" id="p_20Ap1_1885"></a><a class="msdiv" id="msdiv26"></a>Etissā pupphapūjāya,<br>
cittassa paṇidhīhi ca;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="4"></a><a class="ms" id="p_20Ap1_1886"></a><a class="msdiv" id="msdiv27"></a>Soḷasāsiṃsu rājāno,<br>
devutta­rasanā­makā;<br>
Chattiṃsamhi ito kappe,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_1887"></a><a class="msdiv" id="msdiv28"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1888"></a>Itthaṃ sudaṃ āyasmā muṭṭhipupphiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1889"></a>Muṭṭhi­pupphi­yat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
