<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap53">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1>1. Vidhūpa­na­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1376"></a><a class="msdiv" id="msdiv1"></a>“Padu­muttara­buddhassa,<br>
lokajeṭṭhassa tādino;<br>
<span class="var" title="vījanikā (bj, pts1) | vījanekā (s2, s3)" id="note376">Bījanikā</span> mayā dinnā,<br>
dvipadindassa tādino.</p>
<p><a class="sc" id="2"></a><a class="ms" id="p_20Ap1_1377"></a><a class="msdiv" id="msdiv2"></a>Sakaṃ cittaṃ pasādetvā,<br>
paggahetvāna añjaliṃ;<br>
­Sambud­dha­ma­bhivā­detvā,<br>
pakkamiṃ uttarāmukho.</p>
<p><a class="sc" id="3"></a><a class="ms" id="p_20Ap1_1378"></a><a class="msdiv" id="msdiv3"></a>Bījaniṃ paggahetvāna,<br>
satthā <span class="var" title="loke anuttaro (bj)" id="note377">lokagganāyako</span>;<br>
Bhikkhusaṃghe ṭhito santo,<br>
imā gāthā abhāsatha.</p>
<p><a class="sc" id="4"></a><a class="ms" id="p_20Ap1_1379"></a><a class="msdiv" id="msdiv4"></a>‘Iminā bījanidānena,<br>
<span class="var" title="cetanā­paṇi­dhīhi (aññattha)" id="note378">cittassa paṇidhīhi</span> ca;<br>
Kappānaṃ satasahassaṃ,<br>
vinipātaṃ na gacchati’.</p>
<p><a class="sc" id="5"></a><a class="ms" id="p_20Ap1_1380"></a><a class="msdiv" id="msdiv5"></a>Āraddhavīriyo pahitatto,<br>
Ceto­gu­ṇasamā­hito;<br>
Jātiyā sattavassohaṃ,<br>
Arahattaṃ apāpuṇiṃ.</p>
<p><a class="sc" id="6"></a><a class="ms" id="p_20Ap1_1381"></a><a class="msdiv" id="msdiv6"></a>­Saṭṭhi­kap­pa­sahas­samhi,<br>
bīja­mā­nasa­nā­makā;<br>
Soḷasāsiṃsu rājāno,<br>
cakkavattī mahabbalā.</p>
<p><a class="sc" id="7"></a><a class="pts" id="pts1.104"></a><a class="ms" id="p_20Ap1_1382"></a><a class="msdiv" id="msdiv7"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_1383"></a>Itthaṃ sudaṃ āyasmā vidhūpa­na­dāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_1384"></a>Vidhūpa­na­dāyakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
