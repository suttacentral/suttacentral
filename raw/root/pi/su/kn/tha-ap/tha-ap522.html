<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap522">
<article>
<div class="hgroup">
<p class="division">Therāpadāna</p>
<p>Phala­dāyaka­vagga</p>
<h1><span class="var" title="padu­madhāra­kat­the­rāpadā­naṃ (bj) | paduma­dhāriyat­the­rāpadā­naṃ (s2, s3, pts1)" id="note1605">10 Paduma­dhārikat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6786"></a><a class="msdiv" id="msdiv78"></a>“Hima­van­tassā­vidūre,<br>
romaso nāma pabbato;<br>
Buddhopi sambhavo nāma,<br>
abbhokāse vasī tadā.</p>
<p><a class="sc" id="2"></a><a class="ms" id="p_20Ap1_6787"></a><a class="msdiv" id="msdiv79"></a>Bhavanā nikkhamitvāna,<br>
padumaṃ dhārayiṃ ahaṃ;<br>
Ekāhaṃ dhārayitvāna,<br>
bhavanaṃ punarāgamiṃ.</p>
<p><a class="sc" id="3"></a><a class="pts" id="pts2.454"></a><a class="ms" id="p_20Ap1_6788"></a><a class="msdiv" id="msdiv80"></a>Ekatiṃse ito kappe,<br>
yaṃ ­buddha­mabhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_6789"></a><a class="msdiv" id="msdiv81"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_6790"></a><a class="msdiv" id="msdiv82"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="6"></a><a class="ms" id="p_20Ap1_6791"></a><a class="msdiv" id="msdiv83"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (5449)</p>
</blockquote>
<p><a class="sc" id="7"></a><a class="ms" id="p_20Ap1_6792"></a>Itthaṃ sudaṃ āyasmā <span class="var" title="padumadhārako (bj) | padumadhāriyo (s2, s3, pts1)" id="note1606">padumadhāriko</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_6793"></a>Paduma­dhārikat­theras­sāpadā­naṃ dasamaṃ.</p>
<p class="endsection"><a class="sc" id="9"></a><a class="ms" id="p_20Ap1_6794"></a>Phala­dāyaka­vaggo dvepaññāsamo.</p>
<p class="endsection summary"><a class="sc" id="10"></a><a class="ms" id="p_20Ap1_6795"></a>Tassuddānaṃ</p>
<blockquote class="uddanagatha">
<p><a class="sc" id="11"></a><a class="ms" id="p_20Ap1_6796"></a>Kurañciyaṃ kapitthañca,<br>
kosambamatha ketakaṃ;<br>
Nāga­pupphaj­junañ­ceva,<br>
kuṭajī ghosasaññako.</p>
<p><a class="sc" id="12"></a><a class="ms" id="p_20Ap1_6797"></a>Thero ca sabbaphalado,<br>
tathā padumadhāriko;<br>
Asīti cettha gāthāyo,<br>
tisso gāthā taduttari.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
