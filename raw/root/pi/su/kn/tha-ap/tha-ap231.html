<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap231">
<article>
<div class="hgroup">
<p class="division">Therāpadāna</p>
<p>Ālamba­ṇa­dāyaka­vagga</p>
<h1><span class="var" title="sukatāve­li­yat­the­rāpadā­naṃ (bj)" id="note746">9 Sukatāve­ḷi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.217"></a><a class="ms" id="p_20Ap1_2957"></a><a class="msdiv" id="msdiv43"></a>“Asito nāma nāmena,<br>
mālākāro <span class="var" title="ahuṃ (bj)" id="note747">ahaṃ</span> tadā;<br>
Āveḷaṃ paggahetvāna,<br>
rañño dātuṃ vajāmahaṃ.</p>
<p><a class="sc" id="2"></a><a class="ms" id="p_20Ap1_2958"></a><a class="msdiv" id="msdiv44"></a><span class="var" title="asampattamhi (bj) | asampattova (?)" id="note748">Asampattomhi</span> rājānaṃ,<br>
addasaṃ sikhināyakaṃ;<br>
Haṭṭho haṭṭhena cittena,<br>
buddhassa abhiropayiṃ.</p>
<p><a class="sc" id="3"></a><a class="ms" id="p_20Ap1_2959"></a><a class="msdiv" id="msdiv45"></a>Ekattiṃse ito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="4"></a><a class="ms" id="p_20Ap1_2960"></a><a class="msdiv" id="msdiv46"></a>Pañcavīse ito kappe,<br>
rājāhosiṃ mahabbalo;<br>
Vebhāro nāma nāmena,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2961"></a><a class="msdiv" id="msdiv47"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2962"></a>Itthaṃ sudaṃ āyasmā <span class="var" title="sukatāveliyo (bj)" id="note749">sukatāveḷiyo</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2963"></a>Sukatāve­ḷiyat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
