<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap45">
<article>
<div class="hgroup">
<p class="division">Therāpadāna</p>
<p>Upālivagga</p>
<h1><span class="var" title="­bhaddi­yat­the­rāpadā­naṃ (si) | ­bhaddi­yakāḷi­godhā­ya­puttat­the­rāpadā­naṃ (s2, s3) | bhaddiya-kaḷigodhāya-puttat­the­rāpadā­naṃ (pts1)" id="note348">3 Kāḷi­godhā­putta­bhaddi­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1266"></a><a class="msdiv" id="msdiv54"></a>“Padu­mutta­ra­sambud­dhaṃ,<br>
mettacittaṃ mahāmuniṃ;<br>
Upeti janatā sabbā,<br>
sabba­lokag­ga­nāyakaṃ.</p>
<p><a class="sc" id="2"></a><a class="ms" id="p_20Ap1_1267"></a><a class="msdiv" id="msdiv55"></a><span class="var" title="vatthaṃ senāsanaṃceva (bj) | sattukañca padakañca (bj-a) | sattukañca pavākañca (s2, s3)" id="note349">Sattukañca baddhakañca</span>,<br>
āmisaṃ pānabhojanaṃ;<br>
Dadanti satthuno sabbe,<br>
puññakkhette anuttare.</p>
<p><a class="sc" id="3"></a><a class="pts" id="pts1.96"></a><a class="ms" id="p_20Ap1_1268"></a><a class="msdiv" id="msdiv56"></a>Ahampi dānaṃ dassāmi,<br>
devadevassa tādino;<br>
Buddhaseṭṭhaṃ nimantetvā,<br>
saṃghampi ca anuttaraṃ.</p>
<p><a class="sc" id="4"></a><a class="ms" id="p_20Ap1_1269"></a><a class="msdiv" id="msdiv57"></a>Uyyojitā mayā cete,<br>
nimantesuṃ tathāgataṃ;<br>
Kevalaṃ ­bhik­khu­saṃ­ghañca,<br>
puññakkhettaṃ anuttaraṃ.</p>
<p><a class="sc" id="5"></a><a class="ms" id="p_20Ap1_1270"></a><a class="msdiv" id="msdiv58"></a>Sata­sahas­sa­pallaṅ­kaṃ,<br>
sovaṇṇaṃ gonakatthataṃ;<br>
Tūlikā­paṭali­kāya,<br>
kho­ma­kappā­si­kehi ca;<br>
Mahārahaṃ paññāpayiṃ,<br>
āsanaṃ buddhayuttakaṃ.</p>
<p><a class="sc" id="6"></a><a class="ms" id="p_20Ap1_1271"></a><a class="msdiv" id="msdiv59"></a>Padumuttaro lokavidū,<br>
devadevo narāsabho;<br>
Bhik­khu­saṃgha­parib­yūḷho,<br>
mama dvāramupāgami.</p>
<p><a class="sc" id="7"></a><a class="ms" id="p_20Ap1_1272"></a><a class="msdiv" id="msdiv60"></a>Paccuggantvāna sambuddhaṃ,<br>
lokanāthaṃ yasassinaṃ;<br>
Pasannacitto sumano,<br>
abhināmayiṃ <span class="var" title="sakaṃ gharaṃ (bj) | sagharaṃ (pts1)" id="note350">saṃgharaṃ</span>.</p>
<p><a class="sc" id="8"></a><a class="ms" id="p_20Ap1_1273"></a><a class="msdiv" id="msdiv61"></a>Bhikkhūnaṃ satasahassaṃ,<br>
buddhañca lokanāyakaṃ;<br>
Pasannacitto sumano,<br>
paramannena tappayiṃ.</p>
<p><a class="sc" id="9"></a><a class="ms" id="p_20Ap1_1274"></a><a class="msdiv" id="msdiv62"></a>Padumuttaro lokavidū,<br>
āhutīnaṃ paṭiggaho;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class="sc" id="10"></a><a class="ms" id="p_20Ap1_1275"></a><a class="msdiv" id="msdiv63"></a>‘Yenidaṃ āsanaṃ dinnaṃ,<br>
sovaṇṇaṃ gonakatthataṃ;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="11"></a><a class="ms" id="p_20Ap1_1276"></a><a class="msdiv" id="msdiv64"></a>Catu­satta­tik­khat­tuṃ so,<br>
devarajjaṃ karissati;<br>
Anubhossati sampattiṃ,<br>
accharāhi purakkhato.</p>
<p><a class="sc" id="12"></a><a class="ms" id="p_20Ap1_1277"></a><a class="msdiv" id="msdiv65"></a>Padesarajjaṃ sahassaṃ,<br>
vasudhaṃ āvasissati;<br>
Ekapañ­ñā­sak­khat­tuñca,<br>
cakkavattī bhavissati.</p>
<p><a class="sc" id="13"></a><a class="ms" id="p_20Ap1_1278"></a><a class="msdiv" id="msdiv66"></a>Sabbāsu bhavayonīsu,<br>
<span class="var" title="uccākule (mr)" id="note351">uccākulī</span> bhavissati;<br>
So ca pacchā pabbajitvā,<br>
sukkamūlena codito;<br>
Bhaddiyo nāma nāmena,<br>
hessati satthu sāvako’.</p>
<p><a class="sc" id="14"></a><a class="ms" id="p_20Ap1_1279"></a><a class="msdiv" id="msdiv67"></a>Viveka­manu­yuttomhi,<br>
panta­senani­vā­sahaṃ;<br>
Phalañ­cādhi­gataṃ sabbaṃ,<br>
cattaklesomhi ajjahaṃ.</p>
<p><a class="sc" id="15"></a><a class="ms" id="p_20Ap1_1280"></a><a class="msdiv" id="msdiv68"></a>Mama <span class="var" title="kammaṃ (?)" id="note352">sabbaṃ</span> abhiññāya,<br>
sabbaññū lokanāyako;<br>
Bhikkhusaṃghe nisīditvā,<br>
etadagge ṭhapesi maṃ.</p>
<p><a class="sc" id="16"></a><a class="ms" id="p_20Ap1_1281"></a><a class="msdiv" id="msdiv69"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="17"></a><a class="pts" id="pts1.97"></a><a class="ms" id="p_20Ap1_1282"></a>Itthaṃ sudaṃ āyasmā bhaddiyo kāḷigodhāya putto thero imā gāthāyo abhāsitthāti.</p>
<p class="endsutta"><a class="sc" id="18"></a><a class="ms" id="p_20Ap1_1283"></a>Bhaddiyassa kāḷigodhāya puttat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
