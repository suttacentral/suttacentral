<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap532">
<article>
<div class="hgroup">
<p class="division">Therāpadāna</p>
<p>Tiṇa­dāyaka­vagga</p>
<h1>10. Sugandhat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6896"></a><a class="msdiv" id="msdiv81"></a>“Imamhi bhaddake kappe,<br>
brahmabandhu mahāyaso;<br>
Kassapo nāma <span class="var" title="nāmena (si, s2, s3, pts1)" id="note1621">gottena</span>,<br>
uppajji vadataṃ varo.</p>
<p><a class="sc" id="2"></a><a class="ms" id="p_20Ap1_6897"></a><a class="msdiv" id="msdiv82"></a>Anub­yañ­jana­sam­panno,<br>
bāt­tiṃ­sa­va­ra­lak­khaṇo;<br>
Byāmap­pabhā­pari­vuto,<br>
<span class="var" title="raṃsi­jālasa­mosaṭo (bj, pts1) | raṃsi­jālasa­mutthato (s2, s3)" id="note1622">raṃsi­jālasa­motthaṭo</span>.</p>
<p><a class="sc" id="3"></a><a class="ms" id="p_20Ap1_6898"></a><a class="msdiv" id="msdiv83"></a>Assāsetā yathā cando,<br>
sūriyova pabhaṅkaro;<br>
Nibbāpetā yathā megho,<br>
sāgarova guṇākaro.</p>
<p><a class="sc" id="4"></a><a class="pts" id="pts2.460"></a><a class="ms" id="p_20Ap1_6899"></a><a class="msdiv" id="msdiv84"></a>Dharaṇīriva sīlena,<br>
himavāva samādhinā;<br>
Ākāso viya paññāya,<br>
asaṅgo anilo yathā.</p>
<p><a class="sc" id="5"></a><a class="ms" id="p_20Ap1_6900"></a><a class="msdiv" id="msdiv85"></a>Sa kadāci mahāvīro,<br>
parisāsu visārado;<br>
Saccāni sampakāseti,<br>
uddharanto mahājanaṃ.</p>
<p><a class="sc" id="6"></a><a class="ms" id="p_20Ap1_6901"></a><a class="msdiv" id="msdiv86"></a>Tadā hi bārāṇasiyaṃ,<br>
seṭṭhiputto mahāyaso;<br>
<span class="var" title="āsabhaṃ dhanadhaññassa (s2, s3) | anan­tadhana­dhaññassa (mr)" id="note1623">Āsahaṃ dhanadhaññassa</span>,<br>
pahūtassa bahū tadā.</p>
<p><a class="sc" id="7"></a><a class="ms" id="p_20Ap1_6902"></a><a class="msdiv" id="msdiv87"></a>Jaṅghāvihāraṃ vicaraṃ,<br>
<span class="var" title="mupesahaṃ (mr)" id="note1624">migadā­ya­mupecca­haṃ</span>;<br>
Addasaṃ virajaṃ buddhaṃ,<br>
desentaṃ amataṃ padaṃ.</p>
<p><a class="sc" id="8"></a><a class="ms" id="p_20Ap1_6903"></a><a class="msdiv" id="msdiv88"></a>Visaṭṭha­kan­ta­vacanaṃ,<br>
karavī­ka­sa­massa­raṃ;<br>
<span class="var" title="haṃsa­rudā­bhi­nigghosaṃ (bj) | haṃsa­dun­dubhi­nigghosaṃ (s2, s3, pts1)" id="note1625">Haṃsarutehi nigghosaṃ</span>,<br>
viññāpentaṃ mahājanaṃ.</p>
<p><a class="sc" id="9"></a><a class="ms" id="p_20Ap1_6904"></a><a class="msdiv" id="msdiv89"></a>Disvā devātidevaṃ taṃ,<br>
sutvāva madhuraṃ giraṃ;<br>
Pahāyanappake bhoge,<br>
pabbajiṃ anagāriyaṃ.</p>
<p><a class="sc" id="10"></a><a class="ms" id="p_20Ap1_6905"></a><a class="msdiv" id="msdiv90"></a>Evaṃ pabbajito cāhaṃ,<br>
na cirena bahussuto;<br>
Ahosiṃ dhammakathiko,<br>
vicit­ta­pa­ṭibhā­navā.</p>
<p><a class="sc" id="11"></a><a class="ms" id="p_20Ap1_6906"></a><a class="msdiv" id="msdiv91"></a>Mahā­parisa­maj­jhe­haṃ,<br>
haṭṭhacitto punappunaṃ;<br>
Vaṇṇayiṃ hemavaṇṇassa,<br>
vaṇṇaṃ vaṇṇavisārado.</p>
<p><a class="sc" id="12"></a><a class="ms" id="p_20Ap1_6907"></a><a class="msdiv" id="msdiv92"></a>‘Esa khīṇāsavo buddho,<br>
anīgho chinnasaṃsayo;<br>
Sabba­kam­mak­kha­yaṃ patto,<br>
vimutto­pa­dhi­saṅ­khaye.</p>
<p><a class="sc" id="13"></a><a class="ms" id="p_20Ap1_6908"></a><a class="msdiv" id="msdiv93"></a>Esa so bhagavā buddho,<br>
esa sīho anuttaro;<br>
Sadevakassa lokassa,<br>
brahma­cakkap­pa­vat­tako.</p>
<p><a class="sc" id="14"></a><a class="ms" id="p_20Ap1_6909"></a><a class="msdiv" id="msdiv94"></a>Danto dametā santo ca,<br>
sametā nibbuto isi;<br>
Nibbāpetā ca assattho,<br>
assāsetā mahājanaṃ.</p>
<p><a class="sc" id="15"></a><a class="ms" id="p_20Ap1_6910"></a><a class="msdiv" id="msdiv95"></a>Vīro sūro ca <span class="var" title="dhiro ca (bj) | dhīro ca (pts1)" id="note1626">vikkanto</span>,<br>
pañño kāruṇiko vasī;<br>
Vijitāvī ca sa jino,<br>
appagabbo anālayo.</p>
<p><a class="sc" id="16"></a><a class="ms" id="p_20Ap1_6911"></a><a class="msdiv" id="msdiv96"></a>Aneñjo acalo dhīmā,<br>
amoho asamo muni;<br>
Dhorayho usabho nāgo,<br>
sīho sakko garūsupi.</p>
<p><a class="sc" id="17"></a><a class="ms" id="p_20Ap1_6912"></a><a class="msdiv" id="msdiv97"></a>Virāgo vimalo brahmā,<br>
vādī sūro raṇañjaho;<br>
Akhilo ca visallo ca,<br>
asamo <span class="var" title="vusabho (s2, s3) | payato (pts1)" id="note1627">saṃyato</span> suci.</p>
<p><a class="sc" id="18"></a><a class="pts" id="pts2.461"></a><a class="ms" id="p_20Ap1_6913"></a><a class="msdiv" id="msdiv98"></a>Brāhmaṇo samaṇo nātho,<br>
bhisakko sallakattako;<br>
Yodho buddho <span class="var" title="suto suto (bj, pts1)" id="note1628">sutāsuto</span>,<br>
acalo mudito <span class="var" title="dito (bj)" id="note1629">sito</span>.</p>
<p><a class="sc" id="19"></a><a class="ms" id="p_20Ap1_6914"></a><a class="msdiv" id="msdiv99"></a>Dhātā dhatā ca santi ca,<br>
kattā netā pakāsitā;<br>
Sampahaṃsitā bhettā ca,<br>
chettā sotā pasaṃsitā.</p>
<p><a class="sc" id="20"></a><a class="ms" id="p_20Ap1_6915"></a><a class="msdiv" id="msdiv100"></a>Akhilo ca visallo ca,<br>
anīgho akathaṃkathī;<br>
Anejo virajo kattā,<br>
gandhā vattā pasaṃsitā.</p>
<p><a class="sc" id="21"></a><a class="ms" id="p_20Ap1_6916"></a><a class="msdiv" id="msdiv101"></a>Tāretā atthakāretā,<br>
kāretā sampadāritā;<br>
Pāpetā sahitā kantā,<br>
<span class="var" title="tāpitā ca visositā (s2, s3) | hantā tātāpi tāpaso (pts1)" id="note1630">hantā ātāpī tāpaso</span>.</p>
<p><a class="sc" id="22"></a><a class="ms" id="p_20Ap1_6917"></a><a class="msdiv" id="msdiv102"></a><span class="var" title="sac­caṭṭhi­to­samasamo (s2, s3)" id="note1631">Samacitto samasamo</span>,<br>
asahāyo <span class="var" title="dayāsayo (bj) | dayāyaso (pts1)" id="note1632">dayālayo</span>;<br>
<span class="var" title="accheramanto (s2, s3) | accherasanto (pts1)" id="note1633">Accherasatto</span> akuho,<br>
katāvī isisattamo.</p>
<p><a class="sc" id="23"></a><a class="ms" id="p_20Ap1_6918"></a><a class="msdiv" id="msdiv103"></a>Nittiṇṇakaṅkho nimmāno,<br>
appameyyo anūpamo;<br>
Sabba­vākya­pathā­tīto,<br>
<span class="var" title="sacca­ñeyyan­tagū (bj) | sabba­neyyan­tito (s2, s3) | sacca­neyyan­tago (pts1)" id="note1634">sacca­neyyan­tagū</span> jino.</p>
<p><a class="sc" id="24"></a><a class="ms" id="p_20Ap1_6919"></a><a class="msdiv" id="msdiv104"></a><span class="var" title="sataraṃsīvare (s2, s3)" id="note1635">Sattasāravare</span> tasmiṃ,<br>
Pasādo amatāvaho;<br>
Tasmā buddhe ca dhamme ca,<br>
Saṃghe saddhā <span class="var" title="mahiddhikā (bj, pts1, mr)" id="note1636">mahatthikā</span>’.</p>
<p><a class="sc" id="25"></a><a class="ms" id="p_20Ap1_6920"></a><a class="msdiv" id="msdiv105"></a>Guṇehi evamādīhi,<br>
tiloka­sara­ṇuttamaṃ;<br>
Vaṇṇento parisāmajjhe,<br>
<span class="var" title="kathiṃ (s2, s3)" id="note1637">akaṃ</span> dhammakathaṃ ahaṃ.</p>
<p><a class="sc" id="26"></a><a class="ms" id="p_20Ap1_6921"></a><a class="msdiv" id="msdiv106"></a>Tato cutāhaṃ tusite,<br>
anubhotvā mahāsukhaṃ;<br>
Tato cuto manussesu,<br>
jāto homi sugandhiko.</p>
<p><a class="sc" id="27"></a><a class="ms" id="p_20Ap1_6922"></a><a class="msdiv" id="msdiv107"></a>Nissāso mukhagandho ca,<br>
dehagandho tatheva me;<br>
Sedagandho ca satataṃ,<br>
<span class="var" title="sabba­gan­dhoti­seti me (bj, pts1)" id="note1638">sabbagandhova hoti me</span>.</p>
<p><a class="sc" id="28"></a><a class="ms" id="p_20Ap1_6923"></a><a class="msdiv" id="msdiv108"></a>Mukhagandho sadā mayhaṃ,<br>
padu­mup­pa­la­campako;<br>
<span class="var" title="ādisanto (bj) | atikanto (s2, s3) | atisanto (pts1)" id="note1639">Parisanto</span> sadā vāti,<br>
sarīro ca tatheva me.</p>
<p><a class="sc" id="29"></a><a class="ms" id="p_20Ap1_6924"></a><a class="msdiv" id="msdiv109"></a>Guṇatthavassa sabbantaṃ,<br>
<span class="var" title="phalantaṃ (s2, s3) | phalan tu (pts1)" id="note1640">Phalaṃ tu</span> paramabbhutaṃ;<br>
Ekaggamanasā sabbe,<br>
<span class="var" title="bhāsitassa (s2, s3)" id="note1641">Vaṇṇayissaṃ</span> suṇātha me.</p>
<p><a class="sc" id="30"></a><a class="pts" id="pts2.462"></a><a class="ms" id="p_20Ap1_6925"></a><a class="msdiv" id="msdiv110"></a>Guṇaṃ buddhassa vatvāna,<br>
<span class="var" title="hitāya janasandhisu (bj, pts1) | hitāyanaṃ sukhāvahaṃ (s2, s3)" id="note1642">hitāya ca na sadisaṃ</span>;<br>
<span class="var" title="sucitto (s2, s3)" id="note1643">Sukhito</span> homi sabbattha,<br>
<span class="var" title="sarad­dha­nisa­māyuto (bj) | saṅgho vīrasamāsuto (s2, s3) | rasad­dho­visamā­yuto (pts1)" id="note1644">saṃgho vīrasamāyuto</span>.</p>
<p><a class="sc" id="31"></a><a class="ms" id="p_20Ap1_6926"></a><a class="msdiv" id="msdiv111"></a>Yasassī sukhito kanto,<br>
jutimā piyadassano;<br>
Vattā aparibhūto ca,<br>
niddoso paññavā tathā.</p>
<p><a class="sc" id="32"></a><a class="ms" id="p_20Ap1_6927"></a><a class="msdiv" id="msdiv112"></a><span class="var" title="khīṇe pāsusi (s2, s3) | khīṇevāyupi (pts1)" id="note1645">Khīṇe āyusi</span> nibbānaṃ,<br>
sulabhaṃ buddhabhattino;<br>
Tesaṃ hetuṃ pavakkhāmi,<br>
taṃ suṇātha yathātathaṃ.</p>
<p><a class="sc" id="33"></a><a class="ms" id="p_20Ap1_6928"></a><a class="msdiv" id="msdiv113"></a>Santaṃ yasaṃ bhagavato,<br>
vidhinā abhivādayaṃ;<br>
<span class="var" title="yattha tat­thupa­pan­nopi (bj, pts1)" id="note1646">Tattha tat­thūpa­pan­nopi</span>,<br>
yasassī tena homahaṃ.</p>
<p><a class="sc" id="34"></a><a class="ms" id="p_20Ap1_6929"></a><a class="msdiv" id="msdiv114"></a>Duk­khas­santaka­raṃ buddhaṃ,<br>
dhammaṃ santa­ma­saṅ­kha­taṃ;<br>
Vaṇṇayaṃ sukhado āsiṃ,<br>
sattānaṃ sukhito tato.</p>
<p><a class="sc" id="35"></a><a class="ms" id="p_20Ap1_6930"></a><a class="msdiv" id="msdiv115"></a>Guṇaṃ vadanto buddhassa,<br>
buddha­pīti­samā­yuto;<br>
Sakantiṃ parakantiñca,<br>
janayiṃ tena kantimā.</p>
<p><a class="sc" id="36"></a><a class="ms" id="p_20Ap1_6931"></a><a class="msdiv" id="msdiv116"></a>Jino te <span class="var" title="janoghe titthakākiṇṇe (bj) | jino yo titthikātiṇṇo (s2, s3) | janoghe titthikākiṇṇo (pts1)" id="note1647">titthikākiṇṇe</span>,<br>
abhibhuyya kutitthiye;<br>
Guṇaṃ vadanto <span class="var" title="thomesiṃ (s2, s3)" id="note1648">jotesiṃ</span>,<br>
nāyakaṃ jutimā tato.</p>
<p><a class="sc" id="37"></a><a class="ms" id="p_20Ap1_6932"></a><a class="msdiv" id="msdiv117"></a>Piyakārī janassāpi,<br>
sambuddhassa guṇaṃ vadaṃ;<br>
Saradova sasaṅkohaṃ,<br>
tenāsiṃ piyadassano.</p>
<p><a class="sc" id="38"></a><a class="ms" id="p_20Ap1_6933"></a><a class="msdiv" id="msdiv118"></a>Yathā­satti­vase­nāhaṃ,<br>
sabbavācāhi santhaviṃ;<br>
Sugataṃ tena vāgiso,<br>
vicit­ta­pa­ṭibhā­navā.</p>
<p><a class="sc" id="39"></a><a class="ms" id="p_20Ap1_6934"></a><a class="msdiv" id="msdiv119"></a>Ye bālā vimatiṃ pattā,<br>
paribhonti mahāmuniṃ;<br>
Niggahiṃ te saddhammena,<br>
<span class="var" title="paribhūtena tenahaṃ (s2, s3)" id="note1649">paribhūto na tenahaṃ</span>.</p>
<p><a class="sc" id="40"></a><a class="ms" id="p_20Ap1_6935"></a><a class="msdiv" id="msdiv120"></a>Buddhavaṇṇena sattānaṃ,<br>
kilese apanesahaṃ;<br>
Nikkilesamano homi,<br>
tassa kammassa vāhasā.</p>
<p><a class="sc" id="41"></a><a class="pts" id="pts2.463"></a><a class="ms" id="p_20Ap1_6936"></a><a class="msdiv" id="msdiv121"></a>Sotūnaṃ <span class="var" title="buddhimajaniṃ (bj, s2, s3, pts1)" id="note1650">vuddhimajaniṃ</span>,<br>
buddhā­nus­sati­desako;<br>
<span class="var" title="tenāpicāsiṃ (s2, s3)" id="note1651">Tenāhamāsiṃ</span> sappañño,<br>
nipu­ṇattha­vi­passako.</p>
<p><a class="sc" id="42"></a><a class="ms" id="p_20Ap1_6937"></a><a class="msdiv" id="msdiv122"></a>Sabbā­sava­parik­khīṇo,<br>
tiṇṇa­saṃsā­ra­sāgaro;<br>
Sikhīva anupādāno,<br>
pāpuṇissāmi nibbutiṃ.</p>
<p><a class="sc" id="43"></a><a class="ms" id="p_20Ap1_6938"></a><a class="msdiv" id="msdiv123"></a>Imasmiṃyeva kappasmiṃ,<br>
yamahaṃ santhaviṃ jinaṃ;<br>
Duggatiṃ nābhijānāmi,<br>
bud­dhavaṇṇas­sidaṃ phalaṃ.</p>
<p><a class="sc" id="44"></a><a class="ms" id="p_20Ap1_6939"></a><a class="msdiv" id="msdiv124"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="45"></a><a class="ms" id="p_20Ap1_6940"></a><a class="msdiv" id="msdiv125"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="46"></a><a class="ms" id="p_20Ap1_6941"></a><a class="msdiv" id="msdiv126"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (5575)</p>
</blockquote>
<p><a class="sc" id="47"></a><a class="ms" id="p_20Ap1_6942"></a>Itthaṃ sudaṃ āyasmā sugandho thero imā gāthāyo abhāsitthāti.</p>
<p class="endsutta"><a class="sc" id="48"></a><a class="ms" id="p_20Ap1_6943"></a>Sugandhat­theras­sāpadā­naṃ dasamaṃ.</p>
<p class="endsection"><a class="sc" id="49"></a><a class="ms" id="p_20Ap1_6944"></a>Tiṇa­dāyaka­vaggo tepaññāsamo.</p>
<p class="endsection summary"><a class="sc" id="50"></a><a class="ms" id="p_20Ap1_6945"></a>Tassuddānaṃ</p>
<blockquote class="uddanagatha">
<p><a class="sc" id="51"></a><a class="ms" id="p_20Ap1_6946"></a>Tiṇado mañcado ceva,<br>
sara­ṇabbhañ­janap­pado;<br>
Supaṭo daṇḍadāyī ca,<br>
nelapūjī tatheva ca.</p>
<p><a class="sc" id="52"></a><a class="ms" id="p_20Ap1_6947"></a>Bodhi­sammaj­jako maṇḍo,<br>
sugandho dasamoti ca;<br>
Gāthāsataṃ satevīsaṃ,<br>
gaṇitañcettha sabbaso.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
