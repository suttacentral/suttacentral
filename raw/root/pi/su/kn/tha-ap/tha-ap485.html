<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap485">
<article>
<div class="hgroup">
<p class="division">Therāpadāna</p>
<p>Paṃsukūlavagga</p>
<h1>3. Bhisa­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6215"></a><a class="msdiv" id="msdiv27"></a>“<span class="var" title="ogayhāhaṃ (bj, pts1) | oggayhāhaṃ (s2, s3)" id="note1493">Ogayha yaṃ</span> pokkharaṇiṃ,<br>
nānā­kuñja­ra­sevitaṃ;<br>
Uddharāmi bhisaṃ tattha,<br>
<span class="var" title="asanahetu (s2, s3)" id="note1494">ghāsahetu</span> ahaṃ tadā.</p>
<p><a class="sc" id="2"></a><a class="ms" id="p_20Ap1_6216"></a><a class="msdiv" id="msdiv28"></a>Bhagavā tamhi samaye,<br>
padu­muttara­sav­hayo;<br>
<span class="var" title="ratta­kamba­la­dharo (s2, s3)" id="note1495">Rat­tambara­dharo</span> buddho,<br>
gacchati anilañjase.</p>
<p><a class="sc" id="3"></a><a class="ms" id="p_20Ap1_6217"></a><a class="msdiv" id="msdiv29"></a>Dhunanto paṃsukūlāni,<br>
sadda­mas­sosa­haṃ tadā;<br>
Uddhaṃ nij­jhāyamā­nohaṃ,<br>
addasaṃ lokanāyakaṃ.</p>
<p><a class="sc" id="4"></a><a class="ms" id="p_20Ap1_6218"></a><a class="msdiv" id="msdiv30"></a>Tattheva ṭhitako santo,<br>
āyāciṃ lokanāyakaṃ;<br>
‘Madhuṃ bhisehi savati,<br>
khīraṃ sappiṃ <span class="var" title="muḷālikaṃ (^tha-ap560#4 [Bhadda­jit­the­ra­apadāna])" id="note1496">muḷālibhi</span>.</p>
<p><a class="sc" id="5"></a><a class="ms" id="p_20Ap1_6219"></a><a class="msdiv" id="msdiv31"></a>Paṭiggaṇhātu me buddho,<br>
anukampāya cakkhumā’;<br>
Tato kāruṇiko satthā,<br>
oruhitvā mahāyaso.</p>
<p><a class="sc" id="6"></a><a class="ms" id="p_20Ap1_6220"></a><a class="msdiv" id="msdiv32"></a>Paṭiggaṇhi mamaṃ bhikkhaṃ,<br>
anukampāya cakkhumā;<br>
Paṭiggahetvā sambuddho,<br>
akā me anumodanaṃ.</p>
<p><a class="sc" id="7"></a><a class="ms" id="p_20Ap1_6221"></a><a class="msdiv" id="msdiv33"></a>‘Sukhī <span class="var" title="hohi (bj, s2, s3, pts1, mr)" id="note1497">hotu</span> mahāpuñña,<br>
gati tuyhaṃ samijjhatu;<br>
Iminā bhisadānena,<br>
labhassu vipulaṃ sukhaṃ’.</p>
<p><a class="sc" id="8"></a><a class="pts" id="pts2.421"></a><a class="ms" id="p_20Ap1_6222"></a><a class="msdiv" id="msdiv34"></a>Idaṃ vatvāna sambuddho,<br>
jala­juttama­nāmako;<br>
Bhikkhamādāya sambuddho,<br>
ambarenāgamā jino.</p>
<p><a class="sc" id="9"></a><a class="ms" id="p_20Ap1_6223"></a><a class="msdiv" id="msdiv35"></a>Tato bhisaṃ gahetvāna,<br>
āgacchiṃ mama assamaṃ;<br>
Bhisaṃ rukkhe <span class="var" title="laggitvāna (s2, s3, mr)" id="note1498">lagetvāna</span>,<br>
mama dānamanussariṃ.</p>
<p><a class="sc" id="10"></a><a class="ms" id="p_20Ap1_6224"></a><a class="msdiv" id="msdiv36"></a>Mahāvāto vuṭṭhahitvā,<br>
sañcālesi vanaṃ tadā;<br>
Ākāso abhinādittha,<br>
asaniyā phalantiyā.</p>
<p><a class="sc" id="11"></a><a class="ms" id="p_20Ap1_6225"></a><a class="msdiv" id="msdiv37"></a>Tato me asanīpāto,<br>
matthake nipatī tadā;<br>
Sohaṃ nisinnako santo,<br>
tattha kālaṅkato ahuṃ.</p>
<p><a class="sc" id="12"></a><a class="ms" id="p_20Ap1_6226"></a><a class="msdiv" id="msdiv38"></a>Puññakammena saṃyutto,<br>
tusitaṃ upapajjahaṃ;<br>
Kaḷevaraṃ me patitaṃ,<br>
devaloke ramiṃ ahaṃ.</p>
<p><a class="sc" id="13"></a><a class="ms" id="p_20Ap1_6227"></a><a class="msdiv" id="msdiv39"></a>Chaḷa­sīti­sahas­sāni,<br>
nāriyo samalaṅkatā;<br>
<span class="var" title="sāyapātaṃ (bj, pts1, c1)" id="note1499">Sāyaṃ pātaṃ</span> upaṭṭhanti,<br>
bhi­sadānas­sidaṃ phalaṃ.</p>
<p><a class="sc" id="14"></a><a class="ms" id="p_20Ap1_6228"></a><a class="msdiv" id="msdiv40"></a>­Manus­sa­yoni­māgan­tvā,<br>
sukhito homahaṃ sadā;<br>
Bhoge me ūnatā natthi,<br>
bhi­sadānas­sidaṃ phalaṃ.</p>
<p><a class="sc" id="15"></a><a class="ms" id="p_20Ap1_6229"></a><a class="msdiv" id="msdiv41"></a>Anukampitako tena,<br>
devadevena tādinā;<br>
Sabbāsavā parikkhīṇā,<br>
natthi dāni punabbhavo.</p>
<p><a class="sc" id="16"></a><a class="ms" id="p_20Ap1_6230"></a><a class="msdiv" id="msdiv42"></a>Satasahassito kappe,<br>
yaṃ <span class="var" title="bhikkhaṃ (sabbattha)" id="note1500">bhisaṃ</span> adadiṃ tadā;<br>
Duggatiṃ nābhijānāmi,<br>
bhi­sadānas­sidaṃ phalaṃ.</p>
<p><a class="sc" id="17"></a><a class="ms" id="p_20Ap1_6231"></a><a class="msdiv" id="msdiv43"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="18"></a><a class="ms" id="p_20Ap1_6232"></a><a class="msdiv" id="msdiv44"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="19"></a><a class="ms" id="p_20Ap1_6233"></a><a class="msdiv" id="msdiv45"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="20"></a><a class="ms" id="p_20Ap1_6234"></a>Itthaṃ sudaṃ āyasmā bhisadāyako thero imā gāthāyo abhāsitthāti.</p>
<p class="endsutta"><a class="sc" id="21"></a><a class="ms" id="p_20Ap1_6235"></a>Bhisa­dāyakat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
