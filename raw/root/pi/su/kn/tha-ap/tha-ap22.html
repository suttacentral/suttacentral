<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap22">
<article>
<div class="hgroup">
<p class="division">Therāpadāna</p>
<p>Sīhā­saniya­vagga</p>
<h1>10. Sumaṅga­lat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_837"></a><a class="msdiv" id="msdiv124"></a>“Āhutiṃ yiṭṭhukāmohaṃ,<br>
paṭiyādetvāna bhojanaṃ;<br>
Brāhmaṇe paṭimānento,<br>
visāle māḷake ṭhito.</p>
<p><a class="sc" id="2"></a><a class="ms" id="p_20Ap1_838"></a><a class="msdiv" id="msdiv125"></a>Athaddasāsiṃ sambuddhaṃ,<br>
piyadassiṃ mahāyasaṃ;<br>
Sabba­loka­vi­netā­raṃ,<br>
sayambhuṃ aggapuggalaṃ.</p>
<p><a class="sc" id="3"></a><a class="ms" id="p_20Ap1_839"></a><a class="msdiv" id="msdiv126"></a>Bhagavantaṃ jutimantaṃ,<br>
sāvakehi purakkhataṃ;<br>
Ādiccamiva rocantaṃ,<br>
rathiyaṃ paṭipannakaṃ.</p>
<p><a class="sc" id="4"></a><a class="ms" id="p_20Ap1_840"></a><a class="msdiv" id="msdiv127"></a>Añjaliṃ paggahetvāna,<br>
sakaṃ cittaṃ pasādayiṃ;<br>
Manasāva nimantesiṃ,<br>
‘āgacchatu mahāmuni’.</p>
<p><a class="sc" id="5"></a><a class="ms" id="p_20Ap1_841"></a><a class="msdiv" id="msdiv128"></a>Mama saṅ­kappa­maññāya,<br>
satthā loke anuttaro;<br>
Khīṇā­sava­sahas­sehi,<br>
mama dvāraṃ upāgami.</p>
<p><a class="sc" id="6"></a><a class="ms" id="p_20Ap1_842"></a><a class="msdiv" id="msdiv129"></a>Namo te purisājañña,<br>
namo te purisuttama;<br>
Pāsādaṃ abhirūhitvā,<br>
sīhāsane <span class="var" title="nisīda tvaṃ (bj, pts1) | nisīdatu (s2, s3)" id="note225">nisīdataṃ</span>.</p>
<p><a class="sc" id="7"></a><a class="ms" id="p_20Ap1_843"></a><a class="msdiv" id="msdiv130"></a>Danto dantaparivāro,<br>
tiṇṇo tārayataṃ varo;<br>
Pāsādaṃ abhirūhitvā,<br>
nisīdi pavarāsane.</p>
<p><a class="sc" id="8"></a><a class="ms" id="p_20Ap1_844"></a><a class="msdiv" id="msdiv131"></a>Yaṃ me atthi sake gehe,<br>
āmisaṃ paccupaṭṭhitaṃ;<br>
Tāhaṃ buddhassa pādāsiṃ,<br>
pasanno sehi pāṇibhi.</p>
<p><a class="sc" id="9"></a><a class="ms" id="p_20Ap1_845"></a><a class="msdiv" id="msdiv132"></a>Pasannacitto sumano,<br>
vedajāto katañjalī;<br>
Buddhaseṭṭhaṃ namassāmi,<br>
aho buddhas­suḷāratā.</p>
<p><a class="sc" id="10"></a><a class="pts" id="pts1.66"></a><a class="ms" id="p_20Ap1_846"></a><a class="msdiv" id="msdiv133"></a>Aṭṭhannaṃ payirūpāsataṃ,<br>
bhuñjaṃ khīṇāsavā bahū;<br>
Tuyheveso ānubhāvo,<br>
saraṇaṃ taṃ upemahaṃ.</p>
<p><a class="sc" id="11"></a><a class="ms" id="p_20Ap1_847"></a><a class="msdiv" id="msdiv134"></a>Piyadassī ca bhagavā,<br>
lokajeṭṭho narāsabho;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class="sc" id="12"></a><a class="ms" id="p_20Ap1_848"></a><a class="msdiv" id="msdiv135"></a>‘Yo so saṃghaṃ abhojesi,<br>
ujubhūtaṃ samāhitaṃ;<br>
Tathāgatañca sambuddhaṃ,<br>
suṇātha mama bhāsato.</p>
<p><a class="sc" id="13"></a><a class="ms" id="p_20Ap1_849"></a><a class="msdiv" id="msdiv136"></a>Satta­vīsa­tik­khat­tuṃ so,<br>
devarajjaṃ karissati;<br>
Saka­kammā­bhirad­dho so,<br>
devaloke ramissati.</p>
<p><a class="sc" id="14"></a><a class="ms" id="p_20Ap1_850"></a><a class="msdiv" id="msdiv137"></a><span class="var" title="dasañ­caṭṭhak­khat­tuṃ (bj) | dasa ca aṭṭhakkhattuṃ (s2, s3) | dasañ­caṭṭhañ­cak­khat­tuṃ (pts1)" id="note226">Dasa aṭṭha cakkhattuṃ</span> so,<br>
cakkavattī bhavissati;<br>
Pathabyā rajjaṃ pañcasataṃ,<br>
vasudhaṃ āvasissati’.</p>
<p><a class="sc" id="15"></a><a class="ms" id="p_20Ap1_851"></a><a class="msdiv" id="msdiv138"></a>Arañña­va­namog­gayha,<br>
kānanaṃ byagghasevitaṃ;<br>
Padhānaṃ padahitvāna,<br>
kilesā jhāpitā mayā.</p>
<p><a class="sc" id="16"></a><a class="ms" id="p_20Ap1_852"></a><a class="msdiv" id="msdiv139"></a>Aṭṭhārase kappasate,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhatta­dā­nassi­daṃ phalaṃ.</p>
<p><a class="sc" id="17"></a><a class="ms" id="p_20Ap1_853"></a><a class="msdiv" id="msdiv140"></a>Paṭisambhidā catasso,<br>
Vimokkhāpi ca aṭṭhime;<br>
Chaḷabhiññā sacchikatā,<br>
Kataṃ buddhassa sāsanaṃ”. (803)</p>
</blockquote>
<p><a class="sc" id="18"></a><a class="ms" id="p_20Ap1_854"></a>Itthaṃ sudaṃ āyasmā sumaṅgalo thero imā gāthāyo abhāsitthāti.</p>
<p class="endsutta"><a class="sc" id="19"></a><a class="ms" id="p_20Ap1_855"></a>Sumaṅga­lat­theras­sāpadā­naṃ dasamaṃ.</p>
<p class="endsection summary"><a class="sc" id="20"></a><a class="ms" id="p_20Ap1_856"></a>Tassuddānaṃ</p>
<blockquote class="uddanagatha">
<p><a class="sc" id="21"></a><a class="ms" id="p_20Ap1_857"></a>Sīhāsanī ekathambhī,<br>
nando ca cūḷapanthako;<br>
Pilindarāhulo ceva,<br>
vaṅganto raṭṭhapālako.</p>
<p><a class="sc" id="22"></a><a class="ms" id="p_20Ap1_858"></a>Sopāko maṅgalo ceva,<br>
daseva dutiye vagge;<br>
Satañca aṭṭhatiṃsa ca,<br>
gāthā cettha pakāsitā.</p>
</blockquote>
<p class="endsection"><a class="sc" id="23"></a><a class="ms" id="p_20Ap1_859"></a><span class="var" title="sīhā­sanadā­ya­ka­vaggo (bj) | sīhāsanivaggo (pts1)" id="note227">Sīhā­saniya­vaggo</span> dutiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
