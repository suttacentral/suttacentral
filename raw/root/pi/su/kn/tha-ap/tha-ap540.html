<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap540">
<article>
<div class="hgroup">
<p class="division">Therāpadāna</p>
<p>Kaccāyanavagga</p>
<h1><span class="var" title="uru­velakas­sapat­the­rāpadā­naṃ (bj, s2, s3, pts1)" id="note1726">8 Uru­veḷakas­sapat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts2.481"></a><a class="ms" id="p_20Ap1_7212"></a><a class="msdiv" id="msdiv251"></a>“Padumuttaro nāma jino,<br>
sabbalokavidū muni;<br>
Ito satasahassamhi,<br>
kappe uppajji cakkhumā.</p>
<p><a class="sc" id="2"></a><a class="ms" id="p_20Ap1_7213"></a><a class="msdiv" id="msdiv252"></a>Ovādako viññāpako,<br>
tārako sabbapāṇinaṃ;<br>
Desanākusalo buddho,<br>
tāresi janataṃ bahuṃ.</p>
<p><a class="sc" id="3"></a><a class="ms" id="p_20Ap1_7214"></a><a class="msdiv" id="msdiv253"></a>Anukampako kāruṇiko,<br>
hitesī sabbapāṇinaṃ;<br>
Sampatte titthiye sabbe,<br>
pañcasīle patiṭṭhapi.</p>
<p><a class="sc" id="4"></a><a class="ms" id="p_20Ap1_7215"></a><a class="msdiv" id="msdiv254"></a>Evaṃ nirākulaṃ āsi,<br>
suññataṃ titthiyehi ca;<br>
Vicittaṃ arahantehi,<br>
vasībhūtehi tādibhi.</p>
<p><a class="sc" id="5"></a><a class="ms" id="p_20Ap1_7216"></a><a class="msdiv" id="msdiv255"></a>Rata­nānaṭ­ṭha­paññā­saṃ,<br>
uggato so mahāmuni;<br>
Kañ­canag­ghi­yasaṅkāso,<br>
bāt­tiṃ­sa­va­ra­lak­khaṇo.</p>
<p><a class="sc" id="6"></a><a class="ms" id="p_20Ap1_7217"></a><a class="msdiv" id="msdiv256"></a>Vassa­sata­sahas­sāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class="sc" id="7"></a><a class="ms" id="p_20Ap1_7218"></a><a class="msdiv" id="msdiv257"></a>Tadāhaṃ haṃsavatiyā,<br>
brāhmaṇo sādhusammato;<br>
Upecca lokapajjotaṃ,<br>
assosiṃ dhammadesanaṃ.</p>
<p><a class="sc" id="8"></a><a class="ms" id="p_20Ap1_7219"></a><a class="msdiv" id="msdiv258"></a>Tadā mahāparisatiṃ,<br>
mahā­parisa­sāvakaṃ;<br>
Ṭhapentaṃ etadaggamhi,<br>
sutvāna mudito ahaṃ.</p>
<p><a class="sc" id="9"></a><a class="ms" id="p_20Ap1_7220"></a><a class="msdiv" id="msdiv259"></a>Mahatā parivārena,<br>
nimantetvā mahājinaṃ;<br>
Brāhmaṇānaṃ sahassena,<br>
sahadāna­madāsa­haṃ.</p>
<p><a class="sc" id="10"></a><a class="ms" id="p_20Ap1_7221"></a><a class="msdiv" id="msdiv260"></a>Mahādānaṃ daditvāna,<br>
abhivādiya nāyakaṃ;<br>
Ekamantaṃ ṭhito haṭṭho,<br>
idaṃ vacanamabraviṃ.</p>
<p><a class="sc" id="11"></a><a class="ms" id="p_20Ap1_7222"></a><a class="msdiv" id="msdiv261"></a>‘Tayi saddhāya me vīra,<br>
adhikāraguṇena ca;<br>
Parisā mahatī hotu,<br>
nibbattassa tahiṃ tahiṃ’.</p>
<p><a class="sc" id="12"></a><a class="ms" id="p_20Ap1_7223"></a><a class="msdiv" id="msdiv262"></a>Tadā avoca parisaṃ,<br>
gaja­gajji­ta­sus­saro;<br>
Karavīkaruto satthā,<br>
‘etaṃ passatha brāhmaṇaṃ.</p>
<p><a class="sc" id="13"></a><a class="ms" id="p_20Ap1_7224"></a><a class="msdiv" id="msdiv263"></a>Hemavaṇṇaṃ mahābāhuṃ,<br>
kamalā­nana­locanaṃ;<br>
Udaggatanujaṃ haṭṭhaṃ,<br>
saddhavantaṃ guṇe mama.</p>
<p><a class="sc" id="14"></a><a class="ms" id="p_20Ap1_7225"></a><a class="msdiv" id="msdiv264"></a>Esa <span class="var" title="patthayi taṃ ṭhānaṃ (s2, s3)" id="note1727">patthayate ṭhānaṃ</span>,<br>
sīhaghosassa bhikkhuno;<br>
Anāgatamhi addhāne,<br>
lacchase taṃ manorathaṃ.</p>
<p><a class="sc" id="15"></a><a class="ms" id="p_20Ap1_7226"></a><a class="msdiv" id="msdiv265"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
satthā loke bhavissati.</p>
<p><a class="sc" id="16"></a><a class="pts" id="pts2.482"></a><a class="ms" id="p_20Ap1_7227"></a><a class="msdiv" id="msdiv266"></a>Tassa dhammesu dāyādo,<br>
oraso dhammanimmito;<br>
Kassapo nāma gottena,<br>
hessati satthu sāvako’.</p>
<p><a class="sc" id="17"></a><a class="ms" id="p_20Ap1_7228"></a><a class="msdiv" id="msdiv267"></a>Ito dvenavute kappe,<br>
ahu satthā anuttaro;<br>
Anūpamo asadiso,<br>
phusso lokagganāyako.</p>
<p><a class="sc" id="18"></a><a class="ms" id="p_20Ap1_7229"></a><a class="msdiv" id="msdiv268"></a>So ca sabbaṃ tamaṃ hantvā,<br>
vijaṭetvā mahājaṭaṃ;<br>
Vassate amataṃ vuṭṭhiṃ,<br>
tappayanto sadevakaṃ.</p>
<p><a class="sc" id="19"></a><a class="ms" id="p_20Ap1_7230"></a><a class="msdiv" id="msdiv269"></a>Tadā hi bārāṇasiyaṃ,<br>
rājā paccā ahumhase;<br>
Bhātaromha tayo sabbe,<br>
saṃvisaṭṭhāva rājino.</p>
<p><a class="sc" id="20"></a><a class="ms" id="p_20Ap1_7231"></a><a class="msdiv" id="msdiv270"></a>Vīraṅgarūpā balino,<br>
saṅgāme aparājitā;<br>
Tadā <span class="var" title="kuppati paccanto (mr)" id="note1728">kupitapaccanto</span>,<br>
amhe āha mahīpati.</p>
<p><a class="sc" id="21"></a><a class="ms" id="p_20Ap1_7232"></a><a class="msdiv" id="msdiv271"></a>‘Etha gantvāna paccantaṃ,<br>
sodhetvā aṭṭavībalaṃ;<br>
Khemaṃ vijiritaṃ katvā,<br>
puna dethāti bhāsatha’.</p>
<p><a class="sc" id="22"></a><a class="ms" id="p_20Ap1_7233"></a><a class="msdiv" id="msdiv272"></a>Tato mayaṃ avocumha,<br>
yadi deyyāsi nāyakaṃ;<br>
Upaṭṭhānāya amhākaṃ,<br>
sādhayissāma vo tato.</p>
<p><a class="sc" id="23"></a><a class="ms" id="p_20Ap1_7234"></a><a class="msdiv" id="msdiv273"></a>Tato mayaṃ laddhavarā,<br>
bhūmipālena pesitā;<br>
­Nikkhit­ta­satthaṃ paccantaṃ,<br>
katvā punarupacca taṃ.</p>
<p><a class="sc" id="24"></a><a class="ms" id="p_20Ap1_7235"></a><a class="msdiv" id="msdiv274"></a>Yācitvā sat­thu­paṭṭhā­naṃ,<br>
rājānaṃ lokanāyakaṃ;<br>
Munivīraṃ labhitvāna,<br>
yāvajīvaṃ yajimha taṃ.</p>
<p><a class="sc" id="25"></a><a class="ms" id="p_20Ap1_7236"></a><a class="msdiv" id="msdiv275"></a>Mahagghāni ca vatthāni,<br>
paṇītāni rasāni ca;<br>
Senāsanāni rammāni,<br>
bhesajjāni hitāni ca.</p>
<p><a class="sc" id="26"></a><a class="ms" id="p_20Ap1_7237"></a><a class="msdiv" id="msdiv276"></a>Datvā <span class="var" title="sasaṃghassa mune (bj) | sasaṅghassa muṇe (pts1)" id="note1729">sasaṃghamunino</span>,<br>
­dham­me­nup­pādi­tāni no;<br>
Sīlavanto kāruṇikā,<br>
bhāva­nā­yuttamā­nasā.</p>
<p><a class="sc" id="27"></a><a class="ms" id="p_20Ap1_7238"></a><a class="msdiv" id="msdiv277"></a>Saddhā paricaritvāna,<br>
mettacittena nāyakaṃ;<br>
Nibbute tamhi lokagge,<br>
pūjaṃ katvā yathābalaṃ.</p>
<p><a class="sc" id="28"></a><a class="ms" id="p_20Ap1_7239"></a><a class="msdiv" id="msdiv278"></a><span class="var" title="tāvatiṃsaṃ (s2, s3)" id="note1730">Tato cutā santusitaṃ</span>,<br>
gatā tattha mahāsukhaṃ;<br>
Anubhūtā mayaṃ sabbe,<br>
buddha­pū­jāyi­daṃ phalaṃ.</p>
<p><a class="sc" id="29"></a><a class="pts" id="pts2.483"></a><a class="ms" id="p_20Ap1_7240"></a><a class="msdiv" id="msdiv279"></a>Māyākāro <span class="var" title="yathā laddho (s2, s3, pts1)" id="note1731">yathā raṅge</span>,<br>
dassesi vikatiṃ bahuṃ;<br>
Tathā bhave <span class="var" title="bhavantohaṃ (s2, s3, pts1) | gamentohaṃ (mr)" id="note1732">bhamantohaṃ</span>,<br>
videhādhipatī ahuṃ.</p>
<p><a class="sc" id="30"></a><a class="ms" id="p_20Ap1_7241"></a><a class="msdiv" id="msdiv280"></a>Guṇāceḷassa vākyena,<br>
micchā­diṭṭhi­ga­tāsayo;<br>
Narakaṃ maggamārūḷho,<br>
rucāya mama dhītuyā.</p>
<p><a class="sc" id="31"></a><a class="ms" id="p_20Ap1_7242"></a><a class="msdiv" id="msdiv281"></a>Ovādaṃ nādiyitvāna,<br>
brahmunā nāradenahaṃ;<br>
Bahudhā saṃsito santo,<br>
diṭṭhiṃ hitvāna pāpikaṃ.</p>
<p><a class="sc" id="32"></a><a class="ms" id="p_20Ap1_7243"></a><a class="msdiv" id="msdiv282"></a>Pūrayitvā visesena,<br>
dasa kamma­pathā­nihaṃ;<br>
Hitvāna dehamagamiṃ,<br>
saggaṃ sabhavanaṃ yathā.</p>
<p><a class="sc" id="33"></a><a class="ms" id="p_20Ap1_7244"></a><a class="msdiv" id="msdiv283"></a>Pacchime bhave sampatte,<br>
brahmabandhu ahosahaṃ;<br>
Bārāṇasiyaṃ phītāyaṃ,<br>
jāto vippamahākule.</p>
<p><a class="sc" id="34"></a><a class="ms" id="p_20Ap1_7245"></a><a class="msdiv" id="msdiv284"></a>Maccub­yādhi­jarā bhīto,<br>
<span class="var" title="jahitvāna mahādhanaṃ (bj) | hivāna ca mahādhanaṃ (pts1)" id="note1733">ogāhetvā mahāvanaṃ</span>;<br>
Nibbānaṃ padamesanto,<br>
jaṭilesu paribbajiṃ.</p>
<p><a class="sc" id="35"></a><a class="ms" id="p_20Ap1_7246"></a><a class="msdiv" id="msdiv285"></a>Tadā dve bhātaro mayhaṃ,<br>
pabbajiṃsu mayā saha;<br>
<span class="var" title="uruvelāya (s2, s3)" id="note1734">Uruvelāyaṃ</span> māpetvā,<br>
assamaṃ nivasiṃ ahaṃ.</p>
<p><a class="sc" id="36"></a><a class="ms" id="p_20Ap1_7247"></a><a class="msdiv" id="msdiv286"></a>Kassapo nāma gottena,<br>
<span class="var" title="uru­vela­nivāsiko (bj) | uruvelāya nīvasiṃ (s2, s3) | uru­velā­nivāsitā (pts1)" id="note1735">uru­veḷa­nivāsiko</span>;<br>
Tato me āsi paññatti,<br>
uruveḷakassapo iti.</p>
<p><a class="sc" id="37"></a><a class="ms" id="p_20Ap1_7248"></a><a class="msdiv" id="msdiv287"></a>Nadīsakāse bhātā me,<br>
­nadīkas­sapa­sav­hayo;<br>
Āsī sakāsanāmena,<br>
gayāyaṃ gayākassapo.</p>
<p><a class="sc" id="38"></a><a class="ms" id="p_20Ap1_7249"></a><a class="msdiv" id="msdiv288"></a>Dve satāni kaniṭṭhassa,<br>
tīṇi majjhassa bhātuno;<br>
Mama pañca satānūnā,<br>
sissā sabbe mamānugā.</p>
<p><a class="sc" id="39"></a><a class="ms" id="p_20Ap1_7250"></a><a class="msdiv" id="msdiv289"></a>Tadā upecca maṃ buddho,<br>
<span class="var" title="katvā nānāvidhāni me (bj, pts1)" id="note1736">katvāna vividhāni me</span>;<br>
Pāṭihīrāni lokaggo,<br>
vinesi narasārathi.</p>
<p><a class="sc" id="40"></a><a class="ms" id="p_20Ap1_7251"></a><a class="msdiv" id="msdiv290"></a>Sahas­sa­pari­vārena,<br>
ahosiṃ ehibhikkhuko;<br>
Teheva saha sabbehi,<br>
arahat­ta­ma­pāpuṇiṃ.</p>
<p><a class="sc" id="41"></a><a class="pts" id="pts2.484"></a><a class="ms" id="p_20Ap1_7252"></a><a class="msdiv" id="msdiv291"></a>Te cevaññe ca bahavo,<br>
sissā maṃ parivārayuṃ;<br>
Sāsituñca samatthohaṃ,<br>
tato maṃ isisattamo.</p>
<p><a class="sc" id="42"></a><a class="ms" id="p_20Ap1_7253"></a><a class="msdiv" id="msdiv292"></a>Mahā­pari­sabhā­vas­miṃ,<br>
etadagge ṭhapesi maṃ;<br>
Aho buddhe kataṃ kāraṃ,<br>
saphalaṃ me ajāyatha.</p>
<p><a class="sc" id="43"></a><a class="ms" id="p_20Ap1_7254"></a><a class="msdiv" id="msdiv293"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="44"></a><a class="ms" id="p_20Ap1_7255"></a><a class="msdiv" id="msdiv294"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="45"></a><a class="ms" id="p_20Ap1_7256"></a><a class="msdiv" id="msdiv295"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="46"></a><a class="ms" id="p_20Ap1_7257"></a>Itthaṃ sudaṃ āyasmā <span class="var" title="uruvelakassapo (bj, s2, s3, pts1)" id="note1737">uruveḷakassapo</span> thero imā gāthāyo abhāsitthāti.</p>
<p class="endsutta"><a class="sc" id="47"></a><a class="ms" id="p_20Ap1_7258"></a>Uru­veḷakas­sapat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
