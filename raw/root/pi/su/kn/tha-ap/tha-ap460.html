<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap460">
<article>
<div class="hgroup">
<p class="division">Therāpadāna</p>
<p>Jagati­dāyaka­vagga</p>
<h1>8. Jāti­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5941"></a><a class="msdiv" id="msdiv49"></a>“Parinibbute bhagavati,<br>
padumuttare mahāyase;<br>
<span class="var" title="puppha­caṅko­ṭake gahetvā (s2, s3) | pupphaṃ caṅgoṭake katvā (pts1)" id="note1441">Pup­phavaṭaṃ­sake katvā</span>,<br>
sarīra­ma­bhiro­payiṃ.</p>
<p><a class="sc" id="2"></a><a class="ms" id="p_20Ap1_5942"></a><a class="msdiv" id="msdiv50"></a>Tattha cittaṃ pasādetvā,<br>
nimmānaṃ agamāsahaṃ;<br>
Devalokagato santo,<br>
puññakammaṃ sarāmahaṃ.</p>
<p><a class="sc" id="3"></a><a class="pts" id="pts2.406"></a><a class="ms" id="p_20Ap1_5943"></a><a class="msdiv" id="msdiv51"></a>Ambarā pupphavasso me,<br>
sabbakālaṃ pavassati;<br>
Saṃsarāmi manusse <span class="var" title="ve (s2, s3)" id="note1442">ce</span>,<br>
rājā homi mahāyaso.</p>
<p><a class="sc" id="4"></a><a class="ms" id="p_20Ap1_5944"></a><a class="msdiv" id="msdiv52"></a>Tahiṃ kusumavasso me,<br>
abhivassati sabbadā;<br>
<span class="var" title="kāyesu (s2, s3) | tāyeva (pts1)" id="note1443">Tasseva</span> pupphapūjāya,<br>
vāhasā sabbadassino.</p>
<p><a class="sc" id="5"></a><a class="ms" id="p_20Ap1_5945"></a><a class="msdiv" id="msdiv53"></a>Ayaṃ pacchimako mayhaṃ,<br>
carimo vattate bhavo;<br>
Ajjāpi pupphavasso me,<br>
abhivassati sabbadā.</p>
<p><a class="sc" id="6"></a><a class="ms" id="p_20Ap1_5946"></a><a class="msdiv" id="msdiv54"></a>Satasahassito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
dehapūjāyidaṃ phalaṃ.</p>
<p><a class="sc" id="7"></a><a class="ms" id="p_20Ap1_5947"></a><a class="msdiv" id="msdiv55"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="8"></a><a class="ms" id="p_20Ap1_5948"></a><a class="msdiv" id="msdiv56"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap1_5949"></a><a class="msdiv" id="msdiv57"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_5950"></a>Itthaṃ sudaṃ āyasmā jātipupphiyo thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_5951"></a>Jāti­pupphi­yat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
