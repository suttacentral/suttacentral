<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap242">
<article>
<div class="hgroup">
<p class="division">Therāpadāna</p>
<p>Udakāsanavagga</p>
<h1>10. Vāsi­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3026"></a><a class="msdiv" id="msdiv36"></a>“Kammārohaṃ pure āsiṃ,<br>
tivarāyaṃ puruttame;<br>
Ekā vāsi mayā dinnā,<br>
<span class="var" title="sayambhumhi'parājite (?)" id="note763">sayambhuṃ aparājitaṃ</span>.</p>
<p><a class="sc" id="2"></a><a class="ms" id="p_20Ap1_3027"></a><a class="msdiv" id="msdiv37"></a>Catunnavutito kappe,<br>
yaṃ vāsimadadiṃ tadā;<br>
Duggatiṃ nābhijānāmi,<br>
vāsidānassidaṃ phalaṃ.</p>
<p><a class="sc" id="3"></a><a class="ms" id="p_20Ap1_3028"></a><a class="msdiv" id="msdiv38"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2457)</p>
</blockquote>
<p><a class="sc" id="4"></a><a class="ms" id="p_20Ap1_3029"></a>Itthaṃ sudaṃ āyasmā vāsidāyako thero imā gāthāyo abhāsitthāti.</p>
<p class="endsutta"><a class="sc" id="5"></a><a class="ms" id="p_20Ap1_3030"></a>Vāsi­dāyakat­theras­sāpadā­naṃ dasamaṃ.</p>
<p class="endsection"><a class="sc" id="6"></a><a class="ms" id="p_20Ap1_3031"></a><span class="var" title="uda­kāsana­dāyi­vaggo (s2, s3, pts1)" id="note764">Udakāsanavaggo</span> catuvīsatimo.</p>
<p class="endsection summary"><a class="sc" id="7"></a><a class="ms" id="p_20Ap1_3032"></a>Tassuddānaṃ</p>
<blockquote class="uddanagatha">
<p><a class="sc" id="8"></a><a class="pts" id="pts1.222"></a><a class="ms" id="p_20Ap1_3033"></a>Udakāsa­na­bhāja­naṃ,<br>
sālapupphī kilañjako;<br>
Vedikā vaṇṇakāro ca,<br>
piyā­laam­bayāgado;<br>
Jagatī vāsidātā ca,<br>
gāthā tiṃsa ca aṭṭha ca.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
