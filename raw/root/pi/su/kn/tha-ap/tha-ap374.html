<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap374">
<article>
<div class="hgroup">
<p class="division">Therāpadāna</p>
<p>Bodhi­vanda­na­vagga</p>
<h1>2. Pāṭali­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4103"></a><a class="msdiv" id="msdiv6"></a>“Vipassī nāma bhagavā,<br>
sayambhū aggapuggalo;<br>
Purakkhato sasissehi,<br>
pāvisi bandhumaṃ jino.</p>
<p><a class="sc" id="2"></a><a class="ms" id="p_20Ap1_4104"></a><a class="msdiv" id="msdiv7"></a>Tīṇi pāṭalipupphāni,<br>
ucchaṅge ṭhapitāni me;<br>
Sīsaṃ nhāyitukāmova,<br>
nadītitthaṃ agacchahaṃ.</p>
<p><a class="sc" id="3"></a><a class="ms" id="p_20Ap1_4105"></a><a class="msdiv" id="msdiv8"></a>Nikkhamma bandhumatiyā,<br>
addasaṃ lokanāyakaṃ;<br>
Indīvaraṃva jalitaṃ,<br>
ādittaṃva hutāsanaṃ.</p>
<p><a class="sc" id="4"></a><a class="ms" id="p_20Ap1_4106"></a><a class="msdiv" id="msdiv9"></a>Byag­ghūsa­bhaṃva pavaraṃ,<br>
abhijātaṃva kesariṃ;<br>
Gacchantaṃ samaṇānaggaṃ,<br>
­bhik­khu­saṃgha­pu­rak­kha­taṃ.</p>
<p><a class="sc" id="5"></a><a class="ms" id="p_20Ap1_4107"></a><a class="msdiv" id="msdiv10"></a>Tasmiṃ <span class="var" title="samaṇe (mr)" id="note1002">pasanno</span> sugate,<br>
kile­samala­dho­vane;<br>
Gahetvā tīṇi pupphāni,<br>
buddhaseṭṭhaṃ apūjayiṃ.</p>
<p><a class="sc" id="6"></a><a class="ms" id="p_20Ap1_4108"></a><a class="msdiv" id="msdiv11"></a>Ekanavutito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="7"></a><a class="ms" id="p_20Ap1_4109"></a><a class="msdiv" id="msdiv12"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_4110"></a>Itthaṃ sudaṃ āyasmā pāṭalipupphiyo thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_4111"></a>Pāṭali­pupphi­yat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
