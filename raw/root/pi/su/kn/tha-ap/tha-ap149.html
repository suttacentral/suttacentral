<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap149">
<article>
<div class="hgroup">
<p class="division">Therāpadāna</p>
<p>Chattavagga</p>
<h1>7. Magga­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2321"></a><a class="msdiv" id="msdiv32"></a>“Uttaritvāna nadikaṃ,<br>
vanaṃ gacchati cakkhumā;<br>
Tamaddasāsiṃ sambuddhaṃ,<br>
siddhatthaṃ varalakkhaṇaṃ.</p>
<p><a class="sc" id="2"></a><a class="ms" id="p_20Ap1_2322"></a><a class="msdiv" id="msdiv33"></a><span class="var" title="kuddāla (bj, s2, s3, pts1)" id="note622">Kudāla</span> piṭakamādāya,<br>
samaṃ katvāna taṃ pathaṃ;<br>
Satthāraṃ abhivādetvā,<br>
sakaṃ cittaṃ pasādayiṃ.</p>
<p><a class="sc" id="3"></a><a class="ms" id="p_20Ap1_2323"></a><a class="msdiv" id="msdiv34"></a>Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
magga­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_2324"></a><a class="msdiv" id="msdiv35"></a>Satta­paññā­sa­kappamhi,<br>
eko āsiṃ janādhipo;<br>
Nāmena suppabuddhoti,<br>
nāyako so narissaro.</p>
<p><a class="sc" id="5"></a><a class="ms" id="p_20Ap1_2325"></a><a class="msdiv" id="msdiv36"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2326"></a>Itthaṃ sudaṃ āyasmā maggadāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2327"></a>Magga­dāyakat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
