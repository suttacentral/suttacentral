<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap430">
<article>
<div class="hgroup">
<p class="division">Therāpadāna</p>
<p>Sakiṃ­sam­majja­ka­vagga</p>
<h1>8. Sucinti­tat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5590"></a><a class="msdiv" id="msdiv107"></a>“Nagare haṃsavatiyā,<br>
ahosiṃ kassako tadā;<br>
Kasikammena jīvāmi,<br>
tena posemi dārake.</p>
<p><a class="sc" id="2"></a><a class="pts" id="pts2.386"></a><a class="ms" id="p_20Ap1_5591"></a><a class="msdiv" id="msdiv108"></a>Susampannaṃ tadā khettaṃ,<br>
Dhaññaṃ me <span class="var" title="phalitaṃ (bj, pts1)" id="note1370">phalinaṃ</span> ahu;<br>
Pākakāle ca sampatte,<br>
Evaṃ cintesahaṃ tadā.</p>
<p><a class="sc" id="3"></a><a class="ms" id="p_20Ap1_5592"></a><a class="msdiv" id="msdiv109"></a>Nacchannaṃ nappatirūpaṃ,<br>
jānantassa guṇāguṇaṃ;<br>
Yohaṃ saṃghe adatvāna,<br>
aggaṃ <span class="var" title="bhuñ­jey­yamattanā (s2, s3) | bhuñjeyyamaṃ tadā (pts1)" id="note1371">bhuñjeyya ce tadā</span>.</p>
<p><a class="sc" id="4"></a><a class="ms" id="p_20Ap1_5593"></a><a class="msdiv" id="msdiv110"></a>Ayaṃ buddho asamasamo,<br>
dvattiṃ­sa­vara­lak­khaṇo;<br>
Tato pabhāvito saṃgho,<br>
puññakkhetto anuttaro.</p>
<p><a class="sc" id="5"></a><a class="ms" id="p_20Ap1_5594"></a><a class="msdiv" id="msdiv111"></a>Tattha dassāmahaṃ dānaṃ,<br>
navasassaṃ pure pure;<br>
Evāhaṃ cintayitvāna,<br>
haṭṭho <span class="var" title="pītika ... (s2, s3)" id="note1372">pīṇitamānaso</span>.</p>
<p><a class="sc" id="6"></a><a class="ms" id="p_20Ap1_5595"></a><a class="msdiv" id="msdiv112"></a>Khettato dhaññamāhatvā,<br>
sambuddhaṃ upasaṅkamiṃ;<br>
Upasaṅkamma sambuddhaṃ,<br>
lokajeṭṭhaṃ narāsabhaṃ;<br>
Vanditvā satthuno pāde,<br>
idaṃ vacanamabraviṃ.</p>
<p><a class="sc" id="7"></a><a class="ms" id="p_20Ap1_5596"></a><a class="msdiv" id="msdiv113"></a>‘Navasassañca sampannaṃ,<br>
<span class="var" title="āyogo pi (bj) | idha hosi (s2, s3) | āyāgo pi (pts1)" id="note1373">āyāgosi</span> ca tvaṃ mune;<br>
Anukam­pa­mu­pādāya,<br>
adhivāsehi cakkhuma’.</p>
<p><a class="sc" id="8"></a><a class="ms" id="p_20Ap1_5597"></a><a class="msdiv" id="msdiv114"></a>Padumuttaro lokavidū,<br>
āhutīnaṃ paṭiggaho;<br>
Mama saṅ­kappa­maññāya,<br>
idaṃ vacanamabravi.</p>
<p><a class="sc" id="9"></a><a class="ms" id="p_20Ap1_5598"></a><a class="msdiv" id="msdiv115"></a>‘Cattāro ca paṭipannā,<br>
cattāro ca phale ṭhitā;<br>
Esa saṃgho ujubhūto,<br>
paññā­sī­lasamā­hito;<br>
Yajantānaṃ manussānaṃ,<br>
puññapekkhāna pāṇinaṃ.</p>
<p><a class="sc" id="10"></a><a class="ms" id="p_20Ap1_5599"></a><a class="msdiv" id="msdiv116"></a>Karotopadhikaṃ puññaṃ,<br>
saṃghe dinnaṃ mahapphalaṃ;<br>
Tasmiṃ <span class="var" title="saṅghe (bj) | saṅghe ca (s2, s3, pts1)" id="note1374">saṃgheva</span> dātabbaṃ,<br>
tava sassaṃ tathetaraṃ.</p>
<p><a class="sc" id="11"></a><a class="ms" id="p_20Ap1_5600"></a><a class="msdiv" id="msdiv117"></a>Saṃghato uddisitvāna,<br>
bhikkhū netvāna saṃgharaṃ;<br>
Paṭiyattaṃ ghare santaṃ,<br>
­bhik­khu­saṃ­ghassa dehi tvaṃ’.</p>
<p><a class="sc" id="12"></a><a class="ms" id="p_20Ap1_5601"></a><a class="msdiv" id="msdiv118"></a>Saṃghato uddisitvāna,<br>
bhikkhū netvāna saṃgharaṃ;<br>
Yaṃ ghare paṭiyattaṃ me,<br>
­bhik­khu­saṃ­ghassadā­sahaṃ.</p>
<p><a class="sc" id="13"></a><a class="ms" id="p_20Ap1_5602"></a><a class="msdiv" id="msdiv119"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="14"></a><a class="ms" id="p_20Ap1_5603"></a><a class="msdiv" id="msdiv120"></a>Tattha me sukataṃ byamhaṃ,<br>
sovaṇṇaṃ sappabhassaraṃ;<br>
Saṭṭhi­yojana­mubbedhaṃ,<br>
tiṃsa­yoja­na­vittha­taṃ.</p>
</blockquote>
<p class="endsutta"><a class="sc" id="15"></a><a class="ms" id="p_20Ap1_5604"></a>Ekūnavīsatimaṃ bhāṇavāraṃ.</p>
<blockquote class="gatha">
<p><a class="sc" id="16"></a><a class="ms" id="p_20Ap1_5605"></a><a class="msdiv" id="msdiv121"></a>Ākiṇṇaṃ bhavanaṃ mayhaṃ,<br>
nārī­gaṇa­samā­kulaṃ;<br>
Tattha bhutvā pivitvā ca,<br>
vasāmi tidase ahaṃ.</p>
<p><a class="sc" id="17"></a><a class="ms" id="p_20Ap1_5606"></a><a class="msdiv" id="msdiv122"></a>Satānaṃ tīṇikkhattuñca,<br>
devaraj­ja­makāra­yiṃ;<br>
Satānaṃ pañcak­khat­tuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="18"></a><a class="pts" id="pts2.387"></a><a class="ms" id="p_20Ap1_5607"></a><a class="msdiv" id="msdiv123"></a>Bhavābhave saṃsaranto,<br>
labhāmi amitaṃ dhanaṃ;<br>
Bhoge me ūnatā natthi,<br>
nava­sassas­sidaṃ phalaṃ.</p>
<p><a class="sc" id="19"></a><a class="ms" id="p_20Ap1_5608"></a><a class="msdiv" id="msdiv124"></a>Hatthiyānaṃ assayānaṃ,<br>
sivikaṃ sandamānikaṃ;<br>
Labhāmi <span class="var" title="sabbametampi (mr)" id="note1375">sabbamevetaṃ</span>,<br>
nava­sassas­sidaṃ phalaṃ.</p>
<p><a class="sc" id="20"></a><a class="ms" id="p_20Ap1_5609"></a><a class="msdiv" id="msdiv125"></a>Navavatthaṃ navaphalaṃ,<br>
navagga­ra­sa­bhoja­naṃ;<br>
Labhāmi sabbamevetaṃ,<br>
nava­sassas­sidaṃ phalaṃ.</p>
<p><a class="sc" id="21"></a><a class="ms" id="p_20Ap1_5610"></a><a class="msdiv" id="msdiv126"></a>Koseyya­kamba­li­yāni,<br>
kho­ma­kappā­si­kāni ca;<br>
Labhāmi sabbamevetaṃ,<br>
nava­sassas­sidaṃ phalaṃ.</p>
<p><a class="sc" id="22"></a><a class="ms" id="p_20Ap1_5611"></a><a class="msdiv" id="msdiv127"></a>Dāsīgaṇaṃ dāsagaṇaṃ,<br>
nāriyo ca alaṅkatā;<br>
Labhāmi sabbamevetaṃ,<br>
nava­sassas­sidaṃ phalaṃ.</p>
<p><a class="sc" id="23"></a><a class="ms" id="p_20Ap1_5612"></a><a class="msdiv" id="msdiv128"></a>Na maṃ sītaṃ vā uṇhaṃ vā,<br>
pariḷāho na vijjati;<br>
Atho cetasikaṃ dukkhaṃ,<br>
hadaye me na vijjati.</p>
<p><a class="sc" id="24"></a><a class="ms" id="p_20Ap1_5613"></a><a class="msdiv" id="msdiv129"></a>Idaṃ khāda idaṃ bhuñja,<br>
imamhi sayane saya;<br>
Labhāmi sabbamevetaṃ,<br>
nava­sassas­sidaṃ phalaṃ.</p>
<p><a class="sc" id="25"></a><a class="ms" id="p_20Ap1_5614"></a><a class="msdiv" id="msdiv130"></a>Ayaṃ pacchimako dāni,<br>
carimo vattate bhavo;<br>
Ajjāpi deyyadhammo me,<br>
phalaṃ tosesi sabbadā.</p>
<p><a class="sc" id="26"></a><a class="ms" id="p_20Ap1_5615"></a><a class="msdiv" id="msdiv131"></a>Navasassaṃ daditvāna,<br>
saṃghe gaṇavaruttame;<br>
Aṭṭhānisaṃse anubhomi,<br>
kammā­nuc­chavike mama.</p>
<p><a class="sc" id="27"></a><a class="ms" id="p_20Ap1_5616"></a><a class="msdiv" id="msdiv132"></a>Vaṇṇavā yasavā homi,<br>
mahābhogo anītiko;<br>
<span class="var" title="mahesakkho (bj) | mahābhakkho (s2, s3, mr)" id="note1376">Mahāpakkho</span> sadā homi,<br>
abhejjapariso sadā.</p>
<p><a class="sc" id="28"></a><a class="ms" id="p_20Ap1_5617"></a><a class="msdiv" id="msdiv133"></a>Sabbe maṃ apacāyanti,<br>
ye keci pathavissitā;<br>
Deyyadhammā ca ye keci,<br>
pure pure labhāmahaṃ.</p>
<p><a class="sc" id="29"></a><a class="ms" id="p_20Ap1_5618"></a><a class="msdiv" id="msdiv134"></a>Bhik­khu­saṃ­ghassa vā majjhe,<br>
buddha­seṭṭhassa sammukhā;<br>
Sabbepi samatikkamma,<br>
denti mameva dāyakā.</p>
<p><a class="sc" id="30"></a><a class="ms" id="p_20Ap1_5619"></a><a class="msdiv" id="msdiv135"></a>Paṭhamaṃ navasassañhi,<br>
datvā saṃghe gaṇuttame;<br>
Imānisaṃse anubhomi,<br>
nava­sassas­sidaṃ phalaṃ.</p>
<p><a class="sc" id="31"></a><a class="ms" id="p_20Ap1_5620"></a><a class="msdiv" id="msdiv136"></a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
nava­sassas­sidaṃ phalaṃ.</p>
<p><a class="sc" id="32"></a><a class="ms" id="p_20Ap1_5621"></a><a class="msdiv" id="msdiv137"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="33"></a><a class="ms" id="p_20Ap1_5622"></a><a class="msdiv" id="msdiv138"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="34"></a><a class="ms" id="p_20Ap1_5623"></a><a class="msdiv" id="msdiv139"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="35"></a><a class="ms" id="p_20Ap1_5624"></a>Itthaṃ sudaṃ āyasmā sucintito thero imā gāthāyo abhāsitthāti.</p>
<p class="endsutta"><a class="sc" id="36"></a><a class="ms" id="p_20Ap1_5625"></a>Sucinti­tat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
