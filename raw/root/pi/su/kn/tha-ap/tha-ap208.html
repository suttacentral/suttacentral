<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap208">
<article>
<div class="hgroup">
<p class="division">Therāpadāna</p>
<p>­Kaṇikā­ra­pupphi­yavagga</p>
<h1>6. Udaka­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2784"></a><a class="msdiv" id="msdiv25"></a>“Bhuñjantaṃ samaṇaṃ disvā,<br>
vippa­sanna­ma­nāvi­laṃ;<br>
Ghaṭe­no­da­kamādāya,<br>
siddhatthassa adāsahaṃ.</p>
<p><a class="sc" id="2"></a><a class="ms" id="p_20Ap1_2785"></a><a class="msdiv" id="msdiv26"></a>Nimmalo homahaṃ ajja,<br>
vimalo khīṇasaṃsayo;<br>
Bhave nib­batta­mānamhi,<br>
phalaṃ nibbattate <span class="var" title="subhaṃ (bj)" id="note711">mama</span>.</p>
<p><a class="sc" id="3"></a><a class="ms" id="p_20Ap1_2786"></a><a class="msdiv" id="msdiv27"></a>Catunnavutito kappe,<br>
udakaṃ <span class="var" title="yaṃ tadā adaṃ (bj, pts1) | adadiṃ tadā (s2, s3)" id="note712">yamadāsahaṃ</span>;<br>
Duggatiṃ nābhijānāmi,<br>
dakadānassidaṃ phalaṃ.</p>
<p><a class="sc" id="4"></a><a class="ms" id="p_20Ap1_2787"></a><a class="msdiv" id="msdiv28"></a>Ekasaṭṭhimhito kappe,<br>
ekova vimalo ahu;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2788"></a><a class="msdiv" id="msdiv29"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2789"></a>Itthaṃ sudaṃ āyasmā udakadāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2790"></a>Udaka­dāyakat­theras­sāpadā­naṃ chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
