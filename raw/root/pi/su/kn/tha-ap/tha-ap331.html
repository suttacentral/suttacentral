<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap331">
<article>
<div class="hgroup">
<p class="division">Therāpadāna</p>
<p>Umā­pupphi­yavagga</p>
<h1><span class="var" title="puppha­chat­ti­yat­the­rāpadā­naṃ (bj, s2, s3)" id="note908">9 Pupphac­chat­ti­yat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_3675"></a><a class="msdiv" id="msdiv73"></a>“Siddhatthassa bhagavato,<br>
lokajeṭṭhassa tādino;<br>
Saccaṃ pakāsayantassa,<br>
nibbāpentassa pāṇino.</p>
<p><a class="sc" id="2"></a><a class="ms" id="p_20Ap1_3676"></a><a class="msdiv" id="msdiv74"></a>Jalajaṃ āharitvāna,<br>
satapattaṃ manoramaṃ;<br>
Pupphassa chattaṃ katvāna,<br>
buddhassa abhiropayiṃ.</p>
<p><a class="sc" id="3"></a><a class="pts" id="pts1.265"></a><a class="ms" id="p_20Ap1_3677"></a><a class="msdiv" id="msdiv75"></a>Siddhattho ca lokavidū,<br>
āhutīnaṃ paṭiggaho;<br>
Bhikkhusaṃghe ṭhito satthā,<br>
imaṃ gāthaṃ abhāsatha.</p>
<p><a class="sc" id="4"></a><a class="ms" id="p_20Ap1_3678"></a><a class="msdiv" id="msdiv76"></a>‘Yo me cittaṃ pasādetvā,<br>
pupphacchattaṃ adhārayiṃ;<br>
Tena cittappasādena,<br>
duggatiṃ so na gacchati’.</p>
<p><a class="sc" id="5"></a><a class="ms" id="p_20Ap1_3679"></a><a class="msdiv" id="msdiv77"></a>Idaṃ vatvāna sambuddho,<br>
siddhattho lokanāyako;<br>
Uyyojetvāna parisaṃ,<br>
vehāsaṃ nabhamuggami.</p>
<p><a class="sc" id="6"></a><a class="ms" id="p_20Ap1_3680"></a><a class="msdiv" id="msdiv78"></a>Vuṭṭhite naradevamhi,<br>
setacchattampi vuṭṭhahi;<br>
Purato buddha­seṭṭhassa,<br>
gacchati chattamuttamaṃ.</p>
<p><a class="sc" id="7"></a><a class="ms" id="p_20Ap1_3681"></a><a class="msdiv" id="msdiv79"></a>Catunnavutito kappe,<br>
yaṃ chattaṃ abhiropayiṃ;<br>
Duggatiṃ nābhijānāmi,<br>
pupphac­chattas­sidaṃ phalaṃ.</p>
<p><a class="sc" id="8"></a><a class="ms" id="p_20Ap1_3682"></a><a class="msdiv" id="msdiv80"></a>Catu­satta­ti­kappamhi,<br>
aṭṭha jalasikhā ahū;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_3683"></a><a class="msdiv" id="msdiv81"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_3684"></a>Itthaṃ sudaṃ āyasmā <span class="var" title="pupphachattiyo (bj, s2, s3)" id="note909">pupphac­chat­tiyo</span> thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_3685"></a>Pupphac­chat­tiyat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
