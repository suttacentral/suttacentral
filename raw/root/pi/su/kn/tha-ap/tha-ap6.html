<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap6">
<article>
<div class="hgroup">
<p class="division">Therāpadāna</p>
<p>Buddhavagga</p>
<h1>6. Anu­ruddhat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_434"></a><a class="msdiv" id="msdiv421"></a>“Sumedhaṃ bhagavantāhaṃ,<br>
lokajeṭṭhaṃ narāsabhaṃ;<br>
Vūpakaṭṭhaṃ viharantaṃ,<br>
addasaṃ lokanāyakaṃ.</p>
<p><a class="sc" id="2"></a><a class="ms" id="p_20Ap1_435"></a><a class="msdiv" id="msdiv422"></a>Upagantvāna sambuddhaṃ,<br>
sumedhaṃ lokanāyakaṃ;<br>
Añjaliṃ paggahetvāna,<br>
buddha­seṭṭha­mayā­cahaṃ.</p>
<p><a class="sc" id="3"></a><a class="ms" id="p_20Ap1_436"></a><a class="msdiv" id="msdiv423"></a>Anukampa mahāvīra,<br>
lokajeṭṭha narāsabha;<br>
Padīpaṃ te padassāmi,<br>
rukkhamūlamhi jhāyato.</p>
<p><a class="sc" id="4"></a><a class="ms" id="p_20Ap1_437"></a><a class="msdiv" id="msdiv424"></a>Adhivāsesi so dhīro,<br>
sayambhū vadataṃ varo;<br>
Dumesu vinivijjhitvā,<br>
yantaṃ yojiyahaṃ tadā.</p>
<p><a class="sc" id="5"></a><a class="ms" id="p_20Ap1_438"></a><a class="msdiv" id="msdiv425"></a>Sahassavaṭṭiṃ pādāsiṃ,<br>
buddhassa lokabandhuno;<br>
Sattāhaṃ pajjalitvāna,<br>
dīpā vūpasamiṃsu me.</p>
<p><a class="sc" id="6"></a><a class="ms" id="p_20Ap1_439"></a><a class="msdiv" id="msdiv426"></a>Tena cittappasādena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
vimāna­mupa­pajja­haṃ.</p>
<p><a class="sc" id="7"></a><a class="ms" id="p_20Ap1_440"></a><a class="msdiv" id="msdiv427"></a>Upapannassa devattaṃ,<br>
byamhaṃ āsi sunimmitaṃ;<br>
Samantato pajjalati,<br>
dīpadānassidaṃ phalaṃ.</p>
<p><a class="sc" id="8"></a><a class="pts" id="pts1.36"></a><a class="ms" id="p_20Ap1_441"></a><a class="msdiv" id="msdiv428"></a>Samantā yojanasataṃ,<br>
virocesimahaṃ tadā;<br>
Sabbe deve abhibhomi,<br>
dīpadānassidaṃ phalaṃ.</p>
<p><a class="sc" id="9"></a><a class="ms" id="p_20Ap1_442"></a><a class="msdiv" id="msdiv429"></a>Tiṃsakappāni devindo,<br>
devaraj­ja­makāra­yiṃ;<br>
Na maṃ kecītimaññanti,<br>
dīpadānassidaṃ phalaṃ.</p>
<p><a class="sc" id="10"></a><a class="ms" id="p_20Ap1_443"></a><a class="msdiv" id="msdiv430"></a>Aṭṭhavī­sa­tik­khat­tuñca,<br>
cakkavattī ahosahaṃ;<br>
Divā rattiñca passāmi,<br>
samantā yojanaṃ tadā.</p>
<p><a class="sc" id="11"></a><a class="ms" id="p_20Ap1_444"></a><a class="msdiv" id="msdiv431"></a>Sahassalokaṃ ñāṇena,<br>
passāmi satthu sāsane;<br>
Dibba­cak­khu­manup­patto,<br>
dīpadānassidaṃ phalaṃ.</p>
<p><a class="sc" id="12"></a><a class="ms" id="p_20Ap1_445"></a><a class="msdiv" id="msdiv432"></a>Sumedho nāma sambuddho,<br>
tiṃsa­kappa­sa­has­sito;<br>
Tassa dīpo mayā dinno,<br>
vippasannena cetasā.</p>
<p><a class="sc" id="13"></a><a class="ms" id="p_20Ap1_446"></a><a class="msdiv" id="msdiv433"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="14"></a><a class="ms" id="p_20Ap1_447"></a>Itthaṃ sudaṃ āyasmā anuruddho thero imā gāthāyo abhāsitthāti.</p>
<p class="endsutta"><a class="sc" id="15"></a><a class="ms" id="p_20Ap1_448"></a>Anu­ruddhat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
