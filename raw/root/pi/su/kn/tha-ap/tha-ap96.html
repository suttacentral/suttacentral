<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap96">
<article>
<div class="hgroup">
<p class="division">Therāpadāna</p>
<p>Sudhāvagga</p>
<h1>4. Sūci­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1789"></a><a class="msdiv" id="msdiv19"></a>“Kammārohaṃ pure āsiṃ,<br>
bandhumāyaṃ puruttame;<br>
Sūcidānaṃ mayā dinnaṃ,<br>
vipassissa mahesino.</p>
<p><a class="sc" id="2"></a><a class="ms" id="p_20Ap1_1790"></a><a class="msdiv" id="msdiv20"></a>Vajiraggasamaṃ ñāṇaṃ,<br>
hoti kammena tādisaṃ;<br>
<span class="var" title="vibhavomhi vibhattomhi (mr)" id="note488">Virāgomhi vimuttomhi</span>,<br>
pattomhi āsavakkhayaṃ.</p>
<p><a class="sc" id="3"></a><a class="pts" id="pts1.135"></a><a class="ms" id="p_20Ap1_1791"></a><a class="msdiv" id="msdiv21"></a>Atīte ca bhave sabbe,<br>
<span class="var" title="vattamānā ca anāgatā (s2, s3) | vattamānā ca'nāgatā (mr)" id="note489">vattamāne canāgate</span>;<br>
Ñāṇena viciniṃ sabbaṃ,<br>
sūcidānassidaṃ phalaṃ.</p>
<p><a class="sc" id="4"></a><a class="ms" id="p_20Ap1_1792"></a><a class="msdiv" id="msdiv22"></a>Ekanavutito kappe,<br>
sattāsuṃ vajiravhayā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="5"></a><a class="ms" id="p_20Ap1_1793"></a><a class="msdiv" id="msdiv23"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1794"></a>Itthaṃ sudaṃ āyasmā sūcidāyako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1795"></a>Sūci­dāyakat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
