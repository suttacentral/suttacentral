<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap31">
<article>
<div class="hgroup">
<p class="division">Therāpadāna</p>
<p>Subhūtivagga</p>
<h1>9. Ekañjali­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1055"></a><a class="msdiv" id="msdiv180"></a>“Suvaṇṇavaṇṇaṃ sambuddhaṃ,<br>
Gacchantaṃ antarāpaṇe;<br>
Vipassiṃ satthavāhaggaṃ,<br>
Naravaraṃ vināyakaṃ.</p>
<p><a class="sc" id="2"></a><a class="ms" id="p_20Ap1_1056"></a><a class="msdiv" id="msdiv181"></a>Adantadamanaṃ tādiṃ,<br>
mahāvādiṃ mahāmatiṃ;<br>
Disvā pasanno sumano,<br>
ekañ­jali­makāsa­haṃ.</p>
<p><a class="sc" id="3"></a><a class="ms" id="p_20Ap1_1057"></a><a class="msdiv" id="msdiv182"></a>Ekanavutito kappe,<br>
<span class="var" title="yaṃ añjalimakariṃ (s2, s3) | añjalimakariṃ (mr)" id="note290">yamañjaliṃ kariṃ</span> tadā;<br>
Duggatiṃ nābhijānāmi,<br>
añjalissa idaṃ phalaṃ.</p>
<p><a class="sc" id="4"></a><a class="ms" id="p_20Ap1_1058"></a><a class="msdiv" id="msdiv183"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_1059"></a>Itthaṃ sudaṃ āyasmā ekañjaliko thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_1060"></a>Ekañjali­kat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
