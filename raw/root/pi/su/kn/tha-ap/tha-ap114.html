<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap114">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1>2. Sumaṅga­lat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1953"></a><a class="msdiv" id="msdiv11"></a>“Atthadassī jinavaro,<br>
lokajeṭṭho narāsabho;<br>
Vihārā abhinikkhamma,<br>
taḷākaṃ upasaṅkami.</p>
<p><a class="sc" id="2"></a><a class="ms" id="p_20Ap1_1954"></a><a class="msdiv" id="msdiv12"></a>Nhatvā pitvā ca sambuddho,<br>
uttarit­veka­cīvaro;<br>
Aṭṭhāsi bhagavā tattha,<br>
vilokento disodisaṃ.</p>
<p><a class="sc" id="3"></a><a class="ms" id="p_20Ap1_1955"></a><a class="msdiv" id="msdiv13"></a>Bhavane upaviṭṭhohaṃ,<br>
addasaṃ lokanāyakaṃ;<br>
Haṭṭho haṭṭhena cittena,<br>
apphoṭesiṃ ahaṃ tadā.</p>
<p><a class="sc" id="4"></a><a class="ms" id="p_20Ap1_1956"></a><a class="msdiv" id="msdiv14"></a>Sataraṃsiṃva jotantaṃ,<br>
pabhāsantaṃva <span class="var" title="iminā pādadvayena purima­pādad­vayassa purato" id="note525">kañcanaṃ</span>;<br>
Naccagīte payuttohaṃ,<br>
pañcaṅ­ga­tūriyamhi ca.</p>
<p><a class="sc" id="5"></a><a class="ms" id="p_20Ap1_1957"></a><a class="msdiv" id="msdiv15"></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte abhibhomi,<br>
vipulo hoti me <span class="var" title="ayañca gāthā parig­gaheti­gāthāya anantarameva ṭhātuṃ" id="note526">yaso</span>.</p>
<p><a class="sc" id="6"></a><a class="pts" id="pts1.148"></a><a class="ms" id="p_20Ap1_1958"></a><a class="msdiv" id="msdiv16"></a>Namo te purisājañña,<br>
namo te purisuttama;<br>
Attānaṃ tosayitvāna,<br>
pare tosesi tvaṃ muni.</p>
<p><a class="sc" id="7"></a><a class="ms" id="p_20Ap1_1959"></a><a class="msdiv" id="msdiv17"></a><span class="var" title="pariggayha (bj) | pariggahetvā (si) | pariggahitvā (s2, s3) | paṭiggahetvā (pts1) | pariggahena (mr)" id="note527">Pariggahe</span> nisīditvā,<br>
hāsaṃ katvāna subbate;<br>
Upaṭṭhahitvā sambuddhaṃ,<br>
tusitaṃ upapajjahaṃ.</p>
<p><a class="sc" id="8"></a><a class="ms" id="p_20Ap1_1960"></a><a class="msdiv" id="msdiv18"></a>Soḷaseto kappasate,<br>
dvina­vaeka­cintitā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_1961"></a><a class="msdiv" id="msdiv19"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_1962"></a>Itthaṃ sudaṃ āyasmā sumaṅgalo thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_1963"></a>Sumaṅga­lat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
