<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap130">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1><span class="var" title="ñāṇasañña­kat­the­rāpadā­naṃ (bj, s2, s3) | ñāṇasaññaka (pts1)" id="note566">8 Ñāṇasaññi­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2151"></a><a class="msdiv" id="msdiv84"></a>“Pabbate himavantamhi,<br>
vasāmi pabbatantare;<br>
Pulinaṃ sobhanaṃ disvā,<br>
buddhaseṭṭhaṃ anussariṃ.</p>
<p><a class="sc" id="2"></a><a class="ms" id="p_20Ap1_2152"></a><a class="msdiv" id="msdiv85"></a>Ñāṇe upanidhā natthi,<br>
<span class="var" title="saṅgāmaṃ (bj, s2, s3, pts1) | saṅkhātaṃ (19Th1.A:171 pabbe, 213 piṭṭhe)" id="note567">saṅkhāraṃ</span> natthi satthuno;<br>
Sabbadhammaṃ abhiññāya,<br>
ñāṇena adhimuccati.</p>
<p><a class="sc" id="3"></a><a class="ms" id="p_20Ap1_2153"></a><a class="msdiv" id="msdiv86"></a>Namo te purisājañña,<br>
namo te purisuttama;<br>
Ñāṇena te samo natthi,<br>
yāvatā ñāṇamuttamaṃ.</p>
<p><a class="sc" id="4"></a><a class="ms" id="p_20Ap1_2154"></a><a class="msdiv" id="msdiv87"></a>Ñāṇe cittaṃ pasādetvā,<br>
kappaṃ saggamhi modahaṃ;<br>
Avasesesu kappesu,<br>
kusalaṃ <span class="var" title="karitaṃ (bj, s2, s3) | kāritaṃ (pts1) | kiriyaṃ (mr)" id="note568">caritaṃ</span> mayā.</p>
<p><a class="sc" id="5"></a><a class="ms" id="p_20Ap1_2155"></a><a class="msdiv" id="msdiv88"></a>Ekanavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.</p>
<p><a class="sc" id="6"></a><a class="ms" id="p_20Ap1_2156"></a><a class="msdiv" id="msdiv89"></a>Ito <span class="var" title="tesattatikappe (bj, s2, s3, pts1)" id="note569">satta­ti­kappamhi</span>,<br>
eko pulinapupphiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="7"></a><a class="pts" id="pts1.162"></a><a class="ms" id="p_20Ap1_2157"></a><a class="msdiv" id="msdiv90"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_2158"></a>Itthaṃ sudaṃ āyasmā <span class="var" title="ñāṇasaññako (bj, s2, s3, pts1)" id="note570">ñāṇasaññiko</span> thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_2159"></a>Ñāṇasaññi­kat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
