<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap513">
<article>
<div class="hgroup">
<p class="division">Therāpadāna</p>
<p>Phala­dāyaka­vagga</p>
<h1><span class="var" title="kurañji­yaphala­dāyakat­the­rāpadā­naṃ (bj, s2, s3) | kureñji­yaphala­dāyakat­the­rāpadā­naṃ (pts1)" id="note1591">1 Kurañ­ci­yaphala­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6691"></a><a class="msdiv" id="msdiv1"></a>“Migaluddo pure āsiṃ,<br>
vipine vicaraṃ ahaṃ;<br>
Addasaṃ virajaṃ buddhaṃ,<br>
sabbadhammāna pāraguṃ.</p>
<p><a class="sc" id="2"></a><a class="ms" id="p_20Ap1_6692"></a><a class="msdiv" id="msdiv2"></a><span class="var" title="kurañji­yaphalaṃ (bj, s2, s3) | kureñji­yaphalaṃ (pts1)" id="note1592">Kurañ­ci­yaphalaṃ</span> gayha,<br>
buddha­seṭṭhas­sadāsa­haṃ;<br>
Puññak­khettassa tādino,<br>
pasanno sehi pāṇibhi.</p>
<p><a class="sc" id="3"></a><a class="ms" id="p_20Ap1_6693"></a><a class="msdiv" id="msdiv3"></a>Ekatiṃse ito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phala­dā­nassi­daṃ phalaṃ.</p>
<p><a class="sc" id="4"></a><a class="pts" id="pts2.449"></a><a class="ms" id="p_20Ap1_6694"></a><a class="msdiv" id="msdiv4"></a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_6695"></a><a class="msdiv" id="msdiv5"></a>Svāgataṃ vata me āsi,<br>
buddha­seṭṭhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="6"></a><a class="ms" id="p_20Ap1_6696"></a><a class="msdiv" id="msdiv6"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_6697"></a>Itthaṃ sudaṃ āyasmā <span class="var" title="kurañji­yaphala­dāyako (bj, s2, s3) | kureñji­yaphala­dāyako (pts1)" id="note1593">kurañ­ci­yaphala­dāyako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_6698"></a>Kurañ­ci­yaphala­dāyakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
