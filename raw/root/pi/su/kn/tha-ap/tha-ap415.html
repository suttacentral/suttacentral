<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap415">
<article>
<div class="hgroup">
<p class="division">Therāpadāna</p>
<p>Bhaddālivagga</p>
<h1><span class="var" title="tiṇa­sūla­ka­chada­niyat­the­rāpadā­naṃ (bj)" id="note1318">3 Tiṇa­sūla­ka­chāda­niyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_5331"></a><a class="msdiv" id="msdiv79"></a>“Jātiṃ jarañca maraṇaṃ,<br>
paccavekkhiṃ ahaṃ tadā;<br>
Ekako abhinikkhamma,<br>
pabbajiṃ anagāriyaṃ.</p>
<p><a class="sc" id="2"></a><a class="ms" id="p_20Ap1_5332"></a><a class="msdiv" id="msdiv80"></a>­Caramā­nonu­pubbena,<br>
gaṅgātīraṃ upāgamiṃ;<br>
Tatthaddasāsiṃ pathaviṃ,<br>
gaṅgātīre samunnataṃ.</p>
<p><a class="sc" id="3"></a><a class="ms" id="p_20Ap1_5333"></a><a class="msdiv" id="msdiv81"></a>Assamaṃ tattha māpetvā,<br>
vasāmi assame ahaṃ;<br>
Sukato caṅkamo mayhaṃ,<br>
nānā­dija­gaṇā­yuto.</p>
<p><a class="sc" id="4"></a><a class="ms" id="p_20Ap1_5334"></a><a class="msdiv" id="msdiv82"></a>Mamupenti ca vissatthā,<br>
kūjanti ca manoharaṃ;<br>
Ramamāno saha tehi,<br>
vasāmi assame ahaṃ.</p>
<p><a class="sc" id="5"></a><a class="ms" id="p_20Ap1_5335"></a><a class="msdiv" id="msdiv83"></a>Mama assamasāmantā,<br>
migarājā catukkamo;<br>
Āsayā abhinikkhamma,<br>
gajji so asanī viya.</p>
<p><a class="sc" id="6"></a><a class="pts" id="pts2.371"></a><a class="ms" id="p_20Ap1_5336"></a><a class="msdiv" id="msdiv84"></a>Nadite migarāje ca,<br>
hāso me udapajjatha;<br>
Migarājaṃ gavesanto,<br>
addasaṃ lokanāyakaṃ.</p>
<p><a class="sc" id="7"></a><a class="ms" id="p_20Ap1_5337"></a><a class="msdiv" id="msdiv85"></a>Disvānāhaṃ devadevaṃ,<br>
tissaṃ lokagganāyakaṃ;<br>
Haṭṭho haṭṭhena cittena,<br>
pūjayiṃ nāgakesaraṃ.</p>
<p><a class="sc" id="8"></a><a class="ms" id="p_20Ap1_5338"></a><a class="msdiv" id="msdiv86"></a>Uggacchantaṃva sūriyaṃ,<br>
sālarājaṃva pupphitaṃ;<br>
Osadhiṃva virocantaṃ,<br>
santhaviṃ lokanāyakaṃ.</p>
<p><a class="sc" id="9"></a><a class="ms" id="p_20Ap1_5339"></a><a class="msdiv" id="msdiv87"></a>‘Tava ñāṇena sabbaññu,<br>
mocesimaṃ sadevakaṃ;<br>
Tavaṃ ārādhayitvāna,<br>
jātiyā parimuccare.</p>
<p><a class="sc" id="10"></a><a class="ms" id="p_20Ap1_5340"></a><a class="msdiv" id="msdiv88"></a>Adassanena sabbaññu,<br>
buddhānaṃ sabbadassinaṃ;<br>
Patanti­vīci­nirayaṃ,<br>
rāgadosehi <span class="var" title="otthaṭā (s2, s3)" id="note1319">ophuṭā</span>.</p>
<p><a class="sc" id="11"></a><a class="ms" id="p_20Ap1_5341"></a><a class="msdiv" id="msdiv89"></a>Tava dassanamāgamma,<br>
sabbaññu lokanāyaka;<br>
Pamuccanti bhavā sabbā,<br>
phusanti amataṃ padaṃ.</p>
<p><a class="sc" id="12"></a><a class="ms" id="p_20Ap1_5342"></a><a class="msdiv" id="msdiv90"></a>Yadā buddhā cakkhumanto,<br>
uppajjanti pabhaṅkarā;<br>
Kilese jhāpayitvāna,<br>
ālokaṃ dassayanti te’.</p>
<p><a class="sc" id="13"></a><a class="ms" id="p_20Ap1_5343"></a><a class="msdiv" id="msdiv91"></a>Kittayitvāna sambuddhaṃ,<br>
tissaṃ lokagganāyakaṃ;<br>
Haṭṭho haṭṭhena cittena,<br>
tiṇasūlaṃ apūjayiṃ.</p>
<p><a class="sc" id="14"></a><a class="ms" id="p_20Ap1_5344"></a><a class="msdiv" id="msdiv92"></a>Mama saṅ­kappa­maññāya,<br>
tisso lokagganāyako;<br>
Sakāsane nisīditvā,<br>
imā gāthā abhāsatha.</p>
<p><a class="sc" id="15"></a><a class="ms" id="p_20Ap1_5345"></a><a class="msdiv" id="msdiv93"></a>‘Yo maṃ pupphehi chādesi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
<p><a class="sc" id="16"></a><a class="ms" id="p_20Ap1_5346"></a><a class="msdiv" id="msdiv94"></a>Pañca­vīsa­tik­khat­tuṃ so,<br>
devarajjaṃ karissati;<br>
Pañca­satta­tik­khat­tuñca,<br>
cakkavattī bhavissati.</p>
<p><a class="sc" id="17"></a><a class="ms" id="p_20Ap1_5347"></a><a class="msdiv" id="msdiv95"></a>Padesarajjaṃ vipulaṃ,<br>
gaṇanāto asaṅkhiyaṃ;<br>
Tassa <span class="var" title="kammassa nissando (bj, s2, s3, pts1)" id="note1320">kamma­nissan­dena</span>,<br>
pupphānaṃ pūjanāya <span class="var" title="so (s2, s3, pts1)" id="note1321">ca</span>.</p>
<p><a class="sc" id="18"></a><a class="ms" id="p_20Ap1_5348"></a><a class="msdiv" id="msdiv96"></a>Sīsaṃnhāto cayaṃ poso,<br>
<span class="var" title="pupphehi maṃ achādayi (s2, s3) | ... ākaṅkhatecayaṃ (pts1)" id="note1322">puppha­mākaṅ­khate yadi</span>;<br>
Puññakammena <span class="var" title="saṃyutto (bj, s2, s3, pts1)" id="note1323">saṃyuttaṃ</span>,<br>
purato pātubhavissati.</p>
<p><a class="sc" id="19"></a><a class="ms" id="p_20Ap1_5349"></a><a class="msdiv" id="msdiv97"></a>Yaṃ yaṃ icchati kāmehi,<br>
taṃ taṃ pātubhavissati;<br>
Saṅkappaṃ paripūretvā,<br>
nib­bā­yis­sati­nāsavo’.</p>
</blockquote>
<p class="endsutta"><a class="sc" id="20"></a><a class="ms" id="p_20Ap1_5350"></a>Aṭṭhārasamaṃ bhāṇavāraṃ.</p>
<blockquote class="gatha">
<p><a class="sc" id="21"></a><a class="ms" id="p_20Ap1_5351"></a><a class="msdiv" id="msdiv98"></a>Kilese jhāpayitvāna,<br>
sampajāno patissato;<br>
Ekāsane nisīditvā,<br>
arahat­ta­ma­pāpuṇiṃ.</p>
<p><a class="sc" id="22"></a><a class="pts" id="pts2.372"></a><a class="ms" id="p_20Ap1_5352"></a><a class="msdiv" id="msdiv99"></a>Caṅkamanto nipajjanto,<br>
nisinno uda vā ṭhito;<br>
Buddhaseṭṭhaṃ saritvāna,<br>
viharāmi ahaṃ sadā.</p>
<p><a class="sc" id="23"></a><a class="ms" id="p_20Ap1_5353"></a><a class="msdiv" id="msdiv100"></a>Cīvare piṇḍapāte ca,<br>
paccaye sayanāsane;<br>
Tattha me ūnatā natthi,<br>
buddha­pū­jāyi­daṃ phalaṃ.</p>
<p><a class="sc" id="24"></a><a class="ms" id="p_20Ap1_5354"></a><a class="msdiv" id="msdiv101"></a>So dāni patto amataṃ,<br>
santaṃ padamanuttaraṃ;<br>
Sabbāsave pariññāya,<br>
viharāmi anāsavo.</p>
<p><a class="sc" id="25"></a><a class="ms" id="p_20Ap1_5355"></a><a class="msdiv" id="msdiv102"></a>Dvenavute ito kappe,<br>
yaṃ puppha­ma­bhipū­jayiṃ;<br>
Duggatiṃ nābhijānāmi,<br>
buddha­pū­jāyi­daṃ phalaṃ.</p>
<p><a class="sc" id="26"></a><a class="ms" id="p_20Ap1_5356"></a><a class="msdiv" id="msdiv103"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="27"></a><a class="ms" id="p_20Ap1_5357"></a><a class="msdiv" id="msdiv104"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="28"></a><a class="ms" id="p_20Ap1_5358"></a><a class="msdiv" id="msdiv105"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="29"></a><a class="ms" id="p_20Ap1_5359"></a>Itthaṃ sudaṃ āyasmā <span class="var" title="tiṇa­sūla­ka­chada­niyo (bj) | tiṇa­sūlika­chāda­niyo (mr)" id="note1324">tiṇa­sūla­ka­chāda­niyo</span> thero imā gāthāyo abhāsitthāti.</p>
<p class="endsutta"><a class="sc" id="30"></a><a class="ms" id="p_20Ap1_5360"></a>Tiṇa­sūla­ka­chāda­niyat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
