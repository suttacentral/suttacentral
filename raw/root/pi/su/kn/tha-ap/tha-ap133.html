<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap133">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>1. Sobhi­tat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2182"></a><a class="msdiv" id="msdiv1"></a>“Padumuttaro nāma jino,<br>
lokajeṭṭho narāsabho;<br>
Mahato janakāyassa,<br>
deseti amataṃ padaṃ.</p>
<p><a class="sc" id="2"></a><a class="ms" id="p_20Ap1_2183"></a><a class="msdiv" id="msdiv2"></a>Tassāhaṃ vacanaṃ sutvā,<br>
<span class="var" title="vācā­sa­bhi­mudī­ra­yiṃ (bj)" id="note574">vācā­sabhi­mu­dīri­taṃ</span>;<br>
Añjaliṃ paggahetvāna,<br>
ekaggo āsahaṃ tadā.</p>
<p><a class="sc" id="3"></a><a class="pts" id="pts1.164"></a><a class="ms" id="p_20Ap1_2184"></a><a class="msdiv" id="msdiv3"></a>‘Yathā samuddo udadhīnamaggo,<br>
Nerū nagānaṃ pavaro siluccayo;<br>
Tatheva ye cittavasena vattare’,<br>
Na buddhañāṇassa kalaṃ upenti te.</p>
<p><a class="sc" id="4"></a><a class="ms" id="p_20Ap1_2185"></a><a class="msdiv" id="msdiv4"></a><span class="var" title="dhamme vidhiṃ (bj, pts1)" id="note575">Dhammavidhiṃ</span> ṭhapetvāna,<br>
buddho kāruṇiko isi;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class="sc" id="5"></a><a class="ms" id="p_20Ap1_2186"></a><a class="msdiv" id="msdiv5"></a>‘Yo so ñāṇaṃ pakittesi,<br>
buddhamhi lokanāyake;<br>
Kappānaṃ satasahassaṃ,<br>
duggatiṃ na gamissati.</p>
<p><a class="sc" id="6"></a><a class="ms" id="p_20Ap1_2187"></a><a class="msdiv" id="msdiv6"></a>Kilese jhāpayitvāna,<br>
ekaggo susamāhito;<br>
Sobhito nāma nāmena,<br>
hessati satthu sāvako’.</p>
<p><a class="sc" id="7"></a><a class="ms" id="p_20Ap1_2188"></a><a class="msdiv" id="msdiv7"></a>Paññāse kappasahasse,<br>
sattevāsuṃ <span class="var" title="samuggatā (s2, s3, pts1)" id="note576">yasuggatā</span>;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="8"></a><a class="ms" id="p_20Ap1_2189"></a><a class="msdiv" id="msdiv8"></a>Kilesā jhāpitā mayhaṃ,<br>
bhavā sabbe samūhatā;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap1_2190"></a><a class="msdiv" id="msdiv9"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_2191"></a>Itthaṃ sudaṃ āyasmā sobhito thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_2192"></a>Sobhi­tat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
