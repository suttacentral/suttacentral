<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap524">
<article>
<div class="hgroup">
<p class="division">Therāpadāna</p>
<p>Tiṇa­dāyaka­vagga</p>
<h1><span class="var" title="vec­caka­dāyakat­the­rāpadā­naṃ (s2, s3) | peccha­dāyakat­the­rāpadā­naṃ (pts1)" id="note1612">2 Mañca­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6812"></a><a class="msdiv" id="msdiv13"></a> “Vipassino bhagavato,<br>
lokajeṭṭhassa tādino;<br>
<span class="var" title="ekaṃ veccaṃ (s2, s3) | ekapacchaṃ (pts1)" id="note1614">Ekamañcaṃ</span> mayā dinnaṃ,<br>
pasannena sapāṇinā.</p>
<p><a class="sc" id="2"></a><a class="ms" id="p_20Ap1_6813"></a><a class="msdiv" id="msdiv14"></a>Hatthiyānaṃ assayānaṃ,<br>
dibbayānaṃ samajjhagaṃ;<br>
Tena mañcakadānena,<br>
pattomhi āsavakkhayaṃ.</p>
<p><a class="sc" id="3"></a><a class="ms" id="p_20Ap1_6814"></a><a class="msdiv" id="msdiv15"></a>Ekanavutito kappe,<br>
yaṃ mañcamadadiṃ tadā;<br>
Duggatiṃ nābhijānāmi,<br>
mañca­dā­nassi­daṃ phalaṃ.</p>
<p><a class="sc" id="4"></a><a class="ms" id="p_20Ap1_6815"></a><a class="msdiv" id="msdiv16"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="5"></a><a class="ms" id="p_20Ap1_6816"></a><a class="msdiv" id="msdiv17"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="6"></a><a class="ms" id="p_20Ap1_6817"></a><a class="msdiv" id="msdiv18"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_6818"></a>Itthaṃ sudaṃ āyasmā <span class="var" title="veccakadāyako (s2, s3) | pecchadāyako (pts1)" id="note1615">mañcadāyako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_6819"></a>Mañca­dāyakat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
