<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap225">
<article>
<div class="hgroup">
<p class="division">Therāpadāna</p>
<p>Ālamba­ṇa­dāyaka­vagga</p>
<h1><span class="var" title="dvirata­niyat­the­rāpadā­naṃ (bj)" id="note737">3 Dve­ratani­yat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2914"></a><a class="msdiv" id="msdiv12"></a>“<span class="var" title="migaluddho (s2, s3)" id="note738">Migaluddo</span> pure āsiṃ,<br>
araññe kānane ahaṃ;<br>
Addasaṃ virajaṃ buddhaṃ,<br>
āhutīnaṃ paṭiggahaṃ.</p>
<p><a class="sc" id="2"></a><a class="ms" id="p_20Ap1_2915"></a><a class="msdiv" id="msdiv13"></a>Maṃsapesi mayā dinnā,<br>
vipassissa mahesino;<br>
Sadevakasmiṃ lokasmiṃ,<br>
issaraṃ kārayāmahaṃ.</p>
<p><a class="sc" id="3"></a><a class="ms" id="p_20Ap1_2916"></a><a class="msdiv" id="msdiv14"></a>Iminā maṃsadānena,<br>
ratanaṃ nibbattate mama;<br>
Duveme ratanā loke,<br>
diṭṭha­dhammassa pattiyā.</p>
<p><a class="sc" id="4"></a><a class="ms" id="p_20Ap1_2917"></a><a class="msdiv" id="msdiv15"></a>Tehaṃ sabbe anubhomi,<br>
maṃsadānassa sattiyā;<br>
Gattañca mudukaṃ mayhaṃ,<br>
paññā nipuṇavedanī.</p>
<p><a class="sc" id="5"></a><a class="ms" id="p_20Ap1_2918"></a><a class="msdiv" id="msdiv16"></a>Ekanavutito kappe,<br>
yaṃ maṃsamadadiṃ tadā;<br>
Duggatiṃ nābhijānāmi,<br>
maṃ­sadānas­sidaṃ phalaṃ.</p>
<p><a class="sc" id="6"></a><a class="ms" id="p_20Ap1_2919"></a><a class="msdiv" id="msdiv17"></a>Ito catutthake kappe,<br>
eko āsiṃ janādhipo;<br>
Mahārohitanāmo so,<br>
cakkavattī mahabbalo.</p>
<p><a class="sc" id="7"></a><a class="ms" id="p_20Ap1_2920"></a><a class="msdiv" id="msdiv18"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_2921"></a>Itthaṃ sudaṃ āyasmā <span class="var" title="dvirataniyo (bj)" id="note739">dverataniyo</span> thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_2922"></a>Dve­ratani­yat­theras­sāpadā­naṃ tatiyaṃ.<br>
Dasamaṃ bhāṇavāraṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
