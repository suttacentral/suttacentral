<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap141">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1><span class="var" title="sāla­dāyakat­the­rāpadā­naṃ (s2, s3)" id="note601">9 Sāla­puppha­dāyakat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2257"></a><a class="msdiv" id="msdiv60"></a>“Migarājā tadā āsiṃ,<br>
abhijāto sukesarī;<br>
Giriduggaṃ gavesanto,<br>
addasaṃ lokanāyakaṃ.</p>
<p><a class="sc" id="2"></a><a class="ms" id="p_20Ap1_2258"></a><a class="msdiv" id="msdiv61"></a>Ayaṃ nu kho mahāvīro,<br>
nibbāpeti mahājanaṃ;<br>
Yannūnāhaṃ upāseyyaṃ,<br>
devadevaṃ narāsabhaṃ.</p>
<p><a class="sc" id="3"></a><a class="ms" id="p_20Ap1_2259"></a><a class="msdiv" id="msdiv62"></a>Sākhaṃ sālassa bhañjitvā,<br>
sakosaṃ pupphamāhariṃ;<br>
Upagantvāna sambuddhaṃ,<br>
adāsiṃ pupphamuttamaṃ.</p>
<p><a class="sc" id="4"></a><a class="ms" id="p_20Ap1_2260"></a><a class="msdiv" id="msdiv63"></a>Ekanavutito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
puppha­dā­nassi­daṃ phalaṃ.</p>
<p><a class="sc" id="5"></a><a class="ms" id="p_20Ap1_2261"></a><a class="msdiv" id="msdiv64"></a>Ito ca navame kappe,<br>
viro­ca­na­sanā­makā;<br>
Tayo āsiṃsu rājāno,<br>
cakkavattī mahabbalā.</p>
<p><a class="sc" id="6"></a><a class="ms" id="p_20Ap1_2262"></a><a class="msdiv" id="msdiv65"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2263"></a>Itthaṃ sudaṃ āyasmā <span class="var" title="sāladāyako (s2, s3)" id="note602">sāla­puppha­dāyako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2264"></a>Sāla­puppha­dāyakat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
