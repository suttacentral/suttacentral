<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap70">
<article>
<div class="hgroup">
<p class="division">Therāpadāna</p>
<p>Saka­cinta­ni­yavagga</p>
<h1>8. Amba­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1557"></a><a class="msdiv" id="msdiv53"></a>“Anomadassī bhagavā,<br>
nisinno pabbatantare;<br>
Mettāya aphari loke,<br>
appamāṇe nirūpadhi.</p>
<p><a class="sc" id="2"></a><a class="ms" id="p_20Ap1_1558"></a><a class="msdiv" id="msdiv54"></a>Kapi ahaṃ tadā āsiṃ,<br>
himavante naguttame;<br>
Disvā <span class="var" title="anomaṃ amitaṃ (bj) | anomamadhikaṃ (s2, s3) | anomamamitaṃ (pts1)" id="note431">anomadassiṃ taṃ</span>,<br>
buddhe cittaṃ pasādayiṃ.</p>
<p><a class="sc" id="3"></a><a class="ms" id="p_20Ap1_1559"></a><a class="msdiv" id="msdiv55"></a>Avidūre himavantassa,<br>
ambāsuṃ phalino tadā;<br>
Tato pakkaṃ gahetvāna,<br>
ambaṃ samadhukaṃ adaṃ.</p>
<p><a class="sc" id="4"></a><a class="pts" id="pts1.117"></a><a class="ms" id="p_20Ap1_1560"></a><a class="msdiv" id="msdiv56"></a>Taṃ me buddho viyākāsi,<br>
anomadassī mahāmuni;<br>
Iminā madhudānena,<br>
ambadānena cūbhayaṃ.</p>
<p><a class="sc" id="5"></a><a class="ms" id="p_20Ap1_1561"></a><a class="msdiv" id="msdiv57"></a>Satta­paññā­sa­kappamhi,<br>
devaloke ramissati;<br>
Avasesesu kappesu,<br>
vokiṇṇaṃ saṃsarissati.</p>
<p><a class="sc" id="6"></a><a class="ms" id="p_20Ap1_1562"></a><a class="msdiv" id="msdiv58"></a>Khepetvā pāpakaṃ kammaṃ,<br>
paripakkāya buddhiyā;<br>
Vini­pāta­ma­gantvāna,<br>
kilese jhāpayissati.</p>
<p><a class="sc" id="7"></a><a class="ms" id="p_20Ap1_1563"></a><a class="msdiv" id="msdiv59"></a>Damena uttamenāhaṃ,<br>
damitomhi mahesinā;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class="sc" id="8"></a><a class="ms" id="p_20Ap1_1564"></a><a class="msdiv" id="msdiv60"></a>Sat­tasatta­ti­kappa­sate,<br>
ambaṭṭha­jasanā­makā;<br>
Catuddasa te rājāno,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_1565"></a><a class="msdiv" id="msdiv61"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_1566"></a>Itthaṃ sudaṃ āyasmā ambadāyako thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_1567"></a>Amba­dāyakat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
