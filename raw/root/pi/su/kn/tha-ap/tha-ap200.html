<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap200">
<article>
<div class="hgroup">
<p class="division">Therāpadāna</p>
<p>Tamāla­pupphi­yavagga</p>
<h1><span class="var" title="giri­nela­muṭṭhi­pūja­kat­the­rāpadā­naṃ (s2, s3)" id="note698">8 Muṭṭhi­pūja­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2721"></a><a class="msdiv" id="msdiv42"></a>“Sumedho nāma bhagavā,<br>
lokajeṭṭho narāsabho;<br>
Pacchime anukampāya,<br>
padhānaṃ padahī jino.</p>
<p><a class="sc" id="2"></a><a class="ms" id="p_20Ap1_2722"></a><a class="msdiv" id="msdiv43"></a>Tassa caṅkamamānassa,<br>
dvipadindassa tādino;<br>
Girinelassa pupphānaṃ,<br>
muṭṭhiṃ buddhassa ropayiṃ.</p>
<p><a class="sc" id="3"></a><a class="ms" id="p_20Ap1_2723"></a><a class="msdiv" id="msdiv44"></a>Tena cittappasādena,<br>
sukkamūlena codito;<br>
Tiṃ­sakap­pa­sahas­sāni,<br>
duggatiṃ nupapajjahaṃ.</p>
<p><a class="sc" id="4"></a><a class="ms" id="p_20Ap1_2724"></a><a class="msdiv" id="msdiv45"></a>Tevīsa­ti­kappa­sate,<br>
sunelo nāma khattiyo;<br>
Satta­ratana­sam­panno,<br>
eko āsiṃ mahabbalo.</p>
<p><a class="sc" id="5"></a><a class="ms" id="p_20Ap1_2725"></a><a class="msdiv" id="msdiv46"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2726"></a>Itthaṃ <span class="var" title="giri­nela­muṭṭhi­pūjako (s2, s3)" id="note699">sudaṃ āyasmā muṭṭhipūjako</span> thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2727"></a>Muṭṭhi­pūja­kat­theras­sāpadā­naṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
