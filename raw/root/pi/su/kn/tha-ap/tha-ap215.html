<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap215">
<article>
<div class="hgroup">
<p class="division">Therāpadāna</p>
<p>Hatthivagga</p>
<h1>3. ­Sac­casañ­ña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2836"></a><a class="msdiv" id="msdiv11"></a>“Vessabhū tamhi samaye,<br>
­bhik­khu­saṃ­gha­pu­rak­khato;<br>
Deseti ariyasaccāni,<br>
nibbāpento mahājanaṃ.</p>
<p><a class="sc" id="2"></a><a class="ms" id="p_20Ap1_2837"></a><a class="msdiv" id="msdiv12"></a>Parama­kāruñ­ña­pat­tomhi,<br>
samitiṃ agamāsahaṃ;<br>
Sohaṃ nisinnako santo,<br>
dhammamassosi satthuno.</p>
<p><a class="sc" id="3"></a><a class="ms" id="p_20Ap1_2838"></a><a class="msdiv" id="msdiv13"></a>Tassāhaṃ dhammaṃ sutvāna,<br>
devalokaṃ agacchahaṃ;<br>
Tiṃsakappāni devesu,<br>
avasiṃ tatthahaṃ pure.</p>
<p><a class="sc" id="4"></a><a class="ms" id="p_20Ap1_2839"></a><a class="msdiv" id="msdiv14"></a>Ekattiṃse ito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
­sac­casañ­ñā­yidaṃ phalaṃ.</p>
<p><a class="sc" id="5"></a><a class="ms" id="p_20Ap1_2840"></a><a class="msdiv" id="msdiv15"></a>Chabbīsamhi ito kappe,<br>
eko āsiṃ janādhipo;<br>
Eka­phusi­ta­nāmena,<br>
cakkavattī mahabbalo.</p>
<p><a class="sc" id="6"></a><a class="ms" id="p_20Ap1_2841"></a><a class="msdiv" id="msdiv16"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_2842"></a>Itthaṃ sudaṃ āyasmā saccasaññako thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_2843"></a>­Sac­casañ­ña­kat­theras­sāpadā­naṃ tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
