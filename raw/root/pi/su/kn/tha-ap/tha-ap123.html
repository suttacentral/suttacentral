<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap123">
<article>
<div class="hgroup">
<p class="division">Therāpadāna</p>
<p>Sereyyavagga</p>
<h1>1. Serey­yakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.155"></a><a class="ms" id="p_20Ap1_2054"></a><a class="msdiv" id="msdiv1"></a>“Ajjhāyako mantadharo,<br>
tiṇṇaṃ vedāna pāragū;<br>
Abbhokāse ṭhito santo,<br>
addasaṃ lokanāyakaṃ.</p>
<p><a class="sc" id="2"></a><a class="ms" id="p_20Ap1_2055"></a><a class="msdiv" id="msdiv2"></a>Sīhaṃ yathā vanacaraṃ,<br>
byaggharājaṃva nittasaṃ;<br>
Tidhā­pa­bhin­na­mātaṅ­gaṃ,<br>
kuñjaraṃva mahesinaṃ.</p>
<p><a class="sc" id="3"></a><a class="ms" id="p_20Ap1_2056"></a><a class="msdiv" id="msdiv3"></a>Sereyyakaṃ gahetvāna,<br>
ākāse <span class="var" title="nikkhipiṃ (mr)" id="note545">ukkhipiṃ</span> ahaṃ;<br>
Buddhassa ānubhāvena,<br>
parivārenti <span class="var" title="sabbato (bj, pts1)" id="note546">sabbaso</span>.</p>
<p><a class="sc" id="4"></a><a class="ms" id="p_20Ap1_2057"></a><a class="msdiv" id="msdiv4"></a>Adhiṭṭhahi mahāvīro,<br>
sabbaññū lokanāyako;<br>
Samantā pupphacchadanā,<br>
okiriṃsu narāsabhaṃ.</p>
<p><a class="sc" id="5"></a><a class="ms" id="p_20Ap1_2058"></a><a class="msdiv" id="msdiv5"></a>Tato sā pupphakañcukā,<br>
antovaṇṭā bahimukhā;<br>
Sattāhaṃ chadanaṃ katvā,<br>
tato antaradhāyatha.</p>
<p><a class="sc" id="6"></a><a class="ms" id="p_20Ap1_2059"></a><a class="msdiv" id="msdiv6"></a>Tañca acchariyaṃ disvā,<br>
abbhutaṃ lomahaṃsanaṃ;<br>
Buddhe cittaṃ pasādesiṃ,<br>
sugate lokanāyake.</p>
<p><a class="sc" id="7"></a><a class="ms" id="p_20Ap1_2060"></a><a class="msdiv" id="msdiv7"></a>Tena cittappasādena,<br>
sukkamūlena codito;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="8"></a><a class="ms" id="p_20Ap1_2061"></a><a class="msdiv" id="msdiv8"></a>Panna­rasa­sahas­samhi,<br>
kappānaṃ pañcavīsati;<br>
<span class="var" title="cittamālā (bj) | vilāmālā (s2, s3) | cinamālā (pts1)" id="note547">Vītamalā</span> samānā ca,<br>
cakkavattī mahabbalā.</p>
<p><a class="sc" id="9"></a><a class="ms" id="p_20Ap1_2062"></a><a class="msdiv" id="msdiv9"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_2063"></a>Itthaṃ sudaṃ āyasmā sereyyako thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_2064"></a>Serey­yakat­theras­sāpadā­naṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
