<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap221">
<article>
<div class="hgroup">
<p class="division">Therāpadāna</p>
<p>Hatthivagga</p>
<h1>9. Sappi­dāyakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2881"></a><a class="msdiv" id="msdiv44"></a>“Nisinno pāsādavare,<br>
nārī­gaṇapu­rak­khato;<br>
Byādhitaṃ samaṇaṃ disvā,<br>
abhināmesahaṃ gharaṃ.</p>
<p><a class="sc" id="2"></a><a class="ms" id="p_20Ap1_2882"></a><a class="msdiv" id="msdiv45"></a>Upaviṭṭhaṃ mahāvīraṃ,<br>
devadevaṃ narāsabhaṃ;<br>
Sappitelaṃ mayā dinnaṃ,<br>
siddhatthassa mahesino.</p>
<p><a class="sc" id="3"></a><a class="ms" id="p_20Ap1_2883"></a><a class="msdiv" id="msdiv46"></a>Passad­dha­dara­thaṃ disvā,<br>
vippa­sanna­mu­khindriyaṃ;<br>
Vanditvā satthuno pāde,<br>
anusaṃsāvayiṃ pure.</p>
<p><a class="sc" id="4"></a><a class="ms" id="p_20Ap1_2884"></a><a class="msdiv" id="msdiv47"></a>Disvā maṃ <span class="var" title="supasannantaṃ (s2, s3) | suppasannantaṃ (mr)" id="note731">suppasannattaṃ</span>,<br>
iddhiyā pāramiṅgato;<br>
Nabhaṃ abbhuggamī dhīro,<br>
haṃsarājāva ambare.</p>
<p><a class="sc" id="5"></a><a class="ms" id="p_20Ap1_2885"></a><a class="msdiv" id="msdiv48"></a>Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
sappi­telas­sidaṃ phalaṃ.</p>
<p><a class="sc" id="6"></a><a class="ms" id="p_20Ap1_2886"></a><a class="msdiv" id="msdiv49"></a>Ito sattarase kappe,<br>
<span class="var" title="dutideva (s2, s3) | tutideva (mr)" id="note732">jutideva</span> sanāmako;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="7"></a><a class="ms" id="p_20Ap1_2887"></a><a class="msdiv" id="msdiv50"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_2888"></a>Itthaṃ sudaṃ āyasmā sappidāyako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_2889"></a>Sappi­dāyakat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
