<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap119">
<article>
<div class="hgroup">
<p class="division">Therāpadāna</p>
<p>Mahā­pari­vāra­vagga</p>
<h1>7. Bud­dhasañña­kat­the­ra­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2009"></a><a class="msdiv" id="msdiv57"></a>“Yadā vipassī lokaggo,<br>
āyu­saṅ­khā­ra­mos­saji;<br>
Pathavī sampakampittha,<br>
medanī jalamekhalā.</p>
<p><a class="sc" id="2"></a><a class="ms" id="p_20Ap1_2010"></a><a class="msdiv" id="msdiv58"></a><span class="var" title="ogataṃ vitataṃ (s2, s3) | otataṃ vitataṃ (pts1)" id="note536">Otataṃ vitthataṃ</span> mayhaṃ,<br>
<span class="var" title="suci cittaṃ papañcakaṃ (si, s2, s3) | suvicittaṃ vaṭaṃsakaṃ (pts1)" id="note537">suvicit­ta­vaṭaṃ­sakaṃ</span>;<br>
Bhavanampi pakampittha,<br>
buddhassa āyusaṅkhaye.</p>
<p><a class="sc" id="3"></a><a class="pts" id="pts1.152"></a><a class="ms" id="p_20Ap1_2011"></a><a class="msdiv" id="msdiv59"></a>Tāso mayhaṃ samuppanno,<br>
bhavane sampakampite;<br>
<span class="var" title="uppāto (bj)" id="note538">Uppādo</span> nu kimatthāya,<br>
āloko vipulo ahu.</p>
<p><a class="sc" id="4"></a><a class="ms" id="p_20Ap1_2012"></a><a class="msdiv" id="msdiv60"></a>Vessavaṇo idhāgamma,<br>
nibbāpesi mahājanaṃ;<br>
<span class="var" title="pāṇabhūnaṃ (s2, s3, mr) | pāṇabhūtaṃ (si, s2, s3, pts1)" id="note539">Pāṇabhūte</span> bhayaṃ natthi,<br>
ekaggā hotha <span class="var" title="sagāravā (s2, s3)" id="note540">saṃvutā</span>.</p>
<p><a class="sc" id="5"></a><a class="ms" id="p_20Ap1_2013"></a><a class="msdiv" id="msdiv61"></a>Aho buddhā aho dhammā,<br>
aho no satthu sampadā;<br>
Yasmiṃ uppajjamānamhi,<br>
<span class="var" title="paṭhavī (bj, s2, s3, pts1)" id="note541">pathavī</span> sampakampati.</p>
<p><a class="sc" id="6"></a><a class="ms" id="p_20Ap1_2014"></a><a class="msdiv" id="msdiv62"></a>Buddhānubhāvaṃ kittetvā,<br>
kappaṃ saggamhi modahaṃ;<br>
Avasesesu kappesu,<br>
kusalaṃ <span class="var" title="karitaṃ (si, s2, s3) | kāritaṃ (si, pts1, mr)" id="note542">caritaṃ</span> mayā.</p>
<p><a class="sc" id="7"></a><a class="ms" id="p_20Ap1_2015"></a><a class="msdiv" id="msdiv63"></a>Ekanavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
bud­dhasaññā­yidaṃ phalaṃ.</p>
<p><a class="sc" id="8"></a><a class="ms" id="p_20Ap1_2016"></a><a class="msdiv" id="msdiv64"></a>Ito ­cudda­sa­kappamhi,<br>
rājā āsiṃ patāpavā;<br>
Samito nāma nāmena,<br>
cakkavattī mahabbalo.</p>
<p><a class="sc" id="9"></a><a class="ms" id="p_20Ap1_2017"></a><a class="msdiv" id="msdiv65"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_2018"></a>Itthaṃ sudaṃ āyasmā buddhasaññako thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_2019"></a>Bud­dhasañña­kat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
