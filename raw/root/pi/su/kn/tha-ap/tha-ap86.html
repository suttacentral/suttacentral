<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap86">
<article>
<div class="hgroup">
<p class="division">Therāpadāna</p>
<p>Timiravagga</p>
<h1>4. Adho­pupphi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1713"></a><a class="msdiv" id="msdiv22"></a>“Abhibhū nāma so bhikkhu,<br>
sikhino aggasāvako;<br>
Mahānubhāvo tevijjo,<br>
himavantaṃ upāgami.</p>
<p><a class="sc" id="2"></a><a class="ms" id="p_20Ap1_1714"></a><a class="msdiv" id="msdiv23"></a>Ahampi himavantamhi,<br>
ramaṇīyassame isi;<br>
Vasāmi appamaññāsu,<br>
iddhīsu ca tadā vasī.</p>
<p><a class="sc" id="3"></a><a class="ms" id="p_20Ap1_1715"></a><a class="msdiv" id="msdiv24"></a>Pakkhijāto viyākāse,<br>
pabbataṃ <span class="var" title="abhipatthayiṃ (s2, s3, pts1) | abhimatthayiṃ (mr)" id="note466">adhivatthayiṃ</span>;<br>
Adhopupphaṃ gahetvāna,<br>
<span class="var" title="āgañchiṃ (pts1) | agacchiṃ (mr)" id="note467">āgacchiṃ</span> pabbataṃ ahaṃ.</p>
<p><a class="sc" id="4"></a><a class="ms" id="p_20Ap1_1716"></a><a class="msdiv" id="msdiv25"></a>Satta pupphāni gaṇhitvā,<br>
matthake okiriṃ ahaṃ;<br>
<span class="var" title="ālokito (s2, s3, pts1)" id="note468">Ālokite</span> ca vīrena,<br>
pakkāmiṃ pācināmukho.</p>
<p><a class="sc" id="5"></a><a class="pts" id="pts1.129"></a><a class="ms" id="p_20Ap1_1717"></a><a class="msdiv" id="msdiv26"></a>Āvāsaṃ abhisambhosiṃ,<br>
patvāna assamaṃ ahaṃ;<br>
Khāribhāraṃ gahetvāna,<br>
<span class="var" title="pāvisiṃ (bj, pts1)" id="note469">pāyāsiṃ</span> pabbatantaraṃ.</p>
<p><a class="sc" id="6"></a><a class="ms" id="p_20Ap1_1718"></a><a class="msdiv" id="msdiv27"></a>Ajagaro maṃ pīḷesi,<br>
ghorarūpo mahabbalo;<br>
Pubbakammaṃ saritvāna,<br>
tattha kālaṅkato ahaṃ.</p>
<p><a class="sc" id="7"></a><a class="ms" id="p_20Ap1_1719"></a><a class="msdiv" id="msdiv28"></a>Ekattiṃse ito kappe,<br>
yaṃ puppha­ma­bhiro­payiṃ;<br>
Duggatiṃ nābhijānāmi,<br>
puppha­pū­jāyi­daṃ phalaṃ.</p>
<p><a class="sc" id="8"></a><a class="ms" id="p_20Ap1_1720"></a><a class="msdiv" id="msdiv29"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_1721"></a>Itthaṃ sudaṃ āyasmā adhopupphiyo thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_1722"></a>Adho­pupphi­yat­theras­sāpadā­naṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
