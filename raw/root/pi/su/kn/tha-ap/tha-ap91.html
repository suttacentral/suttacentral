<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap91">
<article>
<div class="hgroup">
<p class="division">Therāpadāna</p>
<p>Timiravagga</p>
<h1>9. Bodhi­siñ­ca­kat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1747"></a><a class="msdiv" id="msdiv46"></a>“Vipassissa bhagavato,<br>
mahābodhimaho ahu;<br>
Pabbajjupagato santo,<br>
upagacchiṃ ahaṃ tadā.</p>
<p><a class="sc" id="2"></a><a class="ms" id="p_20Ap1_1748"></a><a class="msdiv" id="msdiv47"></a>Kusu­modaka­mādāya,<br>
bodhiyā okiriṃ ahaṃ;<br>
Mocayissati no mutto,<br>
nibbāpessati nibbuto.</p>
<p><a class="sc" id="3"></a><a class="ms" id="p_20Ap1_1749"></a><a class="msdiv" id="msdiv48"></a>Ekanavutito kappe,<br>
yaṃ bodhi­ma­bhisiñ­cayiṃ;<br>
Duggatiṃ nābhijānāmi,<br>
bodhi­siñcā­yidaṃ phalaṃ.</p>
<p><a class="sc" id="4"></a><a class="ms" id="p_20Ap1_1750"></a><a class="msdiv" id="msdiv49"></a>Tettiṃse vattamānamhi,<br>
kappe āsuṃ janādhipā;<br>
Udakasecanā nāma,<br>
aṭṭhete cakkavattino.</p>
<p><a class="sc" id="5"></a><a class="ms" id="p_20Ap1_1751"></a><a class="msdiv" id="msdiv50"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_1752"></a>Itthaṃ sudaṃ āyasmā bodhisiñcako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_1753"></a>Bodhi­siñ­ca­kat­theras­sāpadā­naṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
