<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap54">
<article>
<div class="hgroup">
<p class="division">Therāpadāna</p>
<p>Bījanivagga</p>
<h1><span class="var" title="sata­raṃsi­kat­the­rāpadā­naṃ (bj, pts1) | sata­raṃsi­yat­the­rāpadā­naṃ (s2, s3)" id="note379">2 Sata­raṃsit­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1385"></a><a class="msdiv" id="msdiv8"></a>“<span class="var" title="ucciyaṃ (bj)" id="note380">Ubbiddhaṃ</span> selamāruyha,<br>
nisīdi purisuttamo;<br>
Pabba­tas­sā­vidū­ramhi,<br>
brāhmaṇo mantapāragū.</p>
<p><a class="sc" id="2"></a><a class="ms" id="p_20Ap1_1386"></a><a class="msdiv" id="msdiv9"></a>Upaviṭṭhaṃ mahāvīraṃ,<br>
devadevaṃ narāsabhaṃ;<br>
Añjaliṃ paggahetvāna,<br>
santhaviṃ lokanāyakaṃ.</p>
<p><a class="sc" id="3"></a><a class="ms" id="p_20Ap1_1387"></a><a class="msdiv" id="msdiv10"></a>‘Esa buddho mahāvīro,<br>
vara­dham­map­pakāsako;<br>
Jalati aggikhandhova,<br>
­bhik­khu­saṃ­gha­pu­rak­khato.</p>
<p><a class="sc" id="4"></a><a class="ms" id="p_20Ap1_1388"></a><a class="msdiv" id="msdiv11"></a><span class="var" title="' ... kkhobho (bj) | ... kkhobbho (pts1)" id="note381">Mahāsa­muddo­vak­khubbho</span>,<br>
aṇṇavova duruttaro;<br>
<span class="var" title="... chambhito (mr)" id="note382">Miga­rā­jāvasam­bhīto</span>,<br>
dhammaṃ deseti cakkhumā’.</p>
<p><a class="sc" id="5"></a><a class="ms" id="p_20Ap1_1389"></a><a class="msdiv" id="msdiv12"></a>Mama saṅ­kappa­maññāya,<br>
padu­muttara­nā­yako;<br>
Bhikkhusaṃghe ṭhito satthā,<br>
imā gāthā abhāsatha.</p>
<p><a class="sc" id="6"></a><a class="ms" id="p_20Ap1_1390"></a><a class="msdiv" id="msdiv13"></a>‘<span class="var" title="yenāhaṃ (mr)" id="note383">Yenāyaṃ</span> añjalī dinno,<br>
buddhaseṭṭho ca thomito;<br>
Tiṃ­sakap­pa­sahas­sāni,<br>
devarajjaṃ karissati.</p>
<p><a class="sc" id="7"></a><a class="ms" id="p_20Ap1_1391"></a><a class="msdiv" id="msdiv14"></a>Kappa­sata­sahas­samhi,<br>
aṅgīra­sa­sanā­mako;<br>
<span class="var" title="vivattacchaddo (bj) | vivattachaddo (pts1)" id="note384">Vivaṭṭacchado</span> sambuddho,<br>
uppajjissati tāvade.</p>
<p><a class="sc" id="8"></a><a class="ms" id="p_20Ap1_1392"></a><a class="msdiv" id="msdiv15"></a>Tassa dhammesu dāyādo,<br>
oraso dhammanimmito;<br>
Sataraṃsīti nāmena,<br>
arahā so bhavissati’.</p>
<p><a class="sc" id="9"></a><a class="ms" id="p_20Ap1_1393"></a><a class="msdiv" id="msdiv16"></a>Jātiyā sattavassohaṃ,<br>
pabbajiṃ anagāriyaṃ;<br>
Sataraṃsimhi nāmena,<br>
pabhā niddhāvate mama.</p>
<p><a class="sc" id="10"></a><a class="ms" id="p_20Ap1_1394"></a><a class="msdiv" id="msdiv17"></a>Maṇḍape rukkhamūle vā,<br>
jhāyī jhānarato ahaṃ;<br>
Dhāremi antimaṃ dehaṃ,<br>
sammā­sambud­dha­sāsane.</p>
<p><a class="sc" id="11"></a><a class="ms" id="p_20Ap1_1395"></a><a class="msdiv" id="msdiv18"></a>­Saṭṭhi­kap­pa­sahas­samhi,<br>
caturo rāmanāmakā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="12"></a><a class="pts" id="pts1.105"></a><a class="ms" id="p_20Ap1_1396"></a><a class="msdiv" id="msdiv19"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="13"></a><a class="ms" id="p_20Ap1_1397"></a>Itthaṃ sudaṃ āyasmā <span class="var" title="sataraṃsiyo (bj, s2, s3, pts1)" id="note385">sataraṃsi</span> thero imā gāthāyo abhāsitthāti.</p>
<p class="endsutta"><a class="sc" id="14"></a><a class="ms" id="p_20Ap1_1398"></a><span class="var" title="sataraṃsikat ... (bj, pts1) | sata­raṃsi­yat­therassa ... (s2, s3)" id="note386">Sata­raṃsit­theras­sāpadā­naṃ</span> dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
