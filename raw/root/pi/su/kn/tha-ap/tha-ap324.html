<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap324">
<article>
<div class="hgroup">
<p class="division">Therāpadāna</p>
<p>Umā­pupphi­yavagga</p>
<h1><span class="var" title="puḷina­pūja­kat­the­rāpadā­naṃ (s2, s3)" id="note889">2 Pulina­pūja­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.259"></a><a class="ms" id="p_20Ap1_3594"></a><a class="msdiv" id="msdiv7"></a>“Kakudhaṃ vilasantaṃva,<br>
nisabhājāniyaṃ yathā;<br>
Osadhiṃva virocantaṃ,<br>
obhāsantaṃ narāsabhaṃ.</p>
<p><a class="sc" id="2"></a><a class="ms" id="p_20Ap1_3595"></a><a class="msdiv" id="msdiv8"></a>Añjaliṃ paggahetvāna,<br>
avandiṃ satthuno ahaṃ;<br>
Satthāraṃ parivaṇṇesiṃ,<br>
sakakammena <span class="var" title="tosito (bj, pts1)" id="note890">tosayiṃ</span>.</p>
<p><a class="sc" id="3"></a><a class="ms" id="p_20Ap1_3596"></a><a class="msdiv" id="msdiv9"></a>Susuddhaṃ <span class="var" title="puḷinaṃ (s2, s3)" id="note891">pulinaṃ</span> gayha,<br>
gatamagge samokiriṃ;<br>
Ucchaṅgena gahetvāna,<br>
vipassissa mahesino.</p>
<p><a class="sc" id="4"></a><a class="ms" id="p_20Ap1_3597"></a><a class="msdiv" id="msdiv10"></a>Tato upaḍḍhapulinaṃ,<br>
vippasannena cetasā;<br>
Divāvihāre osiñciṃ,<br>
dvipadindassa tādino.</p>
<p><a class="sc" id="5"></a><a class="ms" id="p_20Ap1_3598"></a><a class="msdiv" id="msdiv11"></a>Ekanavutito kappe,<br>
pulinaṃ yamasiñcahaṃ;<br>
Duggatiṃ nābhijānāmi,<br>
pulinassa idaṃ phalaṃ.</p>
<p><a class="sc" id="6"></a><a class="ms" id="p_20Ap1_3599"></a><a class="msdiv" id="msdiv12"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_3600"></a>Itthaṃ sudaṃ āyasmā <span class="var" title="puḷinapūjako (s2, s3)" id="note892">pulinapūjako</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_3601"></a>Pulina­pūja­kat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
