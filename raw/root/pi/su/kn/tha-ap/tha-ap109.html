<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap109">
<article>
<div class="hgroup">
<p class="division">Therāpadāna</p>
<p>Bhik­kha­dāyi­vagga</p>
<h1>7. Naḷa­māli­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1899"></a><a class="msdiv" id="msdiv36"></a>“Padu­muttara­buddhassa,<br>
lokajeṭṭhassa tādino;<br>
Tiṇatthare nisinnassa,<br>
upasantassa tādino.</p>
<p><a class="sc" id="2"></a><a class="ms" id="p_20Ap1_1900"></a><a class="msdiv" id="msdiv37"></a>Naḷamālaṃ gahetvāna,<br>
<span class="var" title="bījitvā (mr)" id="note513">bandhitvā</span> bījaniṃ ahaṃ;<br>
Buddhassa upanāmesiṃ,<br>
dvipadindassa tādino.</p>
<p><a class="sc" id="3"></a><a class="ms" id="p_20Ap1_1901"></a><a class="msdiv" id="msdiv38"></a>Paṭiggahetvā sabbaññū,<br>
bījaniṃ lokanāyako;<br>
Mama saṅ­kappa­maññāya,<br>
imaṃ gāthaṃ abhāsatha.</p>
<p><a class="sc" id="4"></a><a class="ms" id="p_20Ap1_1902"></a><a class="msdiv" id="msdiv39"></a>‘Yathā me kāyo nibbāti,<br>
pariḷāho na vijjati;<br>
Tatheva tividhaggīhi,<br>
cittaṃ tava vimuccatu’.</p>
<p><a class="sc" id="5"></a><a class="ms" id="p_20Ap1_1903"></a><a class="msdiv" id="msdiv40"></a>Sabbe devā samāgacchuṃ,<br>
ye keci vananissitā;<br>
Sossāma buddhavacanaṃ,<br>
hāsayantañca dāyakaṃ.</p>
<p><a class="sc" id="6"></a><a class="ms" id="p_20Ap1_1904"></a><a class="msdiv" id="msdiv41"></a>Nisinno bhagavā tattha,<br>
deva­saṅgha­pu­rak­khato;<br>
Dāyakaṃ sampahaṃsento,<br>
imā gāthā abhāsatha.</p>
<p><a class="sc" id="7"></a><a class="ms" id="p_20Ap1_1905"></a><a class="msdiv" id="msdiv42"></a>‘Iminā bījanidānena,<br>
cittassa paṇidhīhi ca;<br>
Subbato nāma nāmena,<br>
cakkavattī bhavissati.</p>
<p><a class="sc" id="8"></a><a class="pts" id="pts1.144"></a><a class="ms" id="p_20Ap1_1906"></a><a class="msdiv" id="msdiv43"></a>Tena kammāvasesena,<br>
sukkamūlena codito;<br>
Māluto nāma nāmena,<br>
cakkavattī bhavissati’.</p>
<p><a class="sc" id="9"></a><a class="ms" id="p_20Ap1_1907"></a><a class="msdiv" id="msdiv44"></a>Iminā bījanidānena,<br>
sammā­na­vipulena ca;<br>
Kappa­sata­sahas­sampi,<br>
duggatiṃ nupapajjati.</p>
<p><a class="sc" id="10"></a><a class="ms" id="p_20Ap1_1908"></a><a class="msdiv" id="msdiv45"></a>Tiṃ­sakap­pa­sahas­samhi,<br>
subbatā aṭṭhatiṃsa te;<br>
Ekūna­tiṃ­sasa­hasse,<br>
aṭṭha mālutanāmakā.</p>
<p><a class="sc" id="11"></a><a class="ms" id="p_20Ap1_1909"></a><a class="msdiv" id="msdiv46"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="12"></a><a class="ms" id="p_20Ap1_1910"></a>Itthaṃ sudaṃ āyasmā naḷamāliyo thero imā gāthāyo abhāsitthāti.</p>
<p class="endsutta"><a class="sc" id="13"></a><a class="ms" id="p_20Ap1_1911"></a>Naḷa­māliyat­theras­sāpadā­naṃ sattamaṃ.<br>
Satta­ma­bhā­ṇavā­raṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
