<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap272">
<article>
<div class="hgroup">
<p class="division">Therāpadāna</p>
<p>­Padu­muk­khipa­vagga</p>
<h1>10. Taraṇi­yat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.234"></a><a class="ms" id="p_20Ap1_3214"></a><a class="msdiv" id="msdiv39"></a>“Suvaṇṇavaṇṇo sambuddho,<br>
vipassī dakkhiṇāraho;<br>
Nadītīre ṭhito satthā,<br>
­bhik­khu­saṃ­gha­pu­rak­khato.</p>
<p><a class="sc" id="2"></a><a class="ms" id="p_20Ap1_3215"></a><a class="msdiv" id="msdiv40"></a>Nāvā na vijjate tattha,<br>
santāraṇī mahaṇṇave;<br>
Nadiyā abhinikkhamma,<br>
tāresiṃ lokanāyakaṃ.</p>
<p><a class="sc" id="3"></a><a class="ms" id="p_20Ap1_3216"></a><a class="msdiv" id="msdiv41"></a>Ekanavutito kappe,<br>
yaṃ tāresiṃ naruttamaṃ;<br>
Duggatiṃ nābhijānāmi,<br>
taraṇāya idaṃ phalaṃ.</p>
<p><a class="sc" id="4"></a><a class="ms" id="p_20Ap1_3217"></a><a class="msdiv" id="msdiv42"></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2577)</p>
</blockquote>
<p><a class="sc" id="5"></a><a class="ms" id="p_20Ap1_3218"></a>Itthaṃ sudaṃ āyasmā taraṇiyo thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_3219"></a>Taraṇi­yat­theras­sāpadā­naṃ dasamaṃ.</p>
<p class="endsection"><a class="sc" id="7"></a><a class="ms" id="p_20Ap1_3220"></a><span class="var" title="ākā­suk­khi­pi­yavaggo (bj) | padu­mukkhepa­vaggo (s2, s3, pts1)" id="note805">­Padu­muk­khipa­vaggo</span> sattavīsatimo.</p>
<p class="endsection summary"><a class="sc" id="8"></a><a class="ms" id="p_20Ap1_3221"></a>Tassuddānaṃ</p>
<blockquote class="uddanagatha">
<p><a class="sc" id="9"></a><a class="ms" id="p_20Ap1_3222"></a>Ukkhipī telacandī ca,<br>
dīpado ca biḷālido;<br>
Maccho javo saḷalado,<br>
rakkhaso taraṇo dasa;<br>
Gāthāyo cettha saṅkhātā,<br>
tālīsaṃ cekameva cāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
