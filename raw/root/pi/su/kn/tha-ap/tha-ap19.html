<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap19">
<article>
<div class="hgroup">
<p class="division">Therāpadāna</p>
<p>Sīhā­saniya­vagga</p>
<h1><span class="var" title="upa­senat­the­rāpadā­naṃ (bj)" id="note215">7 Upase­navaṅ­gan­ta­puttat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.62"></a><a class="ms" id="p_20Ap1_793"></a><a class="msdiv" id="msdiv86"></a>“Padumuttaraṃ bhagavantaṃ,<br>
lokajeṭṭhaṃ narāsabhaṃ;<br>
Pabbhāramhi nisīdantaṃ,<br>
upagacchiṃ naruttamaṃ.</p>
<p><a class="sc" id="2"></a><a class="ms" id="p_20Ap1_794"></a><a class="msdiv" id="msdiv87"></a><span class="var" title="kaṇikāraṃ pupphitaṃ (bj, s2, s3, pts1)" id="note216">­Kaṇikā­ra­pupphaṃ</span> disvā,<br>
vaṇṭe chetvānahaṃ tadā;<br>
Alaṅkaritvā chattamhi,<br>
buddhassa abhiropayiṃ.</p>
<p><a class="sc" id="3"></a><a class="ms" id="p_20Ap1_795"></a><a class="msdiv" id="msdiv88"></a>Piṇḍapātañca pādāsiṃ,<br>
paramannaṃ subhojanaṃ;<br>
Buddhena navame tattha,<br>
samaṇe aṭṭha bhojayiṃ.</p>
<p><a class="sc" id="4"></a><a class="ms" id="p_20Ap1_796"></a><a class="msdiv" id="msdiv89"></a>Anumodi mahāvīro,<br>
sayambhū aggapuggalo;<br>
Iminā chattadānena,<br>
paraman­napa­vec­chanā.</p>
<p><a class="sc" id="5"></a><a class="ms" id="p_20Ap1_797"></a><a class="msdiv" id="msdiv90"></a>Tena cittappasādena,<br>
sam­patti­ma­nubhos­sasi;<br>
Chat­tiṃsak­khat­tuṃ devindo,<br>
devarajjaṃ karissati.</p>
<p><a class="sc" id="6"></a><a class="ms" id="p_20Ap1_798"></a><a class="msdiv" id="msdiv91"></a>Ekavī­sa­tik­khat­tuñca,<br>
cakkavattī bhavissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class="sc" id="7"></a><a class="ms" id="p_20Ap1_799"></a><a class="msdiv" id="msdiv92"></a>Satasahassito kappe,<br>
okkā­kakula­sam­bhavo;<br>
Gotamo nāma gottena,<br>
<span class="var" title="eso buddho bhavissati (s2, s3) | esa buddho bhavissati. (pts1, mr)" id="note217">satthā loke bhavissati</span>.</p>
<p><a class="sc" id="8"></a><a class="ms" id="p_20Ap1_800"></a><a class="msdiv" id="msdiv93"></a>Sāsane dibbamānamhi,<br>
manussattaṃ gamissati;<br>
Tassa dhammesu dāyādo,<br>
oraso dhammanimmito.</p>
<p><a class="sc" id="9"></a><a class="ms" id="p_20Ap1_801"></a><a class="msdiv" id="msdiv94"></a>Upasenoti nāmena,<br>
hessati satthu sāvako;<br><span class="var" title=" idaṃ pādadvayaṃ sī , syā2, syā3, pā1 potthakesu natthi, thera­gāthā­aṭṭha­ka­thā­yameva" id="note218">Saman­ta­pāsā­dikattā,<br>aggaṭṭhāne ṭhapessati</span>.</p>
<p><a class="sc" id="10"></a><a class="ms" id="p_20Ap1_802"></a><a class="msdiv" id="msdiv95"></a>Carimaṃ vattate mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
jetvā māraṃ <span class="var" title="savāhanaṃ (bj, s2, s3, pts1, c1)" id="note220">savāhiniṃ</span>.</p>
<p><a class="sc" id="11"></a><a class="ms" id="p_20Ap1_803"></a><a class="msdiv" id="msdiv96"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="12"></a><a class="ms" id="p_20Ap1_804"></a>Itthaṃ sudaṃ āyasmā upaseno vaṅgantaputto thero imā gāthāyo abhāsitthāti.</p>
<p class="endsutta"><a class="sc" id="13"></a><a class="ms" id="p_20Ap1_805"></a>Upase­navaṅ­gan­ta­puttat­theras­sāpadā­naṃ sattamaṃ.<br>
Tatiya­bhā­ṇavā­raṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>