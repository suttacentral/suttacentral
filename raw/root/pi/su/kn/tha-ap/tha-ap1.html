<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap1">
<article>
<div class="hgroup">
<p class="division">Therāpadāna</p>
<p>Buddhavagga</p>
<h1>1. Buddhaapadāna</h1>
</div>
<p class="namo"><a class="sc" id="1"></a><a class="ms" id="p_20Ap1_1"></a>Namo tassa Bhagavato Arahato Sammā­sambud­dhassa.</p>
<blockquote class="gatha">
<p><a class="sc" id="2"></a><a class="ms" id="p_20Ap1_2"></a><a class="msdiv" id="msdiv1"></a>Tathāgataṃ jetavane vasantaṃ,<br>
Apucchi vedehamunī nataṅgo;<br>
“Sabbaññubuddhā kira nāma honti,<br>
Bhavanti te hetubhi kehi vīra”.</p>
<p><a class="sc" id="3"></a><a class="ms" id="p_20Ap1_3"></a><a class="msdiv" id="msdiv2"></a>Tadāha sabbaññuvaro mahesī,<br>
Ānandabhaddaṃ madhurassarena;<br>
“Ye <span class="var" title="sabbabuddhesu (s2, s3)" id="note1">pubbabuddhesu</span> katādhikārā,<br>
Aladdhamokkhā jinasāsanesu.</p>
<p><a class="sc" id="4"></a><a class="ms" id="p_20Ap1_4"></a><a class="msdiv" id="msdiv3"></a>Teneva sam­bodhi­mukhena dhīrā,<br>
Ajjhāsayenāpi mahābalena;<br>
Paññāya tejena sutikkhapaññā,<br>
Sabbaññubhāvaṃ anupāpuṇanti.</p>
<p><a class="sc" id="5"></a><a class="ms" id="p_20Ap1_5"></a><a class="msdiv" id="msdiv4"></a>Ahampi pubbabuddhesu,<br>
buddhat­ta­mabhi­pattha­yiṃ;<br>
Manasāyeva hutvāna,<br>
dhammarājā asaṅkhiyā.</p>
<p><a class="sc" id="6"></a><a class="pts" id="pts1.1"></a><a class="ms" id="p_20Ap1_6"></a><a class="msdiv" id="msdiv5"></a>Atha buddhāpadānāni,<br>
suṇātha suddhamānasā;<br>
Tiṃsa­pārami­sam­puṇṇā,<br>
dhammarājā asaṅkhiyā.</p>
<p><a class="sc" id="7"></a><a class="ms" id="p_20Ap1_7"></a><a class="msdiv" id="msdiv6"></a>Sambodhiṃ buddha­seṭṭhā­naṃ,<br>
sasaṃghe lokanāyake;<br>
Dasaṅgulī namassitvā,<br>
sirasā <span class="var" title="abhivādaye (s2, s3)" id="note2">abhivādayiṃ</span>.</p>
<p><a class="sc" id="8"></a><a class="ms" id="p_20Ap1_8"></a><a class="msdiv" id="msdiv7"></a>Yāvatā buddhakhettesu,<br>
ratanā vijjan­tisaṅ­khiyā;<br>
Ākāsaṭṭhā ca <span class="var" title="bhummaṭṭhā (bj, s2, s3)" id="note3">bhūmaṭṭhā</span>,<br>
manasā sabbamāhariṃ.</p>
<p><a class="sc" id="9"></a><a class="ms" id="p_20Ap1_9"></a><a class="msdiv" id="msdiv8"></a>Tattha rūpiyabhūmiyaṃ,<br>
pāsādaṃ māpayiṃ ahaṃ;<br>
Nekabhummaṃ ratanāmayaṃ,<br>
ubbiddhaṃ nabhamuggataṃ.</p>
<p><a class="sc" id="10"></a><a class="ms" id="p_20Ap1_10"></a><a class="msdiv" id="msdiv9"></a>Vicit­ta­tham­bhaṃ sukataṃ,<br>
suvibhattaṃ mahārahaṃ;<br>
Kanaka­maya­saṅghā­ṭaṃ,<br>
kontacchattehi maṇḍitaṃ.</p>
<p><a class="sc" id="11"></a><a class="ms" id="p_20Ap1_11"></a><a class="msdiv" id="msdiv10"></a>Paṭhamā veḷuriyā bhūmi,<br>
vimalabbhasamā subhā;<br>
Naḷina­jalajā­kiṇṇā,<br>
vara­kañ­cana­bhūmiyā.</p>
<p><a class="sc" id="12"></a><a class="ms" id="p_20Ap1_12"></a><a class="msdiv" id="msdiv11"></a>Pavāḷaṃsā pavāḷavaṇṇā,<br>
kāci lohitakā subhā;<br>
Inda­gopaka­vaṇṇā­bhā,<br>
bhūmi obhāsatī disā.</p>
<p><a class="sc" id="13"></a><a class="ms" id="p_20Ap1_13"></a><a class="msdiv" id="msdiv12"></a>Suvibhattā gharamukhā,<br>
niyyūhā sīhapañjarā;<br>
Caturo vedikā jālā,<br>
gandhāveḷā manoramā.</p>
<p><a class="sc" id="14"></a><a class="ms" id="p_20Ap1_14"></a><a class="msdiv" id="msdiv13"></a>Nīlā pītā lohitakā,<br>
odātā suddhakāḷakā;<br>
Kūṭā­gāra­varū­petā,<br>
satta­ratana­bhū­sitā.</p>
<p><a class="sc" id="15"></a><a class="pts" id="pts1.2"></a><a class="ms" id="p_20Ap1_15"></a><a class="msdiv" id="msdiv14"></a>Olokamayā padumā,<br>
vāḷa­vihaṅ­ga­sobhitā;<br>
­Nak­khat­ta­tārakā­kiṇṇā,<br>
<span class="var" title="candasuriyehi (bj, s2, s3, pts1)" id="note4">candasūrehi</span> maṇḍitā.</p>
<p><a class="sc" id="16"></a><a class="ms" id="p_20Ap1_16"></a><a class="msdiv" id="msdiv15"></a>Hemajālena sañchannā,<br>
soṇṇa­kiṅkiṇi­kāyutā;<br>
Vātavegena kūjanti,<br>
soṇṇamālā manoramā.</p>
<p><a class="sc" id="17"></a><a class="ms" id="p_20Ap1_17"></a><a class="msdiv" id="msdiv16"></a>Mañjeṭṭhakaṃ lohitakaṃ,<br>
pītakaṃ haripiñjaraṃ;<br>
Nānāraṅgehi <span class="var" title="suppitaṃ (bj) | saṃcittaṃ (s2, s3)" id="note5">sampītaṃ</span>,<br>
<span class="var" title="... māliniṃ (bj)" id="note6">ussitad­dhaja­mālinī</span>.</p>
<p><a class="sc" id="18"></a><a class="ms" id="p_20Ap1_18"></a><a class="msdiv" id="msdiv17"></a>Na <span class="var" title="nānā (bj, s2, s3, pts1)" id="note7">naṃ</span> bahūnekasatā,<br>
phalikā rajatāmayā;<br>
Maṇimayā lohitaṅgā,<br>
masāragal­la­mayā tathā;<br>
Nānā­sayana­vicittā,<br>
saṇha­kāsika­san­thatā.</p>
<p><a class="sc" id="19"></a><a class="ms" id="p_20Ap1_19"></a><a class="msdiv" id="msdiv18"></a>Kampalā dukūlā cīnā,<br>
pattuṇṇā paṇḍupāvurā;<br>
Vivi­dhattha­ra­ṇaṃ sabbaṃ,<br>
manasā paññapesahaṃ.</p>
<p><a class="sc" id="20"></a><a class="ms" id="p_20Ap1_20"></a><a class="msdiv" id="msdiv19"></a>Tāsu tāsveva bhūmīsu,<br>
ratana­kū­ṭa­laṅka­taṃ;<br>
Maṇiverocanā ukkā,<br>
dhārayantā sutiṭṭhare.</p>
<p><a class="sc" id="21"></a><a class="ms" id="p_20Ap1_21"></a><a class="msdiv" id="msdiv20"></a>Sobhanti esikā thambhā,<br>
subhā kañcanatoraṇā;<br>
Jambonadā sāramayā,<br>
atho rajatamayāpi ca.</p>
<p><a class="sc" id="22"></a><a class="ms" id="p_20Ap1_22"></a><a class="msdiv" id="msdiv21"></a>Nekā sandhī suvibhattā,<br>
kavāṭag­gaḷa­cit­titā;<br>
Ubhato puṇṇaghaṭānekā,<br>
padu­mup­pa­la­saṃ­yutā.</p>
<p><a class="sc" id="23"></a><a class="ms" id="p_20Ap1_23"></a><a class="msdiv" id="msdiv22"></a>Atīte sabbabuddhe ca,<br>
sasaṃghe lokanāyake;<br>
Pakati­vaṇṇa­rūpena,<br>
nimminitvā sasāvake.</p>
<p><a class="sc" id="24"></a><a class="ms" id="p_20Ap1_24"></a><a class="msdiv" id="msdiv23"></a>Tena dvārena pavisitvā,<br>
sabbe buddhā sasāvakā;<br>
Sabbasoṇṇamaye pīṭhe,<br>
nisinnā ariyamaṇḍalā.</p>
<p><a class="sc" id="25"></a><a class="ms" id="p_20Ap1_25"></a><a class="msdiv" id="msdiv24"></a>Ye ca etarahi atthi,<br>
Buddhā loke anuttarā;<br>
Atīte vattamānā ca,<br>
Bhavanaṃ sabbe <span class="var" title="samāhariṃ (c1)" id="note8">samāruhuṃ</span>.</p>
<p><a class="sc" id="26"></a><a class="ms" id="p_20Ap1_26"></a><a class="msdiv" id="msdiv25"></a>Pac­ce­ka­buddhe­neka­sate,<br>
Sayambhū aparājite;<br>
Atīte vattamāne ca,<br>
Bhavanaṃ sabbe <span class="var" title="samāhariṃ (pts1, c1)" id="note9">samāruhuṃ</span>.</p>
<p><a class="sc" id="27"></a><a class="ms" id="p_20Ap1_27"></a><a class="msdiv" id="msdiv26"></a>Kapparukkhā bahū atthi,<br>
Ye dibbā ye ca mānusā;<br>
Sabbaṃ dussaṃ <span class="var" title="samāhantā (c1)" id="note10">samāhantvā</span>,<br>
Acchādemi ticīvaraṃ.</p>
<p><a class="sc" id="28"></a><a class="ms" id="p_20Ap1_28"></a><a class="msdiv" id="msdiv27"></a>Khajjaṃ bhojjaṃ sāyanīyaṃ,<br>
sampannaṃ pānabhojanaṃ;<br>
Maṇimaye subhe patte,<br>
sampūretvā adāsahaṃ.</p>
<p><a class="sc" id="29"></a><a class="ms" id="p_20Ap1_29"></a><a class="msdiv" id="msdiv28"></a>Dibba­vattha­samā hutvā,<br>
<span class="var" title="maṭṭha (bj, pts1)" id="note11">maṭṭhā</span> cīvarasaṃyutā;<br>
Madhurā sakkharā ceva,<br>
telā ca madhuphāṇitā.</p>
<p><a class="sc" id="30"></a><a class="pts" id="pts1.3"></a><a class="ms" id="p_20Ap1_30"></a><a class="msdiv" id="msdiv29"></a>Tappitā paramannena,<br>
sabbe te ariyamaṇḍalā;<br>
Ratanagabbhaṃ pavisitvā,<br>
kesarīva guhāsayā.</p>
<p><a class="sc" id="31"></a><a class="ms" id="p_20Ap1_31"></a><a class="msdiv" id="msdiv30"></a>Mahārahamhi sayane,<br>
sīha­seyya­makappa­yuṃ;<br>
Sampajānā samuṭṭhāya,<br>
<span class="var" title="seyye (s2, s3)" id="note12">sayane</span> ­pallaṅ­ka­mā­bhujuṃ.</p>
<p><a class="sc" id="32"></a><a class="ms" id="p_20Ap1_32"></a><a class="msdiv" id="msdiv31"></a>Gocaraṃ sabbabuddhānaṃ,<br>
jhā­narati­samap­pitā;<br>
Aññe dhammāni desenti,<br>
aññe kīḷanti iddhiyā.</p>
<p><a class="sc" id="33"></a><a class="ms" id="p_20Ap1_33"></a><a class="msdiv" id="msdiv32"></a>Aññe abhiññā appenti,<br>
abhiññā vasibhāvitā;<br>
Vikubbanā vikubbanti,<br>
aññe­neka­sahas­siyo.</p>
<p><a class="sc" id="34"></a><a class="ms" id="p_20Ap1_34"></a><a class="msdiv" id="msdiv33"></a>Buddhāpi buddhe pucchanti,<br>
visayaṃ sabbañ­ñu­mālayaṃ;<br>
Gambhīraṃ nipuṇaṃ ṭhānaṃ,<br>
paññāya vinibujjhare.</p>
<p><a class="sc" id="35"></a><a class="ms" id="p_20Ap1_35"></a><a class="msdiv" id="msdiv34"></a>Sāvakā buddhe pucchanti,<br>
buddhā pucchanti sāvake;<br>
Aññamaññañca <span class="var" title="pucchanti (bj, s2, s3, pts1)" id="note13">pucchitvā</span>,<br>
aññoññaṃ byākaronti te.</p>
<p><a class="sc" id="36"></a><a class="ms" id="p_20Ap1_36"></a><a class="msdiv" id="msdiv35"></a>Buddhā paccekabuddhā ca,<br>
sāvakā paricārakā;<br>
Evaṃ sakāya ratiyā,<br>
pāsā­de­bhira­manti te.</p>
<p><a class="sc" id="37"></a><a class="ms" id="p_20Ap1_37"></a><a class="msdiv" id="msdiv36"></a>Chattā tiṭṭhantu ratanā,<br>
kañ­canā­veḷa­pantikā;<br>
Muttā­jāla­parik­khittā,<br>
sabbe <span class="var" title="dhārenti (si, mr)" id="note14">dhārentu</span> matthake.</p>
<p><a class="sc" id="38"></a><a class="ms" id="p_20Ap1_38"></a><a class="msdiv" id="msdiv37"></a>Bhavantu ceḷavitānā,<br>
soṇṇa­tāraka­cit­titā;<br>
Vicit­ta­mal­yavitatā,<br>
sabbe dhārentu matthake.</p>
<p><a class="sc" id="39"></a><a class="ms" id="p_20Ap1_39"></a><a class="msdiv" id="msdiv38"></a>Vitatā malyadāmehi,<br>
gandhadāmehi sobhitā;<br>
­Dussadā­ma­pari­kiṇṇā,<br>
ratana­dāma­bhū­sitā.</p>
<p><a class="sc" id="40"></a><a class="ms" id="p_20Ap1_40"></a><a class="msdiv" id="msdiv39"></a>Pupphābhikiṇṇā sucittā,<br>
sura­bhi­gandha­bhū­sitā;<br>
<span class="var" title="gandha­pañ­cāṅgulaṅ­katā (s2, s3) | gandha­pañ­caṅgulaṅ­kitā (pts1) | gandha­pañ­caṅguli­katā (c1)" id="note15">Gandha­pañ­caṅgula­katā</span>,<br>
hemaccha­dana­chā­ditā.</p>
<p><a class="sc" id="41"></a><a class="ms" id="p_20Ap1_41"></a><a class="msdiv" id="msdiv40"></a>Catuddisā pokkharañño,<br>
padu­mup­pa­la­san­thatā;<br>
Sovaṇṇarūpā khāyantu,<br>
<span class="var" title="paduma­reṇu­ra­juggatā (bj, s2, s3, pts1) | padmaṃ­reṇu­ra­juggatā (c1)" id="note16">padma­reṇu­ra­juggatā</span>.</p>
<p><a class="sc" id="42"></a><a class="ms" id="p_20Ap1_42"></a><a class="msdiv" id="msdiv41"></a>Pupphantu pādapā sabbe,<br>
pāsādassa samantato;<br>
Sayañca pupphā muñcitvā,<br>
gantvā bhavanamokiruṃ.</p>
<p><a class="sc" id="43"></a><a class="ms" id="p_20Ap1_43"></a><a class="msdiv" id="msdiv42"></a>Sikhino tattha naccantu,<br>
dibbahaṃsā pakūjare;<br>
Karavīkā ca gāyantu,<br>
dijasaṅghā samantato.</p>
<p><a class="sc" id="44"></a><a class="ms" id="p_20Ap1_44"></a><a class="msdiv" id="msdiv43"></a>Bheriyo sabbā vajjantu,<br>
vīṇā sabbā <span class="var" title="ravantu (bj, s2, s3, pts1)" id="note17">rasantu</span> tā;<br>
Sabbā saṅgīti vattantu,<br>
pāsādassa samantato.</p>
<p><a class="sc" id="45"></a><a class="pts" id="pts1.4"></a><a class="ms" id="p_20Ap1_45"></a><a class="msdiv" id="msdiv44"></a>Yāvatā bud­dha­khettamhi,<br>
cakkavāḷe tato pare;<br>
Mahantā jotisampannā,<br>
acchinnā ratanāmayā.</p>
<p><a class="sc" id="46"></a><a class="ms" id="p_20Ap1_46"></a><a class="msdiv" id="msdiv45"></a>Tiṭṭhantu soṇṇapallaṅkā,<br>
dīparukkhā jalantu te;<br>
Bhavantu ekapajjotā,<br>
dasasa­hassi­param­parā.</p>
<p><a class="sc" id="47"></a><a class="ms" id="p_20Ap1_47"></a><a class="msdiv" id="msdiv46"></a>Gaṇikā lāsikā ceva,<br>
naccantu accharāgaṇā;<br>
Nānāraṅgā padissantu,<br>
pāsādassa samantato.</p>
<p><a class="sc" id="48"></a><a class="ms" id="p_20Ap1_48"></a><a class="msdiv" id="msdiv47"></a>Dumagge pabbatagge vā,<br>
sineru­giri­muddhani;<br>
Ussāpemi dhajaṃ sabbaṃ,<br>
vicittaṃ pañcavaṇṇikaṃ.</p>
<p><a class="sc" id="49"></a><a class="ms" id="p_20Ap1_49"></a><a class="msdiv" id="msdiv48"></a>Narā nāgā ca gandhabbā,<br>
sabbe devā upentu te;<br>
Namassantā pañjalikā,<br>
pāsādaṃ parivārayuṃ.</p>
<p><a class="sc" id="50"></a><a class="ms" id="p_20Ap1_50"></a><a class="msdiv" id="msdiv49"></a>Yaṃ kiñci kusalaṃ kammaṃ,<br>
kattabbaṃ kiriyaṃ mama;<br>
Kāyena vācā manasā,<br>
tidase sukataṃ kataṃ.</p>
<p><a class="sc" id="51"></a><a class="ms" id="p_20Ap1_51"></a><a class="msdiv" id="msdiv50"></a>Ye sattā saññino atthi,<br>
ye ca sattā asaññino;<br>
Kataṃ puññaphalaṃ mayhaṃ,<br>
sabbe bhāgī bhavantu te.</p>
<p><a class="sc" id="52"></a><a class="ms" id="p_20Ap1_52"></a><a class="msdiv" id="msdiv51"></a>Yesaṃ kataṃ suviditaṃ,<br>
dinnaṃ puññaphalaṃ mayā;<br>
Ye ca <span class="var" title="tasmiṃ (bj, mr)" id="note18">tattha</span> na jānanti,<br>
devā gantvā nivedayuṃ.</p>
<p><a class="sc" id="53"></a><a class="ms" id="p_20Ap1_53"></a><a class="msdiv" id="msdiv52"></a><span class="var" title="sabbe lokamhi (s2, s3, pts1, mr)" id="note19">Sabbalokamhi</span> ye sattā,<br>
Jīvan­tā­hāra­hetukā;<br>
Manuññaṃ bhojanaṃ <span class="var" title="sabbe (s2, s3)" id="note20">sabbaṃ</span>,<br>
Labhantu mama cetasā.</p>
<p><a class="sc" id="54"></a><a class="ms" id="p_20Ap1_54"></a><a class="msdiv" id="msdiv53"></a>Manasā dānaṃ mayā dinnaṃ,<br>
manasā pasādamāvahiṃ;<br>
Pūjitā sabbasambuddhā,<br>
paccekā jinasāvakā.</p>
<p><a class="sc" id="55"></a><a class="ms" id="p_20Ap1_55"></a><a class="msdiv" id="msdiv54"></a>Tena kammena sukatena,<br>
cetanā­paṇi­dhīhi ca;<br>
Jahitvā mānusaṃ dehaṃ,<br>
tāvatiṃ­sa­ma­gaccha­haṃ.</p>
<p><a class="sc" id="56"></a><a class="ms" id="p_20Ap1_56"></a><a class="msdiv" id="msdiv55"></a>Duve bhave pajānāmi,<br>
devatte atha mānuse;<br>
Aññaṃ gatiṃ na jānāmi,<br>
manasā patthanāphalaṃ.</p>
<p><a class="sc" id="57"></a><a class="ms" id="p_20Ap1_57"></a><a class="msdiv" id="msdiv56"></a>Devānaṃ adhiko homi,<br>
bhavāmi manujādhipo;<br>
­Rūpa­lak­kha­ṇa­sam­panno,<br>
paññāya asamo bhave.</p>
<p><a class="sc" id="58"></a><a class="ms" id="p_20Ap1_58"></a><a class="msdiv" id="msdiv57"></a>Bhojanaṃ vividhaṃ seṭṭhaṃ,<br>
Ratanañca anappakaṃ;<br>
Vividhāni ca vatthāni,<br>
<span class="var" title="nabhasā (s2, s3)" id="note21">Nabhā</span> khippaṃ upenti maṃ.</p>
<p><a class="sc" id="59"></a><a class="ms" id="p_20Ap1_59"></a><a class="msdiv" id="msdiv58"></a>Pathabyā pabbate ceva,<br>
ākāse udake vane;<br>
<span class="var" title="yattha (s2, s3) | yaññaṃ (mr)" id="note22">Yaṃ yaṃ</span> hatthaṃ pasāremi,<br>
dibbā bhakkhā upenti maṃ.</p>
<p><a class="sc" id="60"></a><a class="pts" id="pts1.5"></a><a class="ms" id="p_20Ap1_60"></a><a class="msdiv" id="msdiv59"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
ratanā sabbe upenti maṃ.</p>
<p><a class="sc" id="61"></a><a class="ms" id="p_20Ap1_61"></a><a class="msdiv" id="msdiv60"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe gandhā upenti maṃ.</p>
<p><a class="sc" id="62"></a><a class="ms" id="p_20Ap1_62"></a><a class="msdiv" id="msdiv61"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe yānā upenti maṃ.</p>
<p><a class="sc" id="63"></a><a class="ms" id="p_20Ap1_63"></a><a class="msdiv" id="msdiv62"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe mālā upenti maṃ.</p>
<p><a class="sc" id="64"></a><a class="ms" id="p_20Ap1_64"></a><a class="msdiv" id="msdiv63"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
alaṅkārā upenti maṃ.</p>
<p><a class="sc" id="65"></a><a class="ms" id="p_20Ap1_65"></a><a class="msdiv" id="msdiv64"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbā kaññā upenti maṃ.</p>
<p><a class="sc" id="66"></a><a class="ms" id="p_20Ap1_66"></a><a class="msdiv" id="msdiv65"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
madhusakkharā upenti maṃ.</p>
<p><a class="sc" id="67"></a><a class="ms" id="p_20Ap1_67"></a><a class="msdiv" id="msdiv66"></a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe khajjā upenti maṃ.</p>
<p><a class="sc" id="68"></a><a class="ms" id="p_20Ap1_68"></a><a class="msdiv" id="msdiv67"></a>Adhane <span class="var" title="addhike jane (s2, s3)" id="note23">addhikajane</span>,<br>
yācake ca pathāvino;<br>
<span class="var" title="dadāmahaṃ (bj) | dadāmi taṃ (s2, s3) | yam me kataṃ (pts1)" id="note24">Dadāmihaṃ</span> dānavaraṃ,<br>
sambo­dhiva­ra­pattiyā.</p>
<p><a class="sc" id="69"></a><a class="ms" id="p_20Ap1_69"></a><a class="msdiv" id="msdiv68"></a>Nādento pabbataṃ selaṃ,<br>
gajjento bahalaṃ giriṃ;<br>
Sadevakaṃ hāsayanto,<br>
buddho loke bhavāmahaṃ.</p>
<p><a class="sc" id="70"></a><a class="ms" id="p_20Ap1_70"></a><a class="msdiv" id="msdiv69"></a>Disā dasavidhā loke,<br>
yāyato natthi antakaṃ;<br>
Tasmiñca disābhāgamhi,<br>
buddhakhettā asaṅkhiyā.</p>
<p><a class="sc" id="71"></a><a class="ms" id="p_20Ap1_71"></a><a class="msdiv" id="msdiv70"></a>Pabhā pakittitā mayhaṃ,<br>
yamakā raṃsivāhanā;<br>
Etthantare raṃsijālaṃ,<br>
āloko vipulo bhave.</p>
<p><a class="sc" id="72"></a><a class="ms" id="p_20Ap1_72"></a><a class="msdiv" id="msdiv71"></a>Ettake lokadhātumhi,<br>
sabbe passantu maṃ janā;<br><span class="var" title=" sabbeva sumanā hontu, sabbe maṃ anuvattare (sī1, syā2, syā3), sabbe ca sumanā hontu sabbe mam anuvattare (pā1), ka-sī, cha1-2" id="note25">Sabbe maṃ anuvattantu,<br>yāva brahma­nivesa­naṃ</span>.</p>
<p><a class="sc" id="73"></a><a class="ms" id="p_20Ap1_73"></a><a class="msdiv" id="msdiv72"></a>­Visiṭ­ṭha­madhunā­dena,<br>
amata­bheri­māhaniṃ;<br>
Etthantare janā sabbe,<br>
suṇantu madhuraṃ giraṃ.</p>
<p><a class="sc" id="74"></a><a class="ms" id="p_20Ap1_74"></a><a class="msdiv" id="msdiv73"></a>Dhammameghena vassante,<br>
sabbe hontu anāsavā;<br>
Yettha pacchimakā sattā,<br>
sotāpannā bhavantu te.</p>
<p><a class="sc" id="75"></a><a class="ms" id="p_20Ap1_75"></a><a class="msdiv" id="msdiv74"></a>Datvā dātabbakaṃ dānaṃ,<br>
sīlaṃ pūretvā asesato;<br>
Nekkham­ma­pāramiṃ gantvā,<br>
patto sam­bodhi­muttamaṃ.</p>
<p><a class="sc" id="76"></a><a class="pts" id="pts1.6"></a><a class="ms" id="p_20Ap1_76"></a><a class="msdiv" id="msdiv75"></a>Paṇḍite paripucchitvā,<br>
katvā vīriyamuttamaṃ;<br>
Khantiyā pāramiṃ gantvā,<br>
patto sam­bodhi­muttamaṃ.</p>
<p><a class="sc" id="77"></a><a class="ms" id="p_20Ap1_77"></a><a class="msdiv" id="msdiv76"></a>Katvā daḷha­ma­dhiṭṭhā­naṃ,<br>
saccapārami pūriya;<br>
Mettāya pāramiṃ gantvā,<br>
patto sam­bodhi­muttamaṃ.</p>
<p><a class="sc" id="78"></a><a class="ms" id="p_20Ap1_78"></a><a class="msdiv" id="msdiv77"></a>Lābhālābhe sukhe dukkhe,<br>
<span class="var" title="sammānane vimānane (s2, s3) | sammāne ca vimānane (pts1, mr)" id="note27">sammāne cāvamānane</span>;<br>
Sabbattha samako hutvā,<br>
patto sam­bodhi­muttamaṃ.</p>
<p><a class="sc" id="79"></a><a class="ms" id="p_20Ap1_79"></a><a class="msdiv" id="msdiv78"></a>Kosajjaṃ bhayato disvā,<br>
vīriyañcāpi khemato;<br>
Āraddhavīriyā hotha,<br>
esā buddhānusāsanī.</p>
<p><a class="sc" id="80"></a><a class="ms" id="p_20Ap1_80"></a><a class="msdiv" id="msdiv79"></a>Vivādaṃ bhayato disvā,<br>
avivādañca khemato;<br>
Samaggā sakhilā hotha,<br>
esā buddhānusāsanī.</p>
<p><a class="sc" id="81"></a><a class="ms" id="p_20Ap1_81"></a><a class="msdiv" id="msdiv80"></a>Pamādaṃ bhayato disvā,<br>
appamādañca khemato;<br>
Bhāve­thaṭṭhaṅ­gikaṃ maggaṃ,<br>
esā buddhānusāsanī.</p>
<p><a class="sc" id="82"></a><a class="ms" id="p_20Ap1_82"></a><a class="msdiv" id="msdiv81"></a>Samāgatā bahū buddhā,<br>
<span class="var" title="arahanto (s2, s3, pts1)" id="note28">arahantā</span> ca sabbaso;<br>
Sambuddhe arahante ca,<br>
vandamānā namassatha.</p>
<p><a class="sc" id="83"></a><a class="ms" id="p_20Ap1_83"></a><a class="msdiv" id="msdiv82"></a>Evaṃ acintiyā buddhā,<br>
buddhadhammā acintiyā;<br>
Acintiye pasannānaṃ,<br>
vipāko hoti acintiyo”.</p>
</blockquote>
<p><a class="sc" id="84"></a><a class="ms" id="p_20Ap1_84"></a>Itthaṃ sudaṃ bhagavā attano <span class="var" title="buddhacaritaṃ (s2, s3) | buddhānaṃ' padāniyaṃ (pts1)" id="note30">buddhacariyaṃ</span> sambhāvayamāno ­buddhā­padā­niyaṃ nāma dhamma­pariyā­yaṃ abhāsitthāti.</p>
<p class="endsutta"><a class="sc" id="85"></a><a class="ms" id="p_20Ap1_85"></a>Buddhāpadānaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>