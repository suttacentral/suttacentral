<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap197">
<article>
<div class="hgroup">
<p class="division">Therāpadāna</p>
<p>Tamāla­pupphi­yavagga</p>
<h1>5. Aṅkolakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2696"></a><a class="msdiv" id="msdiv23"></a>“Aṅkolaṃ pupphitaṃ disvā,<br>
<span class="var" title="mālā­va­rasa­mogadhaṃ (s2, s3) | māhāsā­ra­samo­tataṃ (pts1)" id="note694">mālāvaraṃ sakosakaṃ</span>;<br>
Ocinitvāna taṃ pupphaṃ,<br>
agamaṃ buddhasantikaṃ.</p>
<p><a class="sc" id="2"></a><a class="ms" id="p_20Ap1_2697"></a><a class="msdiv" id="msdiv24"></a>Siddhattho tamhi samaye,<br>
patilīno mahāmuni;<br>
Muhuttaṃ paṭimānetvā,<br>
guhāyaṃ pupphamokiriṃ.</p>
<p><a class="sc" id="3"></a><a class="ms" id="p_20Ap1_2698"></a><a class="msdiv" id="msdiv25"></a>Catunnavutito kappe,<br>
Yaṃ puppha­ma­bhipū­jayiṃ;<br>
Duggatiṃ nābhijānāmi,<br>
<span class="var" title="buddha­pū­jāyi­daṃ (bj, s2, s3, pts1)" id="note695">Puppha­dā­nassi­daṃ</span> phalaṃ.</p>
<p><a class="sc" id="4"></a><a class="ms" id="p_20Ap1_2699"></a><a class="msdiv" id="msdiv26"></a>Chattiṃsamhi ito kappe,<br>
āseko devagajjito;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2700"></a><a class="msdiv" id="msdiv27"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2701"></a>Itthaṃ sudaṃ āyasmā aṅkolako thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2702"></a>Aṅkolakat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
