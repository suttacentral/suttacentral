<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap337">
<article>
<div class="hgroup">
<p class="division">Therāpadāna</p>
<p>­Gan­dho­da­ka­vagga</p>
<h1><span class="var" title="­phussita­kammi­yat­the­rāpadā­naṃ (s2, s3, pts1)" id="note914">5 Phusi­ta­kam­piyat­thera­apadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts1.268"></a><a class="ms" id="p_20Ap1_3760"></a><a class="msdiv" id="msdiv38"></a>“Vipassī <span class="var" title="sabbatthapi evameva" id="note915">nāma</span> sambuddho,<br>
lokajeṭṭho narāsabho;<br>
Khīṇāsavehi sahito,<br>
saṃghārāme vasī tadā.</p>
<p><a class="sc" id="2"></a><a class="ms" id="p_20Ap1_3761"></a><a class="msdiv" id="msdiv39"></a>Ārāmadvārā nikkhamma,<br>
<span class="var" title="sabbatthapi evameva" id="note916">vipassī</span> lokanāyako;<br>
Saha satasahassehi,<br>
<span class="var" title="aṭṭha (mr) | saha (?)" id="note917">aṭṭha</span> khīṇāsavehi so.</p>
<p><a class="sc" id="3"></a><a class="ms" id="p_20Ap1_3762"></a><a class="msdiv" id="msdiv40"></a>Ajinena nivatthohaṃ,<br>
vāka­cīra­dha­ropi ca;<br>
<span class="var" title="kusumbhodaka ... (bj, s2, s3, pts1)" id="note918">Kusu­modaka­mādāya</span>,<br>
sambuddhaṃ upasaṅkamiṃ.</p>
<p><a class="sc" id="4"></a><a class="ms" id="p_20Ap1_3763"></a><a class="msdiv" id="msdiv41"></a>Sakaṃ cittaṃ pasādetvā,<br>
vedajāto katañjalī;<br>
Kusu­modaka­mādāya,<br>
buddha­mab­bhuk­kiriṃ ahaṃ.</p>
<p><a class="sc" id="5"></a><a class="ms" id="p_20Ap1_3764"></a><a class="msdiv" id="msdiv42"></a>Tena kammena sambuddho,<br>
<span class="var" title="sabbatthapi evameva" id="note919">jala­juttama­nāmako</span>;<br>
Mama kammaṃ pakittetvā,<br>
agamā yena patthitaṃ.</p>
<p><a class="sc" id="6"></a><a class="ms" id="p_20Ap1_3765"></a><a class="msdiv" id="msdiv43"></a><span class="var" title="phussitā (s2, s3)" id="note920">Phusitā</span> pañcasahassā,<br>
yehi pūjesahaṃ jinaṃ;<br>
Aḍḍha­teyya­sahas­sehi,<br>
devarajjaṃ akārayiṃ.</p>
<p><a class="sc" id="7"></a><a class="ms" id="p_20Ap1_3766"></a><a class="msdiv" id="msdiv44"></a>Aḍḍha­teyya­sahas­sehi,<br>
cakkavattī ahosahaṃ;<br>
Avasesena kammena,<br>
arahat­ta­ma­pāpuṇiṃ.</p>
<p><a class="sc" id="8"></a><a class="ms" id="p_20Ap1_3767"></a><a class="msdiv" id="msdiv45"></a>Devarājā <span class="var" title="yadāhosiṃ (s2, s3) | yadā ahosiṃ (mr)" id="note921">yadā homi</span>,<br>
manujādhipatī <span class="var" title="tadā (s2, s3, mr) | yathā (pts1)" id="note922">yadā</span>;<br>
Tameva nāmadheyyaṃ me,<br>
phusito nāma homahaṃ.</p>
<p><a class="sc" id="9"></a><a class="ms" id="p_20Ap1_3768"></a><a class="msdiv" id="msdiv46"></a>Devabhūtassa santassa,<br>
athāpi mānusassa vā;<br>
Samantā byāmato mayhaṃ,<br>
phusitaṃva pavassati.</p>
<p><a class="sc" id="10"></a><a class="ms" id="p_20Ap1_3769"></a><a class="msdiv" id="msdiv47"></a>Bhavā ugghāṭitā mayhaṃ,<br>
kilesā jhāpitā mama;<br>
Sabbā­sava­parik­khīṇo,<br>
phusitassa idaṃ phalaṃ.</p>
<p><a class="sc" id="11"></a><a class="ms" id="p_20Ap1_3770"></a><a class="msdiv" id="msdiv48"></a>Candanasseva me kāyā,<br>
tathā gandho pavāyati;<br>
Sarīrato mama gandho,<br>
aḍḍhakose pavāyati.</p>
<p><a class="sc" id="12"></a><a class="ms" id="p_20Ap1_3771"></a><a class="msdiv" id="msdiv49"></a>Dibbagandhaṃ sampavantaṃ,<br>
puñña­kamma­samaṅ­gi­naṃ;<br>
Gandhaṃ ghatvāna jānanti,<br>
phusito āgato idha.</p>
<p><a class="sc" id="13"></a><a class="pts" id="pts1.269"></a><a class="ms" id="p_20Ap1_3772"></a><a class="msdiv" id="msdiv50"></a>Sākhā­palāsa­kaṭṭhāni,<br>
tiṇānipi ca sabbaso;<br>
Mama saṅ­kappa­maññāya,<br>
gandho sampajjate khaṇe.</p>
<p><a class="sc" id="14"></a><a class="ms" id="p_20Ap1_3773"></a><a class="msdiv" id="msdiv51"></a><span class="var" title="satasahasse ito (bj, s2, s3, pts1)" id="note923">Satasahassito</span> kappe,<br>
candanaṃ abhipūjayiṃ;<br>
Duggatiṃ nābhijānāmi,<br>
phusitassa idaṃ phalaṃ.</p>
<p><a class="sc" id="15"></a><a class="ms" id="p_20Ap1_3774"></a><a class="msdiv" id="msdiv52"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="16"></a><a class="ms" id="p_20Ap1_3775"></a>Itthaṃ sudaṃ āyasmā <span class="var" title="­phussita­kammiyo (s2, s3, pts1)" id="note924">phusitakampiyo</span> thero imā gāthāyo abhāsitthāti.</p>
<p class="endsutta"><a class="sc" id="17"></a><a class="ms" id="p_20Ap1_3776"></a>Phusi­ta­kam­piyat­theras­sāpadā­naṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
