<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap139">
<article>
<div class="hgroup">
<p class="division">Therāpadāna</p>
<p>Sobhitavagga</p>
<h1>7. Attha­sandas­sakat­thera­apadāna</h1>
</div>
<blockquote class="gatha">
<p><a class="sc" id="1"></a><a class="pts" id="pts1.168"></a><a class="ms" id="p_20Ap1_2240"></a><a class="msdiv" id="msdiv47"></a>“Visālamāḷe āsīno,<br>
addasaṃ lokanāyakaṃ;<br>
Khīṇāsavaṃ balappattaṃ,<br>
­bhik­khu­saṃgha­pu­rak­kha­taṃ.</p>
<p><a class="sc" id="2"></a><a class="ms" id="p_20Ap1_2241"></a><a class="msdiv" id="msdiv48"></a>Satasahassā tevijjā,<br>
chaḷabhiññā mahiddhikā;<br>
Parivārenti sambuddhaṃ,<br>
ko disvā nappasīdati.</p>
<p><a class="sc" id="3"></a><a class="ms" id="p_20Ap1_2242"></a><a class="msdiv" id="msdiv49"></a>Ñāṇe upanidhā yassa,<br>
na vijjati sadevake;<br>
Anantañāṇaṃ sambuddhaṃ,<br>
ko disvā nappasīdati.</p>
<p><a class="sc" id="4"></a><a class="ms" id="p_20Ap1_2243"></a><a class="msdiv" id="msdiv50"></a>Dhammakāyañca dīpentaṃ,<br>
kevalaṃ ratanākaraṃ;<br>
<span class="var" title="vikopetuṃ (bj, s2, s3, pts1)" id="note596">Vikappetuṃ</span> na sakkonti,<br>
ko disvā nappasīdati.</p>
<p><a class="sc" id="5"></a><a class="ms" id="p_20Ap1_2244"></a><a class="msdiv" id="msdiv51"></a>Imāhi tīhi gāthāhi,<br>
<span class="var" title="nārado saragacchiyo (bj, pts1) | nārado puragacchi so (s2, s3)" id="note597">nāra­dov­ha­ya­vacchalo</span>;<br>
Padumuttaraṃ thavitvāna,<br>
sambuddhaṃ aparājitaṃ.</p>
<p><a class="sc" id="6"></a><a class="ms" id="p_20Ap1_2245"></a><a class="msdiv" id="msdiv52"></a>Tena cittappasādena,<br>
bud­dhasan­thava­nena ca;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class="sc" id="7"></a><a class="ms" id="p_20Ap1_2246"></a><a class="msdiv" id="msdiv53"></a>Ito tiṃsakappasate,<br>
sumitto nāma khattiyo;<br>
Satta­ratana­sam­panno,<br>
cakkavattī mahabbalo.</p>
<p><a class="sc" id="8"></a><a class="ms" id="p_20Ap1_2247"></a><a class="msdiv" id="msdiv54"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="9"></a><a class="ms" id="p_20Ap1_2248"></a>Itthaṃ sudaṃ āyasmā attha­sandas­sako thero imā gāthāyo abhāsitthāti.</p>
<p class="endsutta"><a class="sc" id="10"></a><a class="ms" id="p_20Ap1_2249"></a>Attha­sandas­sakat­theras­sāpadā­naṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
