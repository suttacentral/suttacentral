<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="tha-ap104">
<article>
<div class="hgroup">
<p class="division">Therāpadāna</p>
<p>Bhik­kha­dāyi­vagga</p>
<h1><span class="var" title="ñāṇasañña­kat­the­rāpadā­naṃ (bj, pts1)" id="note506">2 Ñāṇasaññi­kat­the­ra­apadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_1860"></a><a class="msdiv" id="msdiv7"></a>“Suvaṇṇavaṇṇaṃ sambuddhaṃ,<br>
Nisabhājāniyaṃ yathā;<br>
Tidhāpabhinnaṃ mātaṅgaṃ,<br>
Kuñjaraṃva mahesinaṃ.</p>
<p><a class="sc" id="2"></a><a class="ms" id="p_20Ap1_1861"></a><a class="msdiv" id="msdiv8"></a>Obhāsentaṃ disā sabbā,<br>
uḷurājaṃva pūritaṃ;<br>
Rathiyaṃ paṭipajjantaṃ,<br>
lokajeṭṭhaṃ apassahaṃ.</p>
<p><a class="sc" id="3"></a><a class="ms" id="p_20Ap1_1862"></a><a class="msdiv" id="msdiv9"></a>Ñāṇe cittaṃ pasādetvā,<br>
paggahetvāna añjaliṃ;<br>
Pasannacitto sumano,<br>
siddhat­tha­mabhi­vādayiṃ.</p>
<p><a class="sc" id="4"></a><a class="ms" id="p_20Ap1_1863"></a><a class="msdiv" id="msdiv10"></a>Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.</p>
<p><a class="sc" id="5"></a><a class="ms" id="p_20Ap1_1864"></a><a class="msdiv" id="msdiv11"></a>Tesattatimhito kappe,<br>
soḷasāsuṃ naruttamā;<br>
Satta­ratana­sam­pannā,<br>
cakkavattī mahabbalā.</p>
<p><a class="sc" id="6"></a><a class="pts" id="pts1.141"></a><a class="ms" id="p_20Ap1_1865"></a><a class="msdiv" id="msdiv12"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="7"></a><a class="ms" id="p_20Ap1_1866"></a>Itthaṃ sudaṃ āyasmā <span class="var" title="ñāṇasaññako (bj, pts1)" id="note507">ñāṇasaññiko</span> thero imā gāthāyo abhāsitthāti.</p>
<p class="endsutta"><a class="sc" id="8"></a><a class="ms" id="p_20Ap1_1867"></a>Ñāṇasaññi­kat­theras­sāpadā­naṃ dutiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
