<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pi-tv-bi-vb-as">
<article>
<div class="hgroup">
<p class="division">Theravāda Vinaya</p>
<p>Bhik­khu­ni­vibhaṅga</p>
<p>Adhika­ra­ṇa­sama­tha</p>
<h1><span class="add">Adhika­ra­ṇa­sama­thā: </span>Tiṇavatthāraka</h1>
</div>
<p><a class="sc" id="1"></a><a class="pts-vp-pi" id="pts-vp-pi4.351"></a><a class="ms" id="p_2V_3579"></a>Ime kho <span class="var" title="panayyāyo (bj, s1-3, pts1)" id="note667">panāyyāyo</span> satta adhika­ra­ṇa­sama­thā<br> dhammā uddesaṃ āgacchanti.</p>
<p><a class="sc" id="2"></a><a class="ms" id="p_2V_3580"></a><a class="msdiv" id="msdiv1242"></a>Uppan­nup­pan­nā­naṃ adhikaraṇānaṃ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, <span class="var" title="paṭiñ­ñā­ta­karaṇaṃ (s1-3)" id="note668">paṭiññāya kāretabbaṃ</span>, yebhuyyasikā, tassa­pāpiya­sikā, tiṇa­vatthā­ra­koti.</p>
<p><a class="sc" id="3"></a><a class="ms" id="p_2V_3581"></a>Uddiṭṭhā kho, ayyāyo, satta adhika­ra­ṇa­sama­thā dhammā. Tatthāyyāyo pucchāmi— “kaccittha parisuddhā”? Dutiyampi pucchāmi—“kaccittha parisuddhā”? Tatiyampi pucchāmi—“kaccittha parisuddhā”? Pari­sud­dhetthāy­yāyo, tasmā tuṇhī, evametaṃ dhārayāmīti.</p>
<p class="endsutta"> <a class="sc" id="4"></a><a class="ms" id="p_2V_3582"></a>Adhika­ra­ṇa­sama­thā niṭṭhitā.</p>
<p><a class="sc" id="5"></a><a class="ms" id="p_2V_3583"></a>Uddiṭṭhaṃ kho, ayyāyo, nidānaṃ. Uddiṭṭhā aṭṭha pārājikā dhammā. Uddiṭṭhā sattarasa saṃghādisesā dhammā. Uddiṭṭhā tiṃsa nissaggiyā pācittiyā dhammā. Uddiṭṭhā chasaṭṭhisatā pācittiyā dhammā. Uddiṭṭhā aṭṭha pāṭidesanīyā dhammā. Uddiṭṭhā sekhiyā dhammā. Uddiṭṭhā satta adhika­ra­ṇa­sama­thā dhammā. Ettakaṃ tassa bhagavato suttāgataṃ sutta­pariyā­pannaṃ anvaddhamāsaṃ uddesaṃ āgacchati. Tattha sabbāheva samaggāhi sammodamānāhi avivadamānāhi sikkhitabbanti.</p>
<p class="endsection"> <a class="sc" id="6"></a><a class="ms" id="p_2V_3584"></a>Bhik­khu­ni­vibhaṅgo niṭṭhito.</p>
<p class="endbook"> <a class="sc" id="7"></a><a class="ms" id="p_2V_3585"></a>Pācittiyapāḷi niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>