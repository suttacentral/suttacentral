<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pi-tv-pvr2.2">
<article>
<div class="hgroup">
<p class="division">Parivāra</p>
<p>Bhik­khu­ni­vibhaṅga</p>
<p>Paṭhamabhāga</p>
<h1>Katāpattivāra</h1>
</div>
<h2>1. Pārājikakaṇḍa</h2>
<p><a class="sc" id="1"></a><a class="pts-vp-pi" id="pts-vp-pi5.72"></a><a class="ms" id="p_5V_848"></a><a class="msdiv" id="msdiv228"></a>Avassutā bhikkhunī avassutassa purisa­pugga­lassa kāyasaṃsaggaṃ sādiyantī kati āpattiyo āpajjati? Avassutā bhikkhunī avassutassa purisa­pugga­lassa kāyasaṃsaggaṃ sādiyantī tisso āpattiyo āpajjati. Adhakkhakaṃ ubbha­jāṇu­maṇḍa­laṃ gahaṇaṃ sādiyati, āpatti pārājikassa; ubbhakkhakaṃ adho­jāṇu­maṇḍa­laṃ gahaṇaṃ sādiyati, āpatti thullaccayassa; kāyapaṭi­baddhaṃ gahaṇaṃ sādiyati, āpatti dukkaṭassa—avassutā bhikkhunī avassutassa purisa­pugga­lassa kāyasaṃsaggaṃ sādiyantī imā tisso āpattiyo āpajjati. (1)</p>
<p><a class="sc" id="2"></a><a class="ms" id="p_5V_849"></a>Vajjap­pa­ṭicchā­dikā bhikkhunī vajjaṃ paṭicchādentī kati āpattiyo āpajjati? Vajjap­pa­ṭicchā­dikā bhikkhunī vajjaṃ paṭicchādentī tisso āpattiyo āpajjati. Jānaṃ pārājikaṃ dhammaṃ paṭicchādeti, āpatti pārājikassa; vematikā paṭicchādeti, āpatti thullaccayassa; ācāravipattiṃ paṭicchādeti, āpatti dukkaṭassa—vajjap­pa­ṭicchā­dikā bhikkhunī vajjaṃ paṭicchādentī imā tisso āpattiyo āpajjati. (2)</p>
<p><a class="sc" id="3"></a><a class="ms" id="p_5V_850"></a>Ukkhittā­nu­vattikā bhikkhunī yāvatatiyaṃ samanu­bhāsa­nāya na paṭi­nissaj­jantī kati āpattiyo āpajjati? Ukkhittā­nu­vattikā bhikkhunī yāvatatiyaṃ samanu­bhāsa­nāya na paṭi­nissaj­jantī tisso āpattiyo āpajjati. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti pārājikassa—ukkhittā­nu­vattikā bhikkhunī yāvatatiyaṃ samanu­bhāsa­nāya na paṭi­nissaj­jantī imā tisso āpattiyo āpajjati. (3)</p>
<p><a class="sc" id="4"></a><a class="ms" id="p_5V_851"></a>Aṭṭhamaṃ vatthuṃ paripūrentī kati āpattiyo āpajjati? Aṭṭhamaṃ vatthuṃ paripūrentī tisso āpattiyo āpajjati. Purisena—“<span class="var" title="itthannāmaṃ gahanaṃ (bj) | itthannāmaṃ gabbhaṃ (s1-3) | itthannāmā (pts1)" id="note110">itthannāmaṃ okāsaṃ</span> āgacchā”ti vuttā gacchati, āpatti dukkaṭassa; purisassa hatthapāsaṃ okkantamatte āpatti thullaccayassa; aṭṭhamaṃ vatthuṃ paripūreti, āpatti pārājikassa—aṭṭhamaṃ vatthuṃ paripūrentī imā tisso āpattiyo āpajjati. (4)</p>
<p class="endsutta"> <a class="sc" id="5"></a><a class="ms" id="p_5V_852"></a>Pārājikā niṭṭhitā.</p>
<h2>2. Saṃ­ghā­di­sesa­kaṇḍa</h2>
<p><a class="sc" id="6"></a><a class="ms" id="p_5V_853"></a><a class="msdiv" id="msdiv229"></a>Ussayavādikā bhikkhunī aḍḍaṃ karontī tisso āpattiyo āpajjati. Ekassa āroceti, āpatti dukkaṭassa; dutiyassa āroceti, āpatti thullaccayassa; aḍḍapariyosāne āpatti saṃ­ghā­di­sesassa. (1)</p>
<p><a class="sc" id="7"></a><a class="ms" id="p_5V_854"></a>Coriṃ vuṭṭhāpentī tisso āpattiyo āpajjati. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti saṃ­ghā­di­sesassa. (2)</p>
<p><a class="sc" id="8"></a><a class="ms" id="p_5V_855"></a>Ekā gāmantaraṃ gacchantī tisso āpattiyo āpajjati. Gacchati, āpatti dukkaṭassa; paṭhamaṃ pādaṃ parikkhepaṃ atikkāmeti, āpatti thullaccayassa; dutiyaṃ pādaṃ atikkāmeti, āpatti saṃ­ghā­di­sesassa. (3)</p>
<p><a class="sc" id="9"></a><a class="ms" id="p_5V_856"></a>Samaggena saṃghena ukkhittaṃ bhikkhuniṃ dhammena vinayena satthusāsanena anapaloketvā kārakasaṃghaṃ anaññāya gaṇassa chandaṃ osārentī tisso āpattiyo āpajjati. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti saṃ­ghā­di­sesassa. (4)</p>
<p><a class="sc" id="10"></a><a class="pts-vp-pi" id="pts-vp-pi5.73"></a><a class="ms" id="p_5V_857"></a>Avassutā bhikkhunī avassutassa purisa­pugga­lassa hatthato khādanīyaṃ vā bhojanīyaṃ vā sahatthā paṭiggahetvā bhuñjantī tisso āpattiyo āpajjati. “Khādissāmi bhuñjissāmī”ti paṭiggaṇhāti, āpatti thullaccayassa; ajjhohāre ajjhohāre āpatti saṃ­ghā­di­sesassa; udaka­danta­ponaṃ paṭiggaṇhāti, āpatti dukkaṭassa. (5)</p>
<p><a class="sc" id="11"></a><a class="ms" id="p_5V_858"></a>“Kiṃ te, ayye, eso purisapuggalo karissati avassuto vā anavassuto vā, yato tvaṃ anavassutā. Iṅgha, ayye, yaṃ te eso purisapuggalo deti khādanīyaṃ vā bhojanīyaṃ vā, taṃ tvaṃ sahatthā paṭiggahetvā khāda vā bhuñja vā”ti uyyojentī tisso āpattiyo āpajjati. Tassā vacanena khādissāmi bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti thullaccayassa; ­bhoja­na­pari­yosāne āpatti saṃ­ghā­di­sesassa. (6)</p>
<p><a class="sc" id="12"></a><a class="ms" id="p_5V_859"></a>Kupitā bhikkhunī yāvatatiyaṃ samanu­bhāsa­nāya na paṭi­nissaj­jantī tisso āpattiyo āpajjati. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti saṃ­ghā­di­sesassa. (7)</p>
<p><a class="sc" id="13"></a><a class="ms" id="p_5V_860"></a>Kismiñcideva adhikaraṇe paccākatā bhikkhunī yāvatatiyaṃ samanu­bhāsa­nāya na paṭi­nissaj­jantī tisso āpattiyo āpajjati. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti saṃ­ghā­di­sesassa. (8)</p>
<p><a class="sc" id="14"></a><a class="ms" id="p_5V_861"></a>Saṃsaṭṭhā bhikkhuniyo yāvatatiyaṃ samanu­bhāsa­nāya na paṭi­nissaj­jan­tiyo tisso āpattiyo āpajjanti. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti saṃ­ghā­di­sesassa. (9)</p>
<p><a class="sc" id="15"></a><a class="ms" id="p_5V_862"></a>“Saṃsaṭṭhāva, ayye, tumhe viharatha. Mā tumhe nānā viharitthā”ti uyyojentī yāvatatiyaṃ samanu­bhāsa­nāya na paṭi­nissaj­jantī tisso āpattiyo āpajjati. Ñattiyā dukkaṭaṃ; dvīhi kammavācāhi thullaccayā; kamma­vācā­pari­yosāne āpatti saṃ­ghā­di­sesassa. (10)</p>
<p class="endsutta"> <a class="sc" id="16"></a><a class="ms" id="p_5V_863"></a>Saṃghādisesā niṭṭhitā.</p>
<h2>3. ­Nissag­giya­kaṇḍa</h2>
<p><a class="sc" id="17"></a><a class="ms" id="p_5V_864"></a><a class="msdiv" id="msdiv230"></a>Patta­sanni­cayaṃ karontī ekaṃ āpattiṃ āpajjati. Nissaggiyaṃ pācittiyaṃ. (1)</p>
<p><a class="sc" id="18"></a><a class="ms" id="p_5V_865"></a>Akālacīvaraṃ “kālacīvaran”ti adhiṭṭhahitvā bhājāpentī dve āpattiyo āpajjati. Bhājāpeti, payoge dukkaṭaṃ; bhājāpite nissaggiyaṃ pācittiyaṃ. (2)</p>
<p><a class="sc" id="19"></a><a class="ms" id="p_5V_866"></a>Bhikkhuniyā saddhiṃ cīvaraṃ parivattetvā acchindantī dve āpattiyo āpajjati. Acchindati, payoge dukkaṭaṃ; acchinne nissaggiyaṃ pācittiyaṃ. (3)</p>
<p><a class="sc" id="20"></a><a class="ms" id="p_5V_867"></a>Aññaṃ viññāpetvā aññaṃ viññāpentī dve āpattiyo āpajjati. Viññāpeti, payoge dukkaṭaṃ; viññāpite nissaggiyaṃ pācittiyaṃ. (4)</p>
<p><a class="sc" id="21"></a><a class="ms" id="p_5V_868"></a>Aññaṃ cetāpetvā aññaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (5)</p>
<p><a class="sc" id="22"></a><a class="ms" id="p_5V_869"></a>Aññadatthikena parikkhārena aññuddisikena saṃghikena aññaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (6)</p>
<p><a class="sc" id="23"></a><a class="ms" id="p_5V_870"></a>Aññadatthikena parikkhārena aññuddisikena saṃghikena saṃyācikena aññaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (7)</p>
<p><a class="sc" id="24"></a><a class="ms" id="p_5V_871"></a>Aññadatthikena parikkhārena aññuddisikena mahājanikena aññaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (8)</p>
<p><a class="sc" id="25"></a><a class="pts-vp-pi" id="pts-vp-pi5.74"></a><a class="ms" id="p_5V_872"></a>Aññadatthikena parikkhārena aññuddisikena mahājanikena saṃyācikena aññaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (9)</p>
<p><a class="sc" id="26"></a><a class="ms" id="p_5V_873"></a>Aññadatthikena parikkhārena aññuddisikena puggalikena saṃyācikena aññaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (10)</p>
<p><a class="sc" id="27"></a><a class="ms" id="p_5V_874"></a>Ati­reka­catuk­kaṃ­sa­paramaṃ garupāvuraṇaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (11)</p>
<p><a class="sc" id="28"></a><a class="ms" id="p_5V_875"></a>Ati­reka­aḍḍha­teyya­kaṃsa­paramaṃ lahupāvuraṇaṃ cetāpentī dve āpattiyo āpajjati. Cetāpeti, payoge dukkaṭaṃ; cetāpite nissaggiyaṃ pācittiyaṃ. (12)</p>
<p class="endsutta"> <a class="sc" id="29"></a><a class="ms" id="p_5V_876"></a>Nissaggiyā pācittiyā niṭṭhitā.</p>
<h2>4. 4 Pācittiyakaṇḍa</h2>
<h3>4.1. Lasuṇavagga</h3>
<p><a class="sc" id="30"></a><a class="ms" id="p_5V_877"></a><a class="msdiv" id="msdiv231"></a>Lasuṇaṃ khādantī dve āpattiyo āpajjati. Khādissāmīti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (1)</p>
<p><a class="sc" id="31"></a><a class="ms" id="p_5V_878"></a>Sambādhe lomaṃ saṃharāpentī dve āpattiyo āpajjati. Saṃharāpeti, payoge dukkaṭaṃ; saṃharāpite āpatti pācittiyassa. (2)</p>
<p><a class="sc" id="32"></a><a class="ms" id="p_5V_879"></a>Talaghātakaṃ karontī dve āpattiyo āpajjati. Karoti, payoge dukkaṭaṃ; kate āpatti pācittiyassa. (3)</p>
<p><a class="sc" id="33"></a><a class="ms" id="p_5V_880"></a>Jatumaṭṭhakaṃ ādiyantī dve āpattiyo āpajjati. Ādiyati, payoge dukkaṭaṃ, ādinne āpatti pācittiyassa. (4)</p>
<p><a class="sc" id="34"></a><a class="ms" id="p_5V_881"></a>Ati­rekad­vaṅ­gula­pabba­paramaṃ udakasuddhikaṃ ādiyantī dve āpattiyo āpajjati. Ādiyati, payoge dukkaṭaṃ; ādinne āpatti pācittiyassa. (5)</p>
<p><a class="sc" id="35"></a><a class="ms" id="p_5V_882"></a>Bhikkhussa bhuñjantassa pānīyena vā vidhūpanena vā upatiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (6)</p>
<p><a class="sc" id="36"></a><a class="ms" id="p_5V_883"></a>Āmakadhaññaṃ viññāpetvā bhuñjantī dve āpattiyo āpajjati. “Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (7)</p>
<p><a class="sc" id="37"></a><a class="ms" id="p_5V_884"></a>Uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍentī dve āpattiyo āpajjati. Chaḍḍeti, payoge dukkaṭaṃ; chaḍḍite āpatti pācittiyassa. (8)</p>
<p><a class="sc" id="38"></a><a class="ms" id="p_5V_885"></a>Uccāraṃ vā passāvaṃ vā saṅkāraṃ vā vighāsaṃ vā harite chaḍḍentī dve āpattiyo āpajjati. Chaḍḍeti, payoge dukkaṭaṃ; chaḍḍite āpatti pācittiyassa. (9)</p>
<p><a class="sc" id="39"></a><a class="ms" id="p_5V_886"></a>Naccaṃ vā gītaṃ vā vāditaṃ vā dassanāya gacchantī dve āpattiyo āpajjati. Gacchati, āpatti dukkaṭassa; yattha ṭhitā passati vā suṇāti vā, āpatti pācittiyassa. (10)</p>
<p class="endsutta"> <a class="sc" id="40"></a><a class="ms" id="p_5V_887"></a>Lasuṇavaggo paṭhamo.</p>
<h3>4.2. Rat­tandha­kā­ra­vagga</h3>
<p><a class="sc" id="41"></a><a class="ms" id="p_5V_888"></a><a class="msdiv" id="msdiv232"></a>Rattandhakāre appadīpe purisena saddhiṃ ekenekā santiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (1)</p>
<p><a class="sc" id="42"></a><a class="ms" id="p_5V_889"></a>Paṭicchanne okāse purisena saddhiṃ ekenekā santiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (2)</p>
<p><a class="sc" id="43"></a><a class="pts-vp-pi" id="pts-vp-pi5.75"></a><a class="ms" id="p_5V_890"></a>Ajjhokāse purisena saddhiṃ ekenekā santiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (3)</p>
<p><a class="sc" id="44"></a><a class="ms" id="p_5V_891"></a>Rathikāya vā byūhe vā siṅghāṭake vā purisena saddhiṃ ekenekā santiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (4)</p>
<p><a class="sc" id="45"></a><a class="ms" id="p_5V_892"></a>Purebhattaṃ kulāni upasaṅkamitvā āsane nisīditvā sāmike anāpucchā pakkamantī dve āpattiyo āpajjati. Paṭhamaṃ pādaṃ anovassakaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti pācittiyassa. (5)</p>
<p><a class="sc" id="46"></a><a class="ms" id="p_5V_893"></a>Pacchābhattaṃ kulāni upasaṅkamitvā sāmike anāpucchā āsane nisīdantī dve āpattiyo āpajjati. Nisīdati, payoge dukkaṭaṃ; nisinne āpatti pācittiyassa. (6)</p>
<p><a class="sc" id="47"></a><a class="ms" id="p_5V_894"></a>Vikāle kulāni upasaṅkamitvā sāmike anāpucchā seyyaṃ santharitvā vā santharāpetvā vā abhinisīdantī dve āpattiyo āpajjati. Abhinisīdati, payoge dukkaṭaṃ; abhinisinne āpatti pācittiyassa. (7)</p>
<p><a class="sc" id="48"></a><a class="ms" id="p_5V_895"></a>Duggahitena dūpadhāritena paraṃ ujjhāpentī dve āpattiyo āpajjati. Ujjhāpeti, payoge dukkaṭaṃ; ujjhāpite āpatti pācittiyassa. (8)</p>
<p><a class="sc" id="49"></a><a class="ms" id="p_5V_896"></a>Attānaṃ vā paraṃ vā nirayena vā brahmacariyena vā abhisapantī dve āpattiyo āpajjati. Abhisapati, payoge dukkaṭaṃ; abhisapite āpatti pācittiyassa. (9)</p>
<p><a class="sc" id="50"></a><a class="ms" id="p_5V_897"></a>Attānaṃ vadhitvā vadhitvā rodantī dve āpattiyo āpajjati. Vadhati rodati, āpatti pācittiyassa; vadhati na rodati, āpatti dukkaṭassa. (10)</p>
<p class="endsutta"> <a class="sc" id="51"></a><a class="ms" id="p_5V_898"></a>Rat­tandha­kā­ra­vaggo dutiyo.</p>
<h3>4.3. Nahānavagga</h3>
<p><a class="sc" id="52"></a><a class="ms" id="p_5V_899"></a><a class="msdiv" id="msdiv233"></a>Naggā nahāyantī dve āpattiyo āpajjati. Nahāyati, payoge dukkaṭaṃ; nahāna­pari­yosāne āpatti pācittiyassa. (1)</p>
<p><a class="sc" id="53"></a><a class="ms" id="p_5V_900"></a>Pamā­ṇātik­kantaṃ udakasāṭikaṃ kārāpentī dve āpattiyo āpajjati. Kārāpeti, payoge dukkaṭaṃ; kārāpite, āpatti pācittiyassa. (2)</p>
<p><a class="sc" id="54"></a><a class="ms" id="p_5V_901"></a>Bhikkhuniyā cīvaraṃ visibbetvā vā visibbāpetvā vā neva sibbentī na sibbāpanāya ussukkaṃ karontī ekaṃ āpattiṃ āpajjati. Pācittiyaṃ. (3)</p>
<p><a class="sc" id="55"></a><a class="ms" id="p_5V_902"></a>Pañcāhikaṃ saṅghāṭicāraṃ atikkāmentī ekaṃ āpattiṃ āpajjati. Pācittiyaṃ. (4)</p>
<p><a class="sc" id="56"></a><a class="ms" id="p_5V_903"></a>Cīvara­saṅ­ka­manī­yaṃ dhārentī dve āpattiyo āpajjati. Dhāreti, payoge dukkaṭaṃ; dhārite, āpatti pācittiyassa. (5)</p>
<p><a class="sc" id="57"></a><a class="ms" id="p_5V_904"></a>Gaṇassa cīvaralābhaṃ antarāyaṃ karontī dve āpattiyo āpajjati. Karoti, payoge dukkaṭaṃ; kate, āpatti pācittiyassa. (6)</p>
<p><a class="sc" id="58"></a><a class="ms" id="p_5V_905"></a>Dhammikaṃ cīvara­vibhaṅ­gaṃ paṭibāhantī dve āpattiyo āpajjati. Paṭibāhati, payoge dukkaṭaṃ; paṭibāhite, āpatti pācittiyassa. (7)</p>
<p><a class="sc" id="59"></a><a class="ms" id="p_5V_906"></a>Agārikassa vā paribbājakassa vā paribbājikāya vā samaṇacīvaraṃ dentī dve āpattiyo āpajjati. Deti, payoge dukkaṭaṃ; dinne, āpatti pācittiyassa. (8)</p>
<p><a class="sc" id="60"></a><a class="pts-vp-pi" id="pts-vp-pi5.76"></a><a class="ms" id="p_5V_907"></a>Dubba­la­cīvara­pac­cāsāya cīvara­kālasa­mayaṃ atikkāmentī dve āpattiyo āpajjati. Atikkāmeti, payoge dukkaṭaṃ; atikkāmite, āpatti pācittiyassa. (9)</p>
<p><a class="sc" id="61"></a><a class="ms" id="p_5V_908"></a>Dhammikaṃ kathinuddhāraṃ paṭibāhantī dve āpattiyo āpajjati. Paṭibāhati, payoge dukkaṭaṃ; paṭibāhite, āpatti pācittiyassa. (10)</p>
<p class="endsutta"> <a class="sc" id="62"></a><a class="ms" id="p_5V_909"></a>Nahānavaggo tatiyo.</p>
<h3>4.4. Tuvaṭṭavagga</h3>
<p><a class="sc" id="63"></a><a class="ms" id="p_5V_910"></a><a class="msdiv" id="msdiv234"></a>Dve bhikkhuniyo ekamañce tuvaṭṭentiyo dve āpattiyo āpajjanti. Nipajjanti, payoge dukkaṭaṃ; nipanne, āpatti pācittiyassa. (1)</p>
<p><a class="sc" id="64"></a><a class="ms" id="p_5V_911"></a>Dve bhikkhuniyo ekattha­ra­ṇa­pā­vuraṇā tuvaṭṭentiyo dve āpattiyo āpajjanti. Nipajjanti, payoge dukkaṭaṃ; nipanne, āpatti pācittiyassa. (2)</p>
<p><a class="sc" id="65"></a><a class="ms" id="p_5V_912"></a>Bhikkhuniyā sañcicca aphāsuṃ karontī dve āpattiyo āpajjati. Karoti, payoge dukkaṭaṃ; kate, āpatti pācittiyassa. (3)</p>
<p><a class="sc" id="66"></a><a class="ms" id="p_5V_913"></a>Dukkhitaṃ sahajīviniṃ neva upaṭṭhentī na upaṭṭhāpanāya ussukkaṃ karontī ekaṃ āpattiṃ āpajjati. Pācittiyaṃ. (4)</p>
<p><a class="sc" id="67"></a><a class="ms" id="p_5V_914"></a>Bhikkhuniyā upassayaṃ datvā kupitā anattamanā nikkaḍḍhantī dve āpattiyo āpajjati. Nikkaḍḍhati, payoge dukkaṭaṃ; nikkaḍḍhite, āpatti pācittiyassa. (5)</p>
<p><a class="sc" id="68"></a><a class="ms" id="p_5V_915"></a>Saṃsaṭṭhā bhikkhunī yāvatatiyaṃ samanu­bhāsa­nāya na paṭi­nissaj­jantī dve āpattiyo āpajjati. Ñattiyā dukkaṭaṃ; kamma­vācā­pari­yosāne āpatti pācittiyassa. (6)</p>
<p><a class="sc" id="69"></a><a class="ms" id="p_5V_916"></a>Antoraṭṭhe sāsaṅkasammate sappaṭibhaye asatthikā cārikaṃ carantī dve āpattiyo āpajjati. Paṭipajjati, payoge dukkaṭaṃ; paṭipanne, āpatti pācittiyassa. (7)</p>
<p><a class="sc" id="70"></a><a class="ms" id="p_5V_917"></a>Tiroraṭṭhe sāsaṅkasammate sappaṭibhaye asatthikā cārikaṃ carantī dve āpattiyo āpajjati. Paṭipajjati, payoge dukkaṭaṃ; paṭipanne, āpatti pācittiyassa. (8)</p>
<p><a class="sc" id="71"></a><a class="ms" id="p_5V_918"></a>Antovassaṃ cārikaṃ carantī dve āpattiyo āpajjati. Paṭipajjati, payoge dukkaṭaṃ; paṭipanne, āpatti pācittiyassa. (9)</p>
<p><a class="sc" id="72"></a><a class="ms" id="p_5V_919"></a>Vassaṃvuṭṭhā bhikkhunī cārikaṃ na pakkamantī ekaṃ āpattiṃ āpajjati. Pācittiyaṃ. (10)</p>
<p class="endsutta"> <a class="sc" id="73"></a><a class="ms" id="p_5V_920"></a>Tuvaṭṭavaggo catuttho.</p>
<h3>4.5. Cittāgāravagga</h3>
<p><a class="sc" id="74"></a><a class="ms" id="p_5V_921"></a><a class="msdiv" id="msdiv235"></a>Rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ vā dassanāya gacchantī dve āpattiyo āpajjati. Gacchati, āpatti dukkaṭassa; yattha ṭhitā passati, āpatti pācittiyassa. (1)</p>
<p><a class="sc" id="75"></a><a class="ms" id="p_5V_922"></a>Āsandiṃ vā pallaṅkaṃ vā paribhuñjantī dve āpattiyo āpajjati. Paribhuñjati, payoge dukkaṭaṃ; paribhutte, āpatti pācittiyassa. (2)</p>
<p><a class="sc" id="76"></a><a class="ms" id="p_5V_923"></a>Suttaṃ kantantī dve āpattiyo āpajjati. Kantati, payoge dukkaṭaṃ; ujjavujjave, āpatti pācittiyassa. (3)</p>
<p><a class="sc" id="77"></a><a class="ms" id="p_5V_924"></a>Gihi­vey­yāvac­caṃ karontī dve āpattiyo āpajjati. Karoti, payoge dukkaṭaṃ; kate, āpatti pācittiyassa. (4)</p>
<p><a class="sc" id="78"></a><a class="pts-vp-pi" id="pts-vp-pi5.77"></a><a class="ms" id="p_5V_925"></a>Bhikkhuniyā—“ehāyye, imaṃ adhikaraṇaṃ vūpasamehī”ti vuccamānā—“sādhū”ti paṭissuṇitvā neva vūpasamentī na vūpasamāya ussukkaṃ karontī ekaṃ āpattiṃ āpajjati. Pācittiyaṃ. (5)</p>
<p><a class="sc" id="79"></a><a class="ms" id="p_5V_926"></a>Agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dentī dve āpattiyo āpajjati. Deti, payoge dukkaṭaṃ; dinne, āpatti pācittiyassa. (6)</p>
<p><a class="sc" id="80"></a><a class="ms" id="p_5V_927"></a>Āvasa­tha­cīvaraṃ anissajjitvā paribhuñjantī dve āpattiyo āpajjati. Paribhuñjati, payoge dukkaṭaṃ; paribhutte, āpatti pācittiyassa. (7)</p>
<p><a class="sc" id="81"></a><a class="ms" id="p_5V_928"></a>Āvasathaṃ anissajjitvā cārikaṃ pakkamantī dve āpattiyo āpajjati. Paṭhamaṃ pādaṃ parikkhepaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti pācittiyassa. (8)</p>
<p><a class="sc" id="82"></a><a class="ms" id="p_5V_929"></a>Tiracchā­na­vijjaṃ pariyāpuṇantī dve āpattiyo āpajjati. Pariyāpuṇāti, payoge dukkaṭaṃ; pade pade āpatti pācittiyassa. (9)</p>
<p><a class="sc" id="83"></a><a class="ms" id="p_5V_930"></a>Tiracchā­na­vijjaṃ vācentī dve āpattiyo āpajjati. Vāceti, payoge dukkaṭaṃ; pade pade āpatti pācittiyassa. (10)</p>
<p class="endsutta"> <a class="sc" id="84"></a><a class="ms" id="p_5V_931"></a>Cittāgāravaggo pañcamo.</p>
<h3>4.6. Ārāmavagga</h3>
<p><a class="sc" id="85"></a><a class="ms" id="p_5V_932"></a><a class="msdiv" id="msdiv236"></a>Jānaṃ sabhikkhukaṃ ārāmaṃ anāpucchā pavisantī dve āpattiyo āpajjati. Paṭhamaṃ pādaṃ parikkhepaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti pācittiyassa. (1)</p>
<p><a class="sc" id="86"></a><a class="ms" id="p_5V_933"></a>Bhikkhuṃ akkosantī paribhāsantī dve āpattiyo āpajjati. Akkosati, payoge dukkaṭaṃ; akkosite, āpatti pācittiyassa. (2)</p>
<p><a class="sc" id="87"></a><a class="ms" id="p_5V_934"></a>Caṇḍīkatā gaṇaṃ paribhāsantī dve āpattiyo āpajjati. Paribhāsati, payoge dukkaṭaṃ; paribhāsite, āpatti pācittiyassa. (3)</p>
<p><a class="sc" id="88"></a><a class="ms" id="p_5V_935"></a>Nimantitā vā pavāritā vā khādanīyaṃ vā bhojanīyaṃ vā bhuñjantī dve āpattiyo āpajjati. “Khādissāmi bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (4)</p>
<p><a class="sc" id="89"></a><a class="ms" id="p_5V_936"></a>Kulaṃ maccharāyantī dve āpattiyo āpajjati. Maccharāyati, payoge dukkaṭaṃ; maccharite, āpatti pācittiyassa. (5)</p>
<p><a class="sc" id="90"></a><a class="ms" id="p_5V_937"></a>Abhikkhuke āvāse vassaṃ vasantī dve āpattiyo āpajjati. “Vassaṃ vasissāmī”ti senāsanaṃ paññapeti pānīyaṃ paribhojanīyaṃ upaṭṭhapeti pariveṇaṃ sammajjati, āpatti dukkaṭassa; saha aruṇuggamanā āpatti pācittiyassa. (6)</p>
<p><a class="sc" id="91"></a><a class="ms" id="p_5V_938"></a>Vassaṃvuṭṭhā bhikkhunī ubhatosaṃghe tīhi ṭhānehi na pavārentī ekaṃ āpattiṃ āpajjati. Pācittiyaṃ. (7)</p>
<p><a class="sc" id="92"></a><a class="ms" id="p_5V_939"></a>Ovādāya vā saṃvāsāya vā na gacchantī ekaṃ āpattiṃ āpajjati. Pācittiyaṃ. (8)</p>
<p><a class="sc" id="93"></a><a class="ms" id="p_5V_940"></a>Uposathampi na pucchantī ovādampi na yācantī ekaṃ āpattiṃ āpajjati. Pācittiyaṃ. (9)</p>
<p><a class="sc" id="94"></a><a class="pts-vp-pi" id="pts-vp-pi5.78"></a><a class="ms" id="p_5V_941"></a>Pasākhe jātaṃ gaṇḍaṃ vā rudhitaṃ vā anapaloketvā saṃghaṃ vā gaṇaṃ vā purisena saddhiṃ ekenekā bhedāpentī dve āpattiyo āpajjati. Bhedāpeti, payoge dukkaṭaṃ; bhinne, āpatti pācittiyassa. (10)</p>
<p class="endsutta"> <a class="sc" id="95"></a><a class="ms" id="p_5V_942"></a>Ārāmavaggo chaṭṭho.</p>
<h3>4.7. Gabbhinivagga</h3>
<p><a class="sc" id="96"></a><a class="ms" id="p_5V_943"></a><a class="msdiv" id="msdiv237"></a>Gabbhiniṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (1)</p>
<p><a class="sc" id="97"></a><a class="ms" id="p_5V_944"></a>Pāyantiṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (2)</p>
<p><a class="sc" id="98"></a><a class="ms" id="p_5V_945"></a>Dve vassāni chasu dhammesu asikkhi­ta­sikkhaṃ sikkhamānaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (3)</p>
<p><a class="sc" id="99"></a><a class="ms" id="p_5V_946"></a>Dve vassāni chasu dhammesu sikkhi­ta­sikkhaṃ sikkhamānaṃ saṃghena asammataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (4)</p>
<p><a class="sc" id="100"></a><a class="ms" id="p_5V_947"></a>Ūnad­vāda­sa­vassaṃ gihigataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (5)</p>
<p><a class="sc" id="101"></a><a class="ms" id="p_5V_948"></a>Pari­puṇṇad­vāda­sa­vassaṃ gihigataṃ dve vassāni chasu dhammesu asikkhi­ta­sikkhaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (6)</p>
<p><a class="sc" id="102"></a><a class="ms" id="p_5V_949"></a>Pari­puṇṇad­vāda­sa­vassaṃ gihigataṃ dve vassāni chasu dhammesu sikkhi­ta­sikkhaṃ saṃghena asammataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (7)</p>
<p><a class="sc" id="103"></a><a class="ms" id="p_5V_950"></a>Sahajīviniṃ vuṭṭhāpetvā dve vassāni neva anuggaṇhantī nānug­gaṇhā­pentī ekaṃ āpattiṃ āpajjati. Pācittiyaṃ. (8)</p>
<p><a class="sc" id="104"></a><a class="ms" id="p_5V_951"></a>Vuṭṭhāpitaṃ pavattiniṃ dve vassāni nānubandhantī ekaṃ āpattiṃ āpajjati. Pācittiyaṃ. (9)</p>
<p><a class="sc" id="105"></a><a class="ms" id="p_5V_952"></a>Sahajīviniṃ vuṭṭhāpetvā neva vūpakāsentī na vūpakāsāpentī ekaṃ āpattiṃ āpajjati. Pācittiyaṃ. (10)</p>
<p class="endsutta"> <a class="sc" id="106"></a><a class="ms" id="p_5V_953"></a><span class="var" title="gabbhinīvaggo (bj, s1-3, pts1)" id="note111">Gabbhinivaggo</span> sattamo.</p>
<h3>4.8. Kumāri­bhūta­vagga</h3>
<p><a class="sc" id="107"></a><a class="ms" id="p_5V_954"></a><a class="msdiv" id="msdiv238"></a>Ūna­vīsa­ti­vassaṃ kumāribhūtaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (1)</p>
<p><a class="sc" id="108"></a><a class="ms" id="p_5V_955"></a>Pari­puṇṇa­vīsati­vassaṃ kumāribhūtaṃ dve vassāni chasu dhammesu asikkhi­ta­sikkhaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (2)</p>
<p><a class="sc" id="109"></a><a class="ms" id="p_5V_956"></a>Pari­puṇṇa­vīsati­vassaṃ kumāribhūtaṃ dve vassāni chasu dhammesu sikkhi­ta­sikkhaṃ saṃghena asammataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (3)</p>
<p><a class="sc" id="110"></a><a class="ms" id="p_5V_957"></a>Ūnad­vāda­sa­vassā vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (4)</p>
<p><a class="sc" id="111"></a><a class="ms" id="p_5V_958"></a>Pari­puṇṇad­vāda­sa­vassā saṃghena asammatā vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (5)</p>
<p><a class="sc" id="112"></a><a class="ms" id="p_5V_959"></a>“Alaṃ tāva te, ayye, vuṭṭhāpitenā”ti vuccamānā “sādhū”ti paṭissuṇitvā pacchā khīyanadhammaṃ āpajjantī dve āpattiyo āpajjati. Khiyyati, payoge dukkaṭaṃ; khiyyite, āpatti pācittiyassa. (6)</p>
<p><a class="sc" id="113"></a><a class="ms" id="p_5V_960"></a>Sikkhamānaṃ—“sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī”ti vatvā neva vuṭṭhāpentī na vuṭṭhāpanāya ussukkaṃ karontī ekaṃ āpattiṃ āpajjati. Pācittiyaṃ. (7)</p>
<p><a class="sc" id="114"></a><a class="pts-vp-pi" id="pts-vp-pi5.79"></a><a class="ms" id="p_5V_961"></a>Sikkhamānaṃ—“sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī”ti vatvā neva vuṭṭhāpentī na vuṭṭhāpanāya ussukkaṃ karontī ekaṃ āpattiṃ āpajjati. Pācittiyaṃ. (8)</p>
<p><a class="sc" id="115"></a><a class="ms" id="p_5V_962"></a>Puri­sa­saṃsaṭ­ṭhaṃ kumāra­ka­saṃsaṭ­ṭhaṃ caṇḍiṃ sokāvāsaṃ sikkhamānaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (9)</p>
<p><a class="sc" id="116"></a><a class="ms" id="p_5V_963"></a>Mātāpitūhi vā sāmikena vā ananuññātaṃ sikkhamānaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (10)</p>
<p><a class="sc" id="117"></a><a class="ms" id="p_5V_964"></a>Pāri­vāsi­ka­chanda­dānena sikkhamānaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (11)</p>
<p><a class="sc" id="118"></a><a class="ms" id="p_5V_965"></a>Anuvassaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (12)</p>
<p><a class="sc" id="119"></a><a class="ms" id="p_5V_966"></a>Ekaṃ vassaṃ dve vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (13)</p>
<p class="endsutta"> <a class="sc" id="120"></a><a class="ms" id="p_5V_967"></a><span class="var" title="kumārī­bhūta­vaggo (bj, s1-3)" id="note112">Kumāri­bhūta­vaggo</span> aṭṭhamo.</p>
<h3>4.9. Chat­tu­pāha­na­vagga</h3>
<p><a class="sc" id="121"></a><a class="ms" id="p_5V_968"></a><a class="msdiv" id="msdiv239"></a>Chattupāhanaṃ dhārentī dve āpattiyo āpajjati. Dhāreti, payoge dukkaṭaṃ; dhārite, āpatti pācittiyassa. (1)</p>
<p><a class="sc" id="122"></a><a class="ms" id="p_5V_969"></a>Yānena yāyantī dve āpattiyo āpajjati. Yāyati, payoge dukkaṭaṃ; yāyite, āpatti pācittiyassa. (2)</p>
<p><a class="sc" id="123"></a><a class="ms" id="p_5V_970"></a>Saṅghāṇiṃ dhārentī dve āpattiyo āpajjati. Dhāreti, payoge dukkaṭaṃ; dhārite, āpatti pācittiyassa. (3)</p>
<p><a class="sc" id="124"></a><a class="ms" id="p_5V_971"></a>Itthālaṅkāraṃ dhārentī dve āpattiyo āpajjati. Dhāreti, payoge dukkaṭaṃ; dhārite, āpatti pācittiyassa. (4)</p>
<p><a class="sc" id="125"></a><a class="ms" id="p_5V_972"></a>Gan­dhavaṇṇa­kena nahāyantī dve āpattiyo āpajjati. Nahāyati, payoge dukkaṭaṃ; nahāna­pari­yosāne, āpatti pācittiyassa. (5)</p>
<p><a class="sc" id="126"></a><a class="ms" id="p_5V_973"></a>Vāsitakena piññākena nahāyantī dve āpattiyo āpajjati. Nahāyati, payoge dukkaṭaṃ; nahāna­pari­yosāne, āpatti pācittiyassa. (6)</p>
<p><a class="sc" id="127"></a><a class="ms" id="p_5V_974"></a>Bhikkhuniyā ummaddāpentī parimaddāpentī dve āpattiyo āpajjati. Ummaddāpeti, payoge dukkaṭaṃ; ummaddite, āpatti pācittiyassa. (7)</p>
<p><a class="sc" id="128"></a><a class="ms" id="p_5V_975"></a>Sikkhamānāya ummaddāpentī parimaddāpentī dve āpattiyo āpajjati. Ummaddāpeti, payoge dukkaṭaṃ; ummaddite, āpatti pācittiyassa. (8)</p>
<p><a class="sc" id="129"></a><a class="ms" id="p_5V_976"></a>Sāmaṇeriyā ummaddāpentī parimaddāpentī dve āpattiyo āpajjati. Ummaddāpeti, payoge dukkaṭaṃ; ummaddite, āpatti pācittiyassa. (9)</p>
<p><a class="sc" id="130"></a><a class="ms" id="p_5V_977"></a>Gihiniyā ummaddāpentī parimaddāpentī dve āpattiyo āpajjati. Ummaddāpeti, payoge dukkaṭaṃ; ummaddite, āpatti pācittiyassa. (10)</p>
<p><a class="sc" id="131"></a><a class="ms" id="p_5V_978"></a>Bhikkhussa purato anāpucchā āsane nisīdantī dve āpattiyo āpajjati. Nisīdati, payoge dukkaṭaṃ; nisinne, āpatti pācittiyassa. (11)</p>
<p><a class="sc" id="132"></a><a class="ms" id="p_5V_979"></a>Anokāsakataṃ bhikkhuṃ pañhaṃ pucchantī dve āpattiyo āpajjati. Pucchati, payoge dukkaṭaṃ; pucchite, āpatti pācittiyassa. (12)</p>
<p><a class="sc" id="133"></a><a class="ms" id="p_5V_980"></a>Asaṅkaccikā gāmaṃ pavisantī dve āpattiyo āpajjati. Paṭhamaṃ pādaṃ parikkhepaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti pācittiyassa. (13)</p>
<p class="endsutta"> <a class="sc" id="134"></a><a class="ms" id="p_5V_981"></a>Chat­tu­pāha­na­vaggo navamo.<br> <span class="var" title="nava­vagga­khuddakā niṭṭhitā (bj) | navavaggā khuddakā niṭṭhitā (s1-3)" id="note113">Khuddakaṃ niṭṭhitaṃ</span>.</p>
<h2>5. Pāṭi­desa­nīyakaṇḍa</h2>
<p><a class="sc" id="135"></a><a class="ms" id="p_5V_982"></a><a class="msdiv" id="msdiv240"></a>Sappiṃ viññāpetvā bhuñjantī dve āpattiyo āpajjati. Bhuñjissāmīti <span class="var" title="paṭigaṇhāti (bj, pts1)" id="note114">paṭiggaṇhāti</span>, āpatti dukkaṭassa; ajjhohāre ajjhohāre āpatti pāṭi­de­sanīyassa. (1)</p>
<p><a class="sc" id="136"></a><a class="ms" id="p_5V_983"></a>Telaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (2)</p>
<p><a class="sc" id="137"></a><a class="ms" id="p_5V_984"></a>Madhuṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (3)</p>
<p><a class="sc" id="138"></a><a class="ms" id="p_5V_985"></a>Phāṇitaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (4)</p>
<p><a class="sc" id="139"></a><a class="ms" id="p_5V_986"></a>Macchaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (5)</p>
<p><a class="sc" id="140"></a><a class="ms" id="p_5V_987"></a>Maṃsaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (6)</p>
<p><a class="sc" id="141"></a><a class="ms" id="p_5V_988"></a>Khīraṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (7)</p>
<p><a class="sc" id="142"></a><a class="ms" id="p_5V_989"></a>Dadhiṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭi­de­sanīyassa. (8)</p>
<p class="endsutta"> <a class="sc" id="143"></a><a class="ms" id="p_5V_990"></a>Aṭṭha pāṭidesanīyā niṭṭhitā.<br> Katāpattivāro niṭṭhito dutiyo.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>