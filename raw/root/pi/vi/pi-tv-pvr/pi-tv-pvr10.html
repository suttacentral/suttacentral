<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pi-tv-pvr10">
<article>
<div class="hgroup">
<p class="division">Parivāra</p>
<h1>Gāthāsaṅgaṇika</h1>
</div>
<h2>1. ­Sattana­gare­supañ­ñat­ta­sikkhā­pada</h2>
<blockquote class="gatha">
<p><a class="sc" id="1"></a><a class="pts-vp-pi" id="pts-vp-pi5.144"></a><a class="ms" id="p_5V_1615"></a><a class="msdiv" id="msdiv335"></a>“Ekaṃsaṃ cīvaraṃ katvā,<br> <span class="var" title="paggahetvāna (bj)" id="note261">paggaṇhitvāna</span> añjaliṃ;<br> <span class="var" title="āsiṃ­samāna­rūpova (bj, s1-3, pts1)" id="note262">Āsī­samāna­rūpova</span>,<br> kissa tvaṃ idha māgato”.</p>
<p><a class="sc" id="2"></a><a class="ms" id="p_5V_1616"></a>“Dvīsu vinayesu ye paññattā,<br> Uddesaṃ āgacchanti uposathesu;<br> Kati te sikkhāpadā honti,<br> Katisu nagaresu paññattā”.</p>
<p><a class="sc" id="3"></a><a class="ms" id="p_5V_1617"></a>“Bhaddako te <span class="var" title="ummaggo (bj)" id="note263">ummaṅgo</span>,<br> yoniso paripucchasi;<br> Taggha te ahamakkhissaṃ,<br> yathāsi kusalo tathā”.</p>
<p><a class="sc" id="4"></a><a class="ms" id="p_5V_1618"></a>“Dvīsu vinayesu ye paññattā,<br> Uddesaṃ āgacchanti uposathesu;<br> Aḍḍhuḍḍha­satāni te honti,<br> Sattasu nagaresu paññattā”.</p>
<p><a class="sc" id="5"></a><a class="ms" id="p_5V_1619"></a>“Katamesu sattasu nagaresu paññattā,<br> <span class="var" title="iṅgha me tvaṃ byākara (bj, s1-3) | ingha me taṃ byākaraṇaṃ (pts1) | iṅgha me taṃ byākara (mr)" id="note264">Iṅgha me tvaṃ byākara naṃ</span>;<br> <span class="var" title="tava vacanapathaṃ (s1-3)" id="note265">Taṃ vacanapathaṃ</span> nisāmayitvā,<br> Paṭipajjema hitāya no siyā”.</p>
<p><a class="sc" id="6"></a><a class="ms" id="p_5V_1620"></a>“Vesāliyaṃ rājagahe,<br> sāvatthiyañca āḷaviyaṃ;<br> Kosambiyañca sakkesu,<br> bhaggesu ceva paññattā”.</p>
<p><a class="sc" id="7"></a><a class="ms" id="p_5V_1621"></a>“Kati vesāliyaṃ paññattā,<br> kati rājagahe katā;<br> Sāvatthiyaṃ kati honti,<br> kati āḷaviyaṃ katā”.</p>
<p><a class="sc" id="8"></a><a class="ms" id="p_5V_1622"></a>“Kati kosambiyaṃ paññattā,<br> kati sakkesu vuccanti;<br> Kati bhaggesu paññattā,<br> taṃ me akkhāhi pucchito”.</p>
<p><a class="sc" id="9"></a><a class="ms" id="p_5V_1623"></a>“Dasa vesāliyaṃ paññattā,<br> Ekavīsa rājagahe katā;<br> Chaūna tīṇisatāni,<br> Sabbe sāvatthiyaṃ katā.</p>
<p><a class="sc" id="10"></a><a class="ms" id="p_5V_1624"></a>Cha āḷaviyaṃ paññattā,<br> aṭṭha kosambiyaṃ katā;<br> Aṭṭha sakkesu vuccanti,<br> tayo bhaggesu paññattā.</p>
<p><a class="sc" id="11"></a><a class="ms" id="p_5V_1625"></a>Ye vesāliyaṃ paññattā,<br> te suṇohi <span class="var" title="yathākathaṃ (bj, s1-3)" id="note266">yathātathaṃ</span>;<br> Methuna­vigga­huttari,<br> atirekañca kāḷakaṃ.</p>
<p><a class="sc" id="12"></a><a class="ms" id="p_5V_1626"></a>Bhūtaṃ param­para­bhattaṃ,<br> <span class="var" title="dantapoṇena (s1-3, pts1, mr)" id="note267">dantaponena</span> acelako;<br> Bhikkhunīsu ca akkoso,<br> dasete vesāliyaṃ katā.</p>
<p><a class="sc" id="13"></a><a class="ms" id="p_5V_1627"></a>Ye rājagahe paññattā,<br> Te suṇohi yathātathaṃ;<br> Adinnādānaṃ rājagahe,<br> Dve anuddhaṃsanā dvepi ca bhedā.</p>
<p><a class="sc" id="14"></a><a class="pts-vp-pi" id="pts-vp-pi5.145"></a><a class="ms" id="p_5V_1628"></a>Antaravāsakaṃ rūpiyaṃ suttaṃ,<br> Ujjhāpanena ca pācitapiṇḍaṃ;<br> Gaṇabhojanaṃ vikāle ca,<br> Cārittaṃ nahānaṃ ūnavīsati.</p>
<p><a class="sc" id="15"></a><a class="ms" id="p_5V_1629"></a>Cīvaraṃ datvā vosāsanti,<br> Ete rājagahe katā;<br> Giraggacariyā tattheva,<br> Chandadānena ekavīsati.</p>
<p><a class="sc" id="16"></a><a class="ms" id="p_5V_1630"></a>Ye sāvatthiyaṃ paññattā,<br> Te suṇohi yathātathaṃ;<br> Pārājikāni cattāri,<br> Saṃghādisesā bhavanti soḷasa.</p>
<p><a class="sc" id="17"></a><a class="ms" id="p_5V_1631"></a>Aniyatā ca dve honti,<br> nissaggiyā <span class="var" title="catutiṃsati (bj)" id="note268">catuvīsati</span>;<br> Chapaññā­sa­satañ­ceva,<br> khuddakāni pavuccanti.</p>
<p><a class="sc" id="18"></a><a class="ms" id="p_5V_1632"></a>Dasayeva ca gārayhā,<br> dvesattati ca sekhiyā;<br> Chaūna tīṇisatāni,<br> sabbe sāvatthiyaṃ katā.</p>
<p><a class="sc" id="19"></a><a class="ms" id="p_5V_1633"></a>Ye āḷaviyaṃ paññattā,<br> te suṇohi yathātathaṃ;<br> Kuṭi­kosi­ya­seyyā ca,<br> khaṇane gaccha devate;<br> Sappāṇakañca siñcanti,<br> cha ete āḷaviyaṃ katā.</p>
<p><a class="sc" id="20"></a><a class="ms" id="p_5V_1634"></a>Ye kosambiyaṃ paññattā,<br> te suṇohi yathātathaṃ;<br> Mahāvihāro dovacassaṃ,<br> aññaṃ dvāraṃ surāya ca;<br> Anādariyaṃ sahadhammo,<br> payopānena aṭṭhamaṃ.</p>
<p><a class="sc" id="21"></a><a class="ms" id="p_5V_1635"></a>Ye sakkesu paññattā,<br> te suṇohi yathātathaṃ;<br> Eḷakalomāni patto ca,<br> ovādo ceva bhesajjaṃ.</p>
<p><a class="sc" id="22"></a><a class="ms" id="p_5V_1636"></a>Sūci <span class="var" title="āraññako (bj, s1-3, pts1)" id="note269">āraññiko</span> ceva,<br> <span class="var" title="cha ete (sabbattha)" id="note270">aṭṭhete</span> kāpilavatthave;<br> Udakasuddhiyā ovādo,<br> bhikkhunīsu pavuccanti.</p>
<p><a class="sc" id="23"></a><a class="ms" id="p_5V_1637"></a>Ye bhaggesu paññattā,<br> te suṇohi yathātathaṃ;<br> Samādahitvā visibbenti,<br> sāmisena sasitthakaṃ.</p>
<p><a class="sc" id="24"></a><a class="ms" id="p_5V_1638"></a>Pārājikāni cattāri,<br> saṃghādisesāni bhavanti;<br> Satta ca nissaggiyāni,<br> aṭṭha dvattiṃsa khuddakā.</p>
<p><a class="sc" id="25"></a><a class="ms" id="p_5V_1639"></a>Dve gārayhā tayo sekkhā,<br> chappaññāsa sikkhāpadā;<br> Chasu nagaresu paññattā,<br> bud­dhe­nādicca­bandhunā.</p>
<p><a class="sc" id="26"></a><a class="ms" id="p_5V_1640"></a>Chaūna tīṇisatāni,<br> sabbe sāvatthiyaṃ katā;<br> Kāruṇikena buddhena,<br> gotamena yasassinā”.</p>
</blockquote>
<h2>2. Catuvipatti</h2>
<blockquote class="gatha">
<p><a class="sc" id="27"></a><a class="ms" id="p_5V_1641"></a><a class="msdiv" id="msdiv336"></a>“<span class="var" title="yantvaṃ (s1-3) | yaṃ tvaṃ (pts1) | yaṃ yaṃ (mr)" id="note271">Yaṃ taṃ</span> pucchimha akittayi no,<br> Taṃ taṃ byākataṃ anaññathā;<br> Aññaṃ taṃ pucchāmi tadiṅgha brūhi,<br> Garuka lahukañcāpi sāvasesaṃ;<br> Anavasesaṃ duṭṭhullañca aduṭṭhullaṃ,<br> Ye ca yāvatatiyakā.</p>
<p><a class="sc" id="28"></a><a class="ms" id="p_5V_1642"></a><span class="var" title="­sādhāra­ṇā­sādhāra­ṇaṃ (bj)" id="note272">Sādhāraṇaṃ asādhāraṇaṃ</span>,<br> <span class="var" title="vipattiyo (bj) | vipattiyo ca (s1-3, pts1)" id="note273">Vibhattiyo ca</span> yehi samathehi sammanti;<br> Sabbānipetāni viyākarohi,<br> Handa vākyaṃ suṇoma te”.</p>
<p><a class="sc" id="29"></a><a class="pts-vp-pi" id="pts-vp-pi5.146"></a><a class="ms" id="p_5V_1643"></a>“Ekatiṃsā ye garukā,<br> Aṭṭhettha anavasesā;<br> Ye garukā te duṭṭhullā,<br> Ye duṭṭhullā sā sīlavipatti;<br> Pārājikaṃ saṃghādiseso,<br> ‘Sīlavipattī’ti vuccati.</p>
<p><a class="sc" id="30"></a><a class="ms" id="p_5V_1644"></a>Thullaccayaṃ pācittiyā,<br> Pāṭidesanīyaṃ dukkaṭaṃ;<br> Dubbhāsitaṃ yo cāyaṃ,<br> Akkosati hasādhippāyo;<br> Ayaṃ sā ācāra­vi­pat­ti­sammatā.</p>
<p><a class="sc" id="31"></a><a class="ms" id="p_5V_1645"></a>Viparī­ta­diṭṭhiṃ gaṇhanti,<br> Asaddhammehi purakkhatā;<br> Abbhācikkhanti sambuddhaṃ,<br> Duppaññā mohapārutā;<br> Ayaṃ sā diṭṭhi­vi­pat­ti­sammatā.</p>
</blockquote>
<p><a class="sc" id="32"></a><a class="ms" id="p_5V_1646"></a>Ājīvahetu ājīvakāraṇā pāpiccho icchāpakato asantaṃ abhūtaṃ uttari­manus­sa­dhammaṃ ullapati, ājīvahetu ājīvakāraṇā sañcarittaṃ samāpajjati, ājīvahetu ājīvakāraṇā—‘yo te vihāre vasati, so bhikkhu arahā’ti bhaṇati, ājīvahetu ājīvakāraṇā bhikkhu paṇīta­bhoja­nāni attano atthāya viññāpetvā bhuñjati, ājīvahetu ājīvakāraṇā bhikkhunī paṇīta­bhoja­nāni attano atthāya viññāpetvā bhuñjati, ājīvahetu ājīvakāraṇā sūpaṃ vā odanaṃ vā agilāno attano atthāya viññāpetvā bhuñjati. Ayaṃ sā ājīvavipatti sammatā.</p>
<blockquote class="gatha">
<p><a class="sc" id="33"></a><a class="ms" id="p_5V_1647"></a>Ekādasa yāvatatiyakā,<br> Te suṇohi yathātathaṃ;<br> Ukkhittā­nu­vattikā,<br> Aṭṭha yāvatatiyakā;<br> Ariṭṭho caṇḍakāḷī ca,<br> Ime te yāvatatiyakā”.</p>
</blockquote>
<h2>3. Chedanakādi</h2>
<p><a class="sc" id="34"></a><a class="ms" id="p_5V_1648"></a><a class="msdiv" id="msdiv337"></a>“Kati chedanakāni? Kati bhedanakāni? Kati uddālanakāni? Kati anañ­ñapācit­ti­yāni? Kati ­bhik­khu­sam­mutiyo? Kati sāmīciyo? Kati paramāni?</p>
<blockquote class="gatha">
<p><a class="sc" id="35"></a><a class="ms" id="p_5V_1649"></a>Kati jānanti paññattā,<br> bud­dhe­nādicca­bandhunā”.</p>
</blockquote>
<p><a class="sc" id="36"></a><a class="ms" id="p_5V_1650"></a>“Cha chedanakāni. Ekaṃ bhedanakaṃ. Ekaṃ uddālanakaṃ. Cattāri anañ­ñapācit­ti­yāni. Catasso ­bhik­khu­sam­mutiyo. Satta sāmīciyo. Cuddasa paramāni.</p>
<blockquote class="gatha">
<p><a class="sc" id="37"></a><a class="ms" id="p_5V_1651"></a><span class="var" title="soḷasa (bj, s1-3, pts1)" id="note274">Sodasa</span> jānanti paññattā,<br> bud­dhe­nādicca­bandhunā”.</p>
</blockquote>
<h2>4. Asādhāraṇādi</h2>
<blockquote class="gatha">
<p><a class="sc" id="38"></a><a class="ms" id="p_5V_1652"></a><a class="msdiv" id="msdiv338"></a>“Vīsaṃ dve satāni,<br> Bhikkhūnaṃ sikkhāpadāni;<br> Uddesaṃ āgacchanti uposathesu,<br> Tīṇi satāni cattāri;<br> Bhikkhunīnaṃ sikkhāpadāni,<br> Uddesaṃ āgacchanti uposathesu.</p>
<p><a class="sc" id="39"></a><a class="ms" id="p_5V_1653"></a>Chacattārīsā bhikkhūnaṃ,<br> bhikkhunīhi asādhāraṇā;<br> Sataṃ tiṃsā ca bhikkhunīnaṃ,<br> bhikkhūhi asādhāraṇā.</p>
<p><a class="sc" id="40"></a><a class="ms" id="p_5V_1654"></a>Sataṃ sattati chacceva,<br> ubhinnaṃ asādhāraṇā;<br> Sataṃ sattati cattāri,<br> ubhinnaṃ samasikkhatā.</p>
<p><a class="sc" id="41"></a><a class="pts-vp-pi" id="pts-vp-pi5.147"></a><a class="ms" id="p_5V_1655"></a>Vīsaṃ dve satāni,<br> Bhikkhūnaṃ sikkhāpadāni;<br> Uddesaṃ āgacchanti uposathesu,<br> Te suṇohi yathātathaṃ.</p>
<p><a class="sc" id="42"></a><a class="ms" id="p_5V_1656"></a>Pārājikāni cattāri,<br> Saṃghādisesāni bhavanti terasa;<br> Aniyatā dve honti.</p>
<p><a class="sc" id="43"></a><a class="ms" id="p_5V_1657"></a>Nissaggiyāni tiṃseva,<br> dvenavuti ca khuddakā;<br> Cattāro pāṭidesanīyā,<br> pañcasattati sekhiyā.</p>
<p><a class="sc" id="44"></a><a class="ms" id="p_5V_1658"></a>Vīsaṃ dve satāni cime honti,<br> Bhikkhūnaṃ sikkhāpadāni;<br> Uddesaṃ āgacchanti uposathesu.</p>
<p><a class="sc" id="45"></a><a class="ms" id="p_5V_1659"></a>Tīṇi satāni cattāri,<br> Bhikkhunīnaṃ sikkhāpadāni;<br> Uddesaṃ āgacchanti uposathesu,<br> Te suṇohi yathātathaṃ.</p>
<p><a class="sc" id="46"></a><a class="ms" id="p_5V_1660"></a>Pārājikāni aṭṭha,<br> Saṃghādisesāni bhavanti sattarasa;<br> Nissaggiyāni tiṃseva,<br> Sataṃ saṭṭhi cha ceva;<br> Khuddakāni pavuccanti.</p>
<p><a class="sc" id="47"></a><a class="ms" id="p_5V_1661"></a>Aṭṭha pāṭidesanīyā,<br> Pañcasattati sekhiyā;<br> Tīṇi satāni cattāri cime honti,<br> Bhikkhunīnaṃ sikkhāpadāni;<br> Uddesaṃ āgacchanti uposathesu.</p>
<p><a class="sc" id="48"></a><a class="ms" id="p_5V_1662"></a>Chacattārīsā bhikkhūnaṃ,<br> bhikkhunīhi asādhāraṇā;<br> Te suṇohi yathātathaṃ.</p>
<p><a class="sc" id="49"></a><a class="ms" id="p_5V_1663"></a>Cha saṃghādisesā,<br> <span class="var" title="dvīhi (bj, s1-3)" id="note275">dve</span> aniyatehi aṭṭha;<br> Nissaggiyāni dvādasa,<br> tehi te honti vīsati.</p>
<p><a class="sc" id="50"></a><a class="ms" id="p_5V_1664"></a><span class="var" title="dvāvīsati (bj)" id="note276">Dvevīsati</span> khuddakā,<br> Caturo pāṭidesanīyā;<br> Chacattārīsā cime honti,<br> Bhikkhūnaṃ bhikkhunīhi asādhāraṇā.</p>
<p><a class="sc" id="51"></a><a class="ms" id="p_5V_1665"></a>Sataṃ tiṃsā ca bhikkhunīnaṃ,<br> bhikkhūhi asādhāraṇā;<br> Te suṇohi <span class="var" title="yathākathaṃ (bj, s1-3)" id="note277">yathātathaṃ</span>.</p>
<p><a class="sc" id="52"></a><a class="ms" id="p_5V_1666"></a>Pārājikāni cattāri,<br> saṃghamhā dasa nissare;<br> Nissaggiyāni dvādasa,<br> channavuti ca khuddakā;<br> Aṭṭha pāṭidesanīyā.</p>
<p><a class="sc" id="53"></a><a class="ms" id="p_5V_1667"></a>Sataṃ tiṃsā cime honti,<br> Bhikkhunīnaṃ bhikkhūhi asādhāraṇā;<br> Sataṃ sattati chacceva,<br> Ubhinnaṃ asādhāraṇā;<br> Te suṇohi yathātathaṃ.</p>
<p><a class="sc" id="54"></a><a class="ms" id="p_5V_1668"></a>Pārājikāni cattāri,<br> Saṃghādisesāni bhavanti soḷasa;<br> Aniyatā dve honti,<br> Nissaggiyāni catuvīsati;<br> Sataṃ aṭṭhārasā ceva,<br> Khuddakāni pavuccanti;<br> Dvādasa pāṭidesanīyā.</p>
<p><a class="sc" id="55"></a><a class="ms" id="p_5V_1669"></a>Sataṃ sattati chaccevime honti,<br> Ubhinnaṃ asādhāraṇā;<br> Sataṃ sattati cattāri,<br> Ubhinnaṃ samasikkhatā;<br> Te suṇohi yathātathaṃ.</p>
<p><a class="sc" id="56"></a><a class="ms" id="p_5V_1670"></a>Pārājikāni cattāri,<br> Saṃghādisesāni bhavanti satta;<br> Nissaggiyāni aṭṭhārasa,<br> Samasattati khuddakā;<br> Pañcasattati sekhiyāni.</p>
<p><a class="sc" id="57"></a><a class="pts-vp-pi" id="pts-vp-pi5.148"></a><a class="ms" id="p_5V_1671"></a>Sataṃ sattati cattāri cime honti,<br> Ubhinnaṃ samasikkhatā;<br> Aṭṭheva pārājikā ye durāsadā,<br> Tāla­vatthu­samū­pamā.</p>
<p><a class="sc" id="58"></a><a class="ms" id="p_5V_1672"></a>Paṇḍupalāso puthusilā,<br> sīsacchinnova so naro;<br> Tālova mattha­kac­chinno,<br> aviruḷhī bhavanti te.</p>
<p><a class="sc" id="59"></a><a class="ms" id="p_5V_1673"></a>Tevīsati saṃghādisesā,<br> Dve aniyatā;<br> Dve cattārīsa nissaggiyā,<br> Aṭṭhāsītisataṃ pācittiyā;<br> Dvādasa pāṭidesanīyā.</p>
<p><a class="sc" id="60"></a><a class="ms" id="p_5V_1674"></a>Pañcasattati sekhiyā,<br> tīhi samathehi sammanti;<br> Sammukhā ca paṭiññāya,<br> tiṇa­vatthā­ra­kena ca.</p>
<p><a class="sc" id="61"></a><a class="ms" id="p_5V_1675"></a>Dve uposathā dve pavāraṇā,<br> Cattāri kammāni jinena desitā;<br> Pañceva uddesā caturo bhavanti,<br> Anaññathā āpattikkhandhā ca bhavanti satta.</p>
<p><a class="sc" id="62"></a><a class="ms" id="p_5V_1676"></a>Adhikaraṇāni cattāri,<br> Sattahi samathehi sammanti;<br> Dvīhi catūhi tīhi,<br> Kiccaṃ ekena sammati”.</p>
</blockquote>
<h2>5. Pārāji­kā­di­āpatti</h2>
<blockquote class="gatha">
<p><a class="sc" id="63"></a><a class="ms" id="p_5V_1677"></a><a class="msdiv" id="msdiv339"></a>“Pārājikan”ti yaṃ vuttaṃ,<br> taṃ suṇohi yathātathaṃ;<br> Cuto paraddho bhaṭṭho ca,<br> saddhammā hi niraṅkato;<br> Saṃvāsopi tahiṃ natthi,<br> tenetaṃ iti vuccati.</p>
<p><a class="sc" id="64"></a><a class="ms" id="p_5V_1678"></a>“Saṃghādiseso”ti yaṃ vuttaṃ,<br> taṃ suṇohi yathātathaṃ;<br> Saṃghova deti parivāsaṃ,<br> mūlāya paṭikassati;<br> Mānattaṃ deti abbheti,<br> tenetaṃ iti vuccati.</p>
<p><a class="sc" id="65"></a><a class="ms" id="p_5V_1679"></a>“Aniyato”ti yaṃ vuttaṃ,<br> taṃ suṇohi yathātathaṃ;<br> Aniyato na niyato,<br> anekaṃsikataṃ padaṃ;<br> Tiṇṇa­maññata­raṃ ṭhānaṃ,<br> “aniyato”ti pavuccati.</p>
<p><a class="sc" id="66"></a><a class="ms" id="p_5V_1680"></a>“Thullaccayan”ti yaṃ vuttaṃ,<br> taṃ suṇohi yathātathaṃ;<br> Ekassa mūle yo deseti,<br> yo ca taṃ paṭigaṇhati;<br> Accayo tena samo natthi,<br> tenetaṃ iti vuccati.</p>
<p><a class="sc" id="67"></a><a class="ms" id="p_5V_1681"></a>“Nissaggiyan”ti yaṃ vuttaṃ,<br> taṃ suṇohi yathātathaṃ;<br> Saṃghamajjhe gaṇamajjhe,<br> ekasseva ca ekato;<br> Nissajjitvāna deseti,<br> tenetaṃ iti vuccati.</p>
<p><a class="sc" id="68"></a><a class="ms" id="p_5V_1682"></a>“Pācittiyan”ti yaṃ vuttaṃ,<br> Taṃ suṇohi yathātathaṃ;<br> Pāteti kusalaṃ dhammaṃ,<br> Ariyamaggaṃ aparajjhati;<br> Cit­tasam­moha­naṭṭhā­naṃ,<br> Tenetaṃ iti vuccati.</p>
<p><a class="sc" id="69"></a><a class="ms" id="p_5V_1683"></a>“Pāṭidesanīyan”ti yaṃ vuttaṃ,<br> Taṃ suṇohi yathātathaṃ;<br> Bhikkhu aññātako santo,<br> Kicchā laddhāya bhojanaṃ;<br> Sāmaṃ gahetvā bhuñjeyya,<br> “Gārayhan”ti pavuccati.</p>
<p><a class="sc" id="70"></a><a class="ms" id="p_5V_1684"></a>Nimantanāsu <span class="var" title="bhuñjantaṃ (bj, pts1) | buñjanto (s1-3)" id="note278">bhuñjantā</span> chandāya,<br> Vosāsati tattha <span class="var" title="bhikkhunī (bj, s1-3, pts1)" id="note279">bhikkhuniṃ</span>;<br> Anivāretvā tahiṃ bhuñje,<br> “Gārayhan”ti pavuccati.</p>
<p><a class="sc" id="71"></a><a class="pts-vp-pi" id="pts-vp-pi5.149"></a><a class="ms" id="p_5V_1685"></a>Saddhācittaṃ kulaṃ gantvā,<br> appabhogaṃ <span class="var" title="anāḷhiyaṃ (bj, s1-3, pts1)" id="note280">anāḷiyaṃ</span>;<br> Agilāno tahiṃ bhuñje,<br> “gārayhan”ti pavuccati.</p>
<p><a class="sc" id="72"></a><a class="ms" id="p_5V_1686"></a>Yo ce araññe viharanto,<br> sāsaṅke sabhayānake;<br> Aviditaṃ tahiṃ bhuñje,<br> “gārayhan”ti pavuccati.</p>
<p><a class="sc" id="73"></a><a class="ms" id="p_5V_1687"></a>Bhikkhunī aññātikā santā,<br> Yaṃ paresaṃ mamāyitaṃ;<br> Sappi telaṃ madhuṃ phāṇitaṃ,<br> Macchamaṃsaṃ atho khīraṃ;<br> Dadhiṃ sayaṃ viññāpeyya bhikkhunī,<br> Gārayhapattā sugatassa sāsane.</p>
<p><a class="sc" id="74"></a><a class="ms" id="p_5V_1688"></a>“Dukkaṭan”ti yaṃ vuttaṃ,<br> taṃ suṇohi yathātathaṃ;<br> Aparaddhaṃ viraddhañca,<br> khalitaṃ yañca dukkaṭaṃ.</p>
<p><a class="sc" id="75"></a><a class="ms" id="p_5V_1689"></a>Yaṃ manusso kare pāpaṃ,<br> āvi vā yadi vā raho;<br> “Dukkaṭan”ti pavedenti,<br> tenetaṃ iti vuccati.</p>
<p><a class="sc" id="76"></a><a class="ms" id="p_5V_1690"></a>“Dubbhāsitan”ti yaṃ vuttaṃ,<br> taṃ suṇohi yathātathaṃ;<br> Dubbhāsitaṃ durābhaṭṭhaṃ,<br> saṃkiliṭṭhañca yaṃ padaṃ;<br> Yañca viññū garahanti,<br> tenetaṃ iti vuccati.</p>
<p><a class="sc" id="77"></a><a class="ms" id="p_5V_1691"></a>“Sekhiyan”ti yaṃ vuttaṃ,<br> taṃ suṇohi yathātathaṃ;<br> Sekkhassa sikkhamānassa,<br> uju­mag­gā­nusā­rino.</p>
<p><a class="sc" id="78"></a><a class="ms" id="p_5V_1692"></a>Ādi cetaṃ caraṇañca,<br> mukhaṃ saññamasaṃvaro;<br> Sikkhā etādisī natthi,<br> tenetaṃ iti vuccati.</p>
<p><a class="sc" id="79"></a><a class="ms" id="p_5V_1693"></a>Channa­mativas­sati,<br> vivaṭaṃ nātivassati;<br> Tasmā channaṃ vivaretha,<br> evaṃ taṃ nātivassati.</p>
<p><a class="sc" id="80"></a><a class="ms" id="p_5V_1694"></a>Gati migānaṃ pavanaṃ,<br> Ākāso pakkhinaṃ gati;<br> Vibhavo gati dhammānaṃ,<br> Nibbānaṃ arahato gatīti.</p>
</blockquote>
<p class="endsutta"> <a class="sc" id="81"></a><a class="ms" id="p_5V_1695"></a>Gāthā­saṅga­ṇikaṃ niṭṭhitaṃ.</p>
<p class="endsection summary"> <a class="sc" id="82"></a><a class="ms" id="p_5V_1696"></a>Tassuddānaṃ</p>
<blockquote class="uddanagatha">
<p><a class="sc" id="83"></a><a class="ms" id="p_5V_1697"></a>Sattanagaresu paññattā,<br> vipatti caturopi ca;<br> Bhikkhūnaṃ bhikkhunīnañca,<br> sādhāraṇā asādhāraṇā;<br> Sāsanaṃ anuggahāya,<br> gāthā­saṅga­ṇikaṃ idanti.</p>
</blockquote>
<p class="endsection"> <a class="sc" id="84"></a><a class="ms" id="p_5V_1698"></a>Gāthā­saṅga­ṇikaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>