<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pi-tv-bu-vb-ss2">
<article>
<div class="hgroup">
<p class="division">Theravāda Vinaya</p>
<p>Mahāvibhaṅga</p>
<p>Saṃ­ghā­di­sesa­kaṇḍa</p>
<h1>2. ­Kāyasaṃ­sagga­sikkhā­pada</h1>
</div>
<p><a class="sc" id="1"></a><a class="ms" id="p_1V_993"></a><a class="msdiv" id="msdiv269"></a>Tena samayena buddho bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena āyasmā udāyī araññe viharati. Tassāyasmato vihāro abhirūpo hoti dassanīyo pāsādiko, majjhegabbho, saman­tā­pariyā­gāro, supaññattaṃ mañcapīṭhaṃ bhisi­bibbo­hanaṃ, pānīyaṃ paribhojanīyaṃ sūpaṭṭhitaṃ, pariveṇaṃ susammaṭṭhaṃ. Bahū manussā āyasmato udāyissa vihārapekkhakā āgacchanti.</p>
<p><a class="sc" id="2"></a><a class="ms" id="p_1V_994"></a>Aññataropi brāhmaṇo sapajāpatiko yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—“icchāma mayaṃ bhoto udāyissa vihāraṃ pekkhitun”ti. “Tena hi, brāhmaṇa, pekkhassū”ti, <span class="var" title="apāpuraṇaṃ (s1-3, pts1)" id="note176">avāpuraṇaṃ</span> ādāya ghaṭikaṃ ugghāṭetvā kavāṭaṃ paṇāmetvā vihāraṃ pāvisi. Sopi kho brāhmaṇo āyasmato udāyissa piṭṭhito pāvisi. Sāpi kho brāhmaṇī tassa brāhmaṇassa piṭṭhito pāvisi. Atha kho āyasmā udāyī ekacce vātapāne vivaranto ekacce vātapāne thakento gabbhaṃ anuparigantvā piṭṭhito āgantvā tassā brāhmaṇiyā aṅgamaṅgāni parāmasi. Atha kho so brāhmaṇo āyasmatā udāyinā saddhiṃ paṭisammoditvā agamāsi. Atha kho so brāhmaṇo attamano attamanavācaṃ nicchāresi—“uḷārā ime samaṇā sakyaputtiyā ye ime evarūpe araññe viharanti. Bhavampi udāyī uḷāro yo evarūpe araññe viharatī”ti.</p>
<p><a class="sc" id="3"></a><a class="pts-vp-pi" id="pts-vp-pi3.120"></a><a class="ms" id="p_1V_995"></a>Evaṃ vutte, sā brāhmaṇī taṃ brāhmaṇaṃ etadavoca—“kuto tassa uḷārattatā. Yatheva me tvaṃ aṅgamaṅgāni parāmasi evameva me samaṇo udāyī aṅgamaṅgāni parāmasī”ti. Atha kho so brāhmaṇo ujjhāyati khiyyati vipāceti—“alajjino ime samaṇā sakyaputtiyā dussīlā musāvādino. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. Natthi imesaṃ sāmaññaṃ natthi imesaṃ brahmaññaṃ, naṭṭhaṃ imesaṃ sāmaññaṃ naṭṭhaṃ imesaṃ brahmaññaṃ, kuto imesaṃ sāmaññaṃ kuto imesaṃ brahmaññaṃ, apagatā ime sāmaññā apagatā ime brahmaññā. Kathañhi nāma samaṇo udāyī mama bhariyāya aṅgamaṅgāni parāmasissati. Na hi sakkā kulitthīhi kuladhītāhi kulakumārīhi kulasuṇhāhi kuladāsīhi ārāmaṃ vā vihāraṃ vā gantuṃ. <span class="var" title="sace hi (s1-3)" id="note177">Sace</span> kulitthiyo <span class="var" title="kuladhītayo (bj) | kuladhītāyo (si, s1-3, pts1)" id="note178">kuladhītaro</span> kulakumāriyo kulasuṇhāyo kuladāsiyo ārāmaṃ vā vihāraṃ vā gaccheyyuṃ, tāpi samaṇā sakyaputtiyā dūseyyun”ti.</p>
<p><a class="sc" id="4"></a><a class="ms" id="p_1V_996"></a>Assosuṃ kho bhikkhu tassa brāhmaṇassa ujjhāyantassa khiyyantassa vipācentassa. Ye te bhikkhū appicchā … pe … te ujjhāyanti khiyyanti vipācenti—“kathañhi nāma āyasmā udāyī mātugāmena saddhiṃ kāyasaṃsaggaṃ samāpajjissatī”ti.</p>
<p><a class="sc" id="5"></a><a class="ms" id="p_1V_997"></a>Atha kho te bhikkhū āyasmantaṃ udāyiṃ aneka­pariyā­yena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—“saccaṃ kira tvaṃ, udāyi, mātugāmena saddhiṃ kāyasaṃsaggaṃ samāpajjasī”ti? “Saccaṃ, bhagavā”ti. Vigarahi buddho bhagavā—“ananucchavikaṃ, moghapurisa, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ, moghapurisa, mātugāmena saddhiṃ kāyasaṃsaggaṃ samāpajjissasi. Nanu mayā, moghapurisa, aneka­pariyā­yena virāgāya dhammo desito no sarāgāya … pe … kāma­pari­ḷāhā­naṃ vūpasamo akkhāto. Netaṃ, moghapurisa, appasannānaṃ vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class="sc" id="6"></a><a class="ms" id="p_1V_998"></a><a class="msdiv" id="msdiv270"></a><strong class="rule">“Yo pana bhikkhu otiṇṇo vipariṇatena cittena mātugāmena saddhiṃ kāyasaṃsaggaṃ samāpajjeyya <span class="var" title="hatthagāhaṃ (bj, s1-3, pts1)" id="note179">hatthaggāhaṃ</span> vā <span class="var" title="veṇigāhaṃ (bj, s1-3, pts1)" id="note180">veṇiggāhaṃ</span> vā aññatarassa vā aññatarassa vā aṅgassa parāmasanaṃ, saṃghādiseso”</strong>ti. (<em>2</em>:<strong>6</strong>)</p>
<p><a class="sc" id="7"></a><a class="ms" id="p_1V_999"></a><a class="msdiv" id="msdiv271"></a><strong>Yo panā</strong>ti yo yādiso … pe …
<strong>bhikkhū</strong>ti … pe … ayaṃ imasmiṃ atthe adhippeto bhikkhūti.</p>
<p><a class="sc" id="8"></a><a class="pts-vp-pi" id="pts-vp-pi3.121"></a><a class="ms" id="p_1V_1000"></a><strong>Otiṇṇo</strong> nāma sāratto apekkhavā paṭi­baddha­citto.</p>
<p><a class="sc" id="9"></a><a class="ms" id="p_1V_1001"></a><strong>Vipariṇatan</strong>ti rattampi cittaṃ vipariṇataṃ. Duṭṭhampi cittaṃ vipariṇataṃ. Mūḷhampi cittaṃ vipariṇataṃ. Api ca rattaṃ cittaṃ imasmiṃ atthe adhippetaṃ vipariṇatanti.</p>
<p><a class="sc" id="10"></a><a class="ms" id="p_1V_1002"></a><strong>Mātugāmo</strong> nāma manussitthī, na yakkhī na petī, na tiracchānagatā. Antamaso tadahujātāpi dārikā, pageva mahattarī.</p>
<p><a class="sc" id="11"></a><a class="ms" id="p_1V_1003"></a><strong>Saddhin</strong>ti ekato.</p>
<p><a class="sc" id="12"></a><a class="ms" id="p_1V_1004"></a><strong>Kāyasaṃsaggaṃ samāpajjeyyā</strong>ti ajjhācāro vuccati.</p>
<p><a class="sc" id="13"></a><a class="ms" id="p_1V_1005"></a><strong>Hattho</strong> nāma kapparaṃ upādāya yāva agganakhā.</p>
<p><a class="sc" id="14"></a><a class="ms" id="p_1V_1006"></a><strong>Veṇī</strong> nāma suddhakesā vā, suttamissā vā, mālāmissā vā, hiraññamissā vā, suvaṇṇamissā vā, muttāmissā vā, maṇimissā vā.</p>
<p><a class="sc" id="15"></a><a class="ms" id="p_1V_1007"></a><strong>Aṅgaṃ</strong> nāma hatthañca veṇiñca ṭhapetvā avasesaṃ aṅgaṃ nāma.</p>
<p><a class="sc" id="16"></a><a class="ms" id="p_1V_1008"></a><a class="msdiv" id="msdiv272"></a>Āmasanā, parāmasanā, omasanā, ummasanā, olaṅghanā, ullaṅghanā, ākaḍḍhanā, patikaḍḍhanā, abhiniggaṇhanā, abhinippīḷanā, gahaṇaṃ, chupanaṃ.</p>
<p><a class="sc" id="17"></a><a class="ms" id="p_1V_1009"></a><strong>Āmasanā</strong> nāma āmaṭṭhamattā.</p>
<p><a class="sc" id="18"></a><a class="ms" id="p_1V_1010"></a><strong>Parāmasanā</strong> nāma itocito ca sañcopanā.</p>
<p><a class="sc" id="19"></a><a class="ms" id="p_1V_1011"></a><strong>Omasanā</strong> nāma heṭṭhā oropanā.</p>
<p><a class="sc" id="20"></a><a class="ms" id="p_1V_1012"></a><strong>Ummasanā</strong> nāma uddhaṃ uccāraṇā.</p>
<p><a class="sc" id="21"></a><a class="ms" id="p_1V_1013"></a><strong>Olaṅghanā</strong> nāma heṭṭhā onamanā.</p>
<p><a class="sc" id="22"></a><a class="ms" id="p_1V_1014"></a><strong>Ullaṅghanā</strong> nāma uddhaṃ uccāraṇā.</p>
<p><a class="sc" id="23"></a><a class="ms" id="p_1V_1015"></a><strong>Ākaḍḍhanā</strong> nāma <span class="var" title="āviñjanā (s1-3, pts1)" id="note181">āviñchanā</span>.</p>
<p><a class="sc" id="24"></a><a class="ms" id="p_1V_1016"></a><strong>Patikaḍḍhanā</strong> nāma patippaṇāmanā.</p>
<p><a class="sc" id="25"></a><a class="ms" id="p_1V_1017"></a><strong>Abhiniggaṇhanā</strong> nāma aṅgaṃ gahetvā nippīḷanā.</p>
<p><a class="sc" id="26"></a><a class="ms" id="p_1V_1018"></a><strong>Abhinippīḷanā</strong> nāma kenaci saha nippīḷanā.</p>
<p><a class="sc" id="27"></a><a class="ms" id="p_1V_1019"></a><strong>Gahaṇaṃ</strong> nāma gahitamattaṃ.</p>
<p><a class="sc" id="28"></a><a class="ms" id="p_1V_1020"></a><strong>Chupanaṃ</strong> nāma phuṭṭhamattaṃ.</p>
<p><a class="sc" id="29"></a><a class="ms" id="p_1V_1021"></a><strong>Saṃghādiseso</strong>ti … pe … tenapi vuccati “saṃghādiseso”ti.</p>
<p><a class="sc" id="30"></a><a class="ms" id="p_1V_1022"></a><a class="msdiv" id="msdiv273"></a>Itthī ca hoti itthisaññī sāratto ca bhikkhu ca. Naṃ itthiyā kāyena kāyaṃ āmasati parāmasati omasati ummasati olaṅgheti ullaṅgheti ākaḍḍhati patikaḍḍhati abhiniggaṇhāti abhinippīḷeti gaṇhāti chupati, āpatti saṃ­ghā­di­sesassa.</p>
<p><a class="sc" id="31"></a><a class="ms" id="p_1V_1023"></a>Itthī ca hoti vematiko sāratto ca. Bhikkhu ca naṃ itthiyā kāyena kāyaṃ āmasati parāmasati … pe … gaṇhāti chupati, āpatti thullaccayassa.</p>
<p><a class="sc" id="32"></a><a class="ms" id="p_1V_1024"></a>Itthī ca hoti paṇḍakasaññī sāratto ca. Bhikkhu ca naṃ itthiyā kāyena kāyaṃ āmasati parāmasati … pe … gaṇhāti chupati, āpatti thullaccayassa.</p>
<p><a class="sc" id="33"></a><a class="ms" id="p_1V_1025"></a>Itthī ca hoti purisasaññī sāratto ca. Bhikkhu ca naṃ itthiyā kāyena kāyaṃ āmasati parāmasati … pe … gaṇhāti chupati, āpatti thullaccayassa.</p>
<p><a class="sc" id="34"></a><a class="ms" id="p_1V_1026"></a>Itthī ca hoti tiracchā­na­gata­saññī sāratto ca. Bhikkhu ca naṃ itthiyā kāyena kāyaṃ āmasati parāmasati … pe … gaṇhāti chupati, āpatti thullaccayassa.</p>
<p><a class="sc" id="35"></a><a class="pts-vp-pi" id="pts-vp-pi3.122"></a><a class="ms" id="p_1V_1027"></a>Paṇḍako ca hoti paṇḍakasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati … pe … gaṇhāti chupati, āpatti thullaccayassa.</p>
<p><a class="sc" id="36"></a><a class="ms" id="p_1V_1028"></a>Paṇḍako ca hoti vematiko sāratto ca. Bhikkhu ca naṃ paṇḍakassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="37"></a><a class="ms" id="p_1V_1029"></a>Paṇḍako ca hoti purisasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="38"></a><a class="ms" id="p_1V_1030"></a>Paṇḍako ca hoti tiracchā­na­gata­saññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="39"></a><a class="ms" id="p_1V_1031"></a>Paṇḍako ca hoti itthisaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="40"></a><a class="ms" id="p_1V_1032"></a>Puriso ca hoti purisasaññī sāratto ca. Bhikkhu ca naṃ purisassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="41"></a><a class="ms" id="p_1V_1033"></a>Puriso ca hoti vematiko … pe … puriso ca hoti tiracchā­na­gata­saññī … puriso ca hoti itthisaññī … puriso ca hoti paṇḍakasaññī sāratto ca. Bhikkhu ca naṃ purisassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="42"></a><a class="ms" id="p_1V_1034"></a>Tiracchānagato ca hoti tiracchā­na­gata­saññī sāratto ca. Bhikkhu ca naṃ tiracchā­na­gatassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p><a class="sc" id="43"></a><a class="ms" id="p_1V_1035"></a>Tiracchānagato ca hoti vematiko … pe … tiracchānagato ca hoti itthisaññī … tiracchānagato ca hoti paṇḍakasaññī … tiracchānagato ca hoti. Purisasaññī sāratto ca. Bhikkhu ca naṃ tiracchā­na­gatassa kāyena kāyaṃ āmasati parāmasati … pe … gaṇhāti chupati, āpatti dukkaṭassa.</p>
<p class="endsutta"> <a class="sc" id="44"></a><a class="ms" id="p_1V_1036"></a>Ekamūlakaṃ niṭṭhitaṃ.</p>
<p><a class="sc" id="45"></a><a class="ms" id="p_1V_1037"></a><a class="msdiv" id="msdiv274"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ saṃ­ghādi­sesānaṃ.</p>
<p><a class="sc" id="46"></a><a class="ms" id="p_1V_1038"></a>Dve itthiyo dvinnaṃ itthīnaṃ vematiko sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ thullaccayānaṃ.</p>
<p><a class="sc" id="47"></a><a class="ms" id="p_1V_1039"></a>Dve itthiyo dvinnaṃ itthīnaṃ paṇḍakasaññī … pe … purisasaññī … tiracchā­na­gata­saññī sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ thullaccayānaṃ.</p>
<p><a class="sc" id="48"></a><a class="ms" id="p_1V_1040"></a>Dve paṇḍakā dvinnaṃ paṇḍakānaṃ paṇḍakasaññī sāratto ca bhikkhu ca naṃ dvinnaṃ paṇḍakānaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ thullaccayānaṃ.</p>
<p><a class="sc" id="49"></a><a class="ms" id="p_1V_1041"></a>Dve paṇḍakā dvinnaṃ paṇḍakānaṃ vematiko … pe … purisasaññī … tiracchā­na­gata­saññī … itthisaññī sāratto ca. Bhikkhu ca naṃ dvinnaṃ paṇḍakānaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="50"></a><a class="ms" id="p_1V_1042"></a>Dve purisā dvinnaṃ purisānaṃ purisasaññī sāratto ca bhikkhu ca naṃ dvinnaṃ purisānaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="51"></a><a class="ms" id="p_1V_1043"></a>Dve purisā dvinnaṃ purisānaṃ vematiko … pe … tiracchā­na­gata­saññī … itthisaññī … paṇḍakasaññī sāratto ca. Bhikkhu ca naṃ dvinnaṃ purisānaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="52"></a><a class="ms" id="p_1V_1044"></a>Dve tiracchānagatā dvinnaṃ tiracchā­na­gatā­naṃ tiracchā­na­gata­saññī sāratto ca. Bhikkhu ca naṃ dvinnaṃ tiracchā­na­gatā­naṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="53"></a><a class="ms" id="p_1V_1045"></a>Dve tiracchānagatā dvinnaṃ tiracchā­na­gatā­naṃ vematiko … pe … itthisaññī … paṇḍakasaññī … purisasaññī sāratto ca. Bhikkhu ca naṃ dvinnaṃ tiracchā­na­gatā­naṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="54"></a><a class="pts-vp-pi" id="pts-vp-pi3.123"></a><a class="ms" id="p_1V_1046"></a><a class="msdiv" id="msdiv275"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti saṃghādisesena dukkaṭassa.</p>
<p><a class="sc" id="55"></a><a class="ms" id="p_1V_1047"></a>Itthī ca paṇḍako ca ubhinnaṃ vematiko sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="56"></a><a class="ms" id="p_1V_1048"></a>Itthī ca paṇḍako ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ thullaccayānaṃ.</p>
<p><a class="sc" id="57"></a><a class="ms" id="p_1V_1049"></a>Itthī ca paṇḍako ca ubhinnaṃ purisasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="58"></a><a class="ms" id="p_1V_1050"></a>Itthī ca paṇḍako ca ubhinnaṃ tiracchā­na­gata­saññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="59"></a><a class="ms" id="p_1V_1051"></a>Itthī ca puriso ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti saṃghādisesena dukkaṭassa.</p>
<p><a class="sc" id="60"></a><a class="ms" id="p_1V_1052"></a>Itthī ca puriso ca ubhinnaṃ vematiko … pe … paṇḍakasaññī … purisasaññī … tiracchā­na­gata­saññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="61"></a><a class="ms" id="p_1V_1053"></a>Itthī ca tiracchānagato ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti saṃghādisesena dukkaṭassa.</p>
<p><a class="sc" id="62"></a><a class="ms" id="p_1V_1054"></a>Itthī ca tiracchānagato ca ubhinnaṃ vematiko … pe … paṇḍakasaññī … purisasaññī … tiracchā­na­gata­saññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="63"></a><a class="ms" id="p_1V_1055"></a>Paṇḍako ca puriso ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="64"></a><a class="ms" id="p_1V_1056"></a>Paṇḍako ca puriso ca ubhinnaṃ vematiko … pe … purisasaññī … tiracchā­na­gata­saññī … itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="65"></a><a class="ms" id="p_1V_1057"></a>Paṇḍako ca tiracchānagato ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa.</p>
<p><a class="sc" id="66"></a><a class="ms" id="p_1V_1058"></a>Paṇḍako ca tiracchānagato ca ubhinnaṃ vematiko … pe … purisasaññī … tiracchā­na­gata­saññī … itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="67"></a><a class="ms" id="p_1V_1059"></a>Puriso ca tiracchānagato ca ubhinnaṃ purisasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p><a class="sc" id="68"></a><a class="ms" id="p_1V_1060"></a>Puriso ca tiracchānagato ca ubhinnaṃ vematiko … pe … tiracchā­na­gata­saññī … itthisaññī … paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ.</p>
<p class="endsutta"> <a class="sc" id="69"></a><a class="ms" id="p_1V_1061"></a>Dumūlakaṃ niṭṭhitaṃ.</p>
<p><a class="sc" id="70"></a><a class="ms" id="p_1V_1062"></a><a class="msdiv" id="msdiv276"></a>Itthī ca hoti itthisaññī sāratto ca. Bhikkhu ca naṃ itthiyā kāyena kāyapaṭi­baddhaṃ āmasati parāmasati … pe … gaṇhāti chupati, āpatti thullaccayassa … pe ….</p>
<p><a class="sc" id="71"></a><a class="pts-vp-pi" id="pts-vp-pi3.124"></a><a class="ms" id="p_1V_1063"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyena kāyapaṭi­baddhaṃ āmasati parāmasati … pe … gaṇhāti chupati, āpatti dvinnaṃ thullaccayānaṃ … pe ….</p>
<p><a class="sc" id="72"></a><a class="ms" id="p_1V_1064"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyapaṭi­baddhaṃ āmasati parāmasati … pe … gaṇhāti chupati, āpatti thullaccayena dukkaṭassa … pe ….</p>
<p><a class="sc" id="73"></a><a class="ms" id="p_1V_1065"></a>Itthī ca hoti itthisaññī sāratto ca. Bhikkhu ca naṃ itthiyā kāyapaṭi­bad­dhena kāyaṃ āmasati parāmasati … pe … gaṇhāti chupati, āpatti thullaccayassa … pe ….</p>
<p><a class="sc" id="74"></a><a class="ms" id="p_1V_1066"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭi­bad­dhena kāyaṃ āmasati parāmasati … pe … gaṇhāti chupati, āpatti dvinnaṃ thullaccayānaṃ … pe ….</p>
<p><a class="sc" id="75"></a><a class="ms" id="p_1V_1067"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭi­bad­dhena kāyaṃ āmasati parāmasati … pe … gaṇhāti chupati, āpatti thullaccayena dukkaṭassa … pe ….</p>
<p><a class="sc" id="76"></a><a class="ms" id="p_1V_1068"></a>Itthī ca hoti itthisaññī sāratto ca. Bhikkhu ca naṃ itthiyā kāyapaṭi­bad­dhena kāyapaṭi­baddhaṃ āmasati parāmasati … pe … gaṇhāti chupati, āpatti dukkaṭassa … pe ….</p>
<p><a class="sc" id="77"></a><a class="ms" id="p_1V_1069"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭi­bad­dhena kāyapaṭi­baddhaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ … pe ….</p>
<p><a class="sc" id="78"></a><a class="ms" id="p_1V_1070"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭi­bad­dhena kāyapaṭi­baddhaṃ āmasati parāmasati … pe … gaṇhāti chupati, āpatti dvinnaṃ dukkaṭānaṃ … pe ….</p>
<p><a class="sc" id="79"></a><a class="ms" id="p_1V_1071"></a>Itthī ca hoti itthisaññī sāratto ca. Bhikkhu ca naṃ itthiyā nissaggiyena kāyaṃ āmasati āpatti dukkaṭassa … pe ….</p>
<p><a class="sc" id="80"></a><a class="ms" id="p_1V_1072"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena kāyaṃ āmasati, āpatti dvinnaṃ dukkaṭānaṃ … pe ….</p>
<p><a class="sc" id="81"></a><a class="ms" id="p_1V_1073"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena kāyaṃ āmasati, āpatti dvinnaṃ dukkaṭānaṃ … pe ….</p>
<p><a class="sc" id="82"></a><a class="ms" id="p_1V_1074"></a>Itthī ca hoti itthisaññī sāratto ca. Bhikkhu ca naṃ itthiyā nissaggiyena kāyapaṭi­baddhaṃ āmasati, āpatti dukkaṭassa … pe ….</p>
<p><a class="sc" id="83"></a><a class="ms" id="p_1V_1075"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena kāyapaṭi­baddhaṃ āmasati, āpatti dvinnaṃ dukkaṭānaṃ … pe ….</p>
<p><a class="sc" id="84"></a><a class="ms" id="p_1V_1076"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena kāyapaṭi­baddhaṃ āmasati, āpatti dvinnaṃ dukkaṭānaṃ … pe ….</p>
<p><a class="sc" id="85"></a><a class="ms" id="p_1V_1077"></a>Itthī ca hoti itthisaññī sāratto ca. Bhikkhu ca naṃ itthiyā nissaggiyena nissaggiyaṃ āmasati, āpatti dukkaṭassa … pe ….</p>
<p><a class="sc" id="86"></a><a class="ms" id="p_1V_1078"></a>Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena nissaggiyaṃ āmasati, āpatti dvinnaṃ dukkaṭānaṃ … pe ….</p>
<p><a class="sc" id="87"></a><a class="ms" id="p_1V_1079"></a>Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena nissaggiyaṃ āmasati, āpatti dvinnaṃ dukkaṭānaṃ … pe ….</p>
<p class="endsutta"> <a class="sc" id="88"></a><a class="ms" id="p_1V_1080"></a>Bhikkhupeyyālo niṭṭhito.</p>
<p><a class="sc" id="89"></a><a class="ms" id="p_1V_1081"></a><a class="msdiv" id="msdiv277"></a>Itthī ca hoti itthisaññī sāratto ca. Itthī ca naṃ bhikkhussa kāyena kāyaṃ āmasati parāmasati omasati ummasati olaṅgheti ullaṅgheti ākaḍḍhati patikaḍḍhati abhiniggaṇhāti abhinippīḷeti gaṇhāti chupati, sevanādhippāyo kāyena vāyamati phassaṃ paṭivijānāti, āpatti saṃ­ghā­di­sesassa … pe ….</p>
<p><a class="sc" id="90"></a><a class="ms" id="p_1V_1082"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyena kāyaṃ āmasanti parāmasanti omasanti ummasanti olaṅghenti ullaṅghenti ākaḍḍhanti patikaḍḍhanti abhi­nig­gaṇhanti abhinippīḷenti gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ saṃ­ghādi­sesānaṃ … pe ….</p>
<p><a class="sc" id="91"></a><a class="pts-vp-pi" id="pts-vp-pi3.125"></a><a class="ms" id="p_1V_1083"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyena kāyaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti saṃghādisesena dukkaṭassa … pe ….</p>
<p><a class="sc" id="92"></a><a class="ms" id="p_1V_1084"></a>Itthī ca hoti itthisaññī sāratto ca. Itthī ca naṃ bhikkhussa kāyena kāyapaṭi­baddhaṃ āmasati parāmasati … pe … gaṇhāti chupati, sevanādhippāyo kāyena vāyamati phassaṃ paṭivijānāti, āpatti thullaccayassa … pe ….</p>
<p><a class="sc" id="93"></a><a class="ms" id="p_1V_1085"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyena kāyapaṭi­baddhaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ thullaccayānaṃ … pe ….</p>
<p><a class="sc" id="94"></a><a class="ms" id="p_1V_1086"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyena kāyapaṭi­baddhaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti thullaccayena dukkaṭassa … pe ….</p>
<p><a class="sc" id="95"></a><a class="ms" id="p_1V_1087"></a>Itthī ca hoti itthisaññī sāratto ca. Itthī ca naṃ bhikkhussa kāyapaṭi­bad­dhena kāyaṃ āmasati parāmasati … pe … gaṇhāti chupati, sevanādhippāyo kāyena vāyamati phassaṃ paṭivijānāti, āpatti thullaccayassa … pe ….</p>
<p><a class="sc" id="96"></a><a class="ms" id="p_1V_1088"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyapaṭi­bad­dhena kāyaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ thullaccayānaṃ … pe ….</p>
<p><a class="sc" id="97"></a><a class="ms" id="p_1V_1089"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyapaṭi­bad­dhena kāyaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti thullaccayena dukkaṭassa … pe ….</p>
<p><a class="sc" id="98"></a><a class="ms" id="p_1V_1090"></a><a class="msdiv" id="msdiv278"></a>Itthī ca hoti itthisaññī sāratto ca. Itthī ca naṃ bhikkhussa kāyapaṭi­bad­dhena kāyapaṭi­baddhaṃ āmasati parāmasati … pe … gaṇhāti chupati, sevanādhippāyo kāyena vāyamati phassaṃ paṭivijānāti, āpatti dukkaṭassa … pe ….</p>
<p><a class="sc" id="99"></a><a class="ms" id="p_1V_1091"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyapaṭi­bad­dhena kāyapaṭi­baddhaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="100"></a><a class="ms" id="p_1V_1092"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyapaṭi­bad­dhena kāyapaṭi­baddhaṃ āmasanti parāmasanti … pe … gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="101"></a><a class="ms" id="p_1V_1093"></a>Itthī ca hoti itthisaññī sāratto ca. Itthī ca naṃ bhikkhussa nissaggiyena kāyaṃ āmasati. Sevanādhippāyo kāyena vāyamati phassaṃ paṭivijānāti, āpatti dukkaṭassa … pe ….</p>
<p><a class="sc" id="102"></a><a class="ms" id="p_1V_1094"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena kāyaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="103"></a><a class="ms" id="p_1V_1095"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena kāyaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="104"></a><a class="ms" id="p_1V_1096"></a>Itthī ca hoti itthisaññī sāratto ca. Itthī ca naṃ bhikkhussa nissaggiyena kāyapaṭi­baddhaṃ āmasati. Sevanādhippāyo kāyena vāyamati phassaṃ paṭivijānāti, āpatti dukkaṭassa … pe ….</p>
<p><a class="sc" id="105"></a><a class="ms" id="p_1V_1097"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena kāyapaṭi­baddhaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="106"></a><a class="ms" id="p_1V_1098"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena kāyapaṭi­baddhaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="107"></a><a class="ms" id="p_1V_1099"></a>Itthī ca hoti itthisaññī sāratto ca. Itthī ca naṃ bhikkhussa nissaggiyena nissaggiyaṃ āmasati. Sevanādhippāyo kāyena vāyamati, na ca phassaṃ paṭivijānāti, āpatti dukkaṭassa … pe ….</p>
<p><a class="sc" id="108"></a><a class="ms" id="p_1V_1100"></a>Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena nissaggiyaṃ āmasanti. Sevanādhippāyo kāyena vāyamati, na ca phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="109"></a><a class="ms" id="p_1V_1101"></a>Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena nissaggiyaṃ āmasanti. Sevanādhippāyo kāyena vāyamati, na ca phassaṃ paṭivijānāti, āpatti dvinnaṃ dukkaṭānaṃ … pe ….</p>
<p><a class="sc" id="110"></a><a class="ms" id="p_1V_1102"></a><a class="msdiv" id="msdiv279"></a>Sevanādhippāyo kāyena vāyamati phassaṃ paṭivijānāti, āpatti saṃ­ghā­di­sesassa.</p>
<p><a class="sc" id="111"></a><a class="ms" id="p_1V_1103"></a>Sevanādhippāyo kāyena vāyamati, na ca phassaṃ paṭivijānāti, āpatti dukkaṭassa.</p>
<p><a class="sc" id="112"></a><a class="ms" id="p_1V_1104"></a>Sevanādhippāyo na ca kāyena vāyamati, phassaṃ paṭivijānāti, anāpatti.</p>
<p><a class="sc" id="113"></a><a class="ms" id="p_1V_1105"></a>Sevanādhippāyo na ca kāyena vāyamati, na ca phassaṃ paṭivijānāti, anāpatti.</p>
<p><a class="sc" id="114"></a><a class="ms" id="p_1V_1106"></a>Mokkhādhippāyo kāyena vāyamati, phassaṃ paṭivijānāti, anāpatti.</p>
<p><a class="sc" id="115"></a><a class="pts-vp-pi" id="pts-vp-pi3.126"></a><a class="ms" id="p_1V_1107"></a>Mokkhādhippāyo kāyena vāyamati, na ca phassaṃ paṭivijānāti, anāpatti.</p>
<p><a class="sc" id="116"></a><a class="ms" id="p_1V_1108"></a>Mokkhādhippāyo na ca kāyena vāyamati, phassaṃ paṭivijānāti, anāpatti.</p>
<p><a class="sc" id="117"></a><a class="ms" id="p_1V_1109"></a>Mokkhādhippāyo na ca kāyena vāyamati, na ca phassaṃ paṭivijānāti, anāpatti.</p>
<p><a class="sc" id="118"></a><a class="ms" id="p_1V_1110"></a><a class="msdiv" id="msdiv280"></a>Anāpatti—asañcicca, asatiyā, ajānantassa, asādiyantassa, ummattakassa, khittacittassa, <span class="var" title="vedanaṭṭassa (bj, s1-3, pts1)" id="note182">vedanāṭṭassa</span>, ādi­kammi­kas­sāti.</p>
<h3>2.1. Vinīta­vatthu­uddāna­gāthā</h3>
<blockquote class="gatha">
<p><a class="sc" id="119"></a><a class="ms" id="p_1V_1111"></a>Mātā dhītā bhaginī ca,<br> jāyā yakkhī ca paṇḍako;<br> Suttā matā tiracchānā,<br> dāru­dhīta­likāya ca.</p>
<p><a class="sc" id="120"></a><a class="ms" id="p_1V_1112"></a>Sampīḷe saṅkamo maggo,<br> rukkho nāvā ca rajju ca;<br> Daṇḍo pattaṃ paṇāmesi,<br> vande vāyami nacchupeti.</p>
</blockquote>
<h3>2.2. Vinītavatthu</h3>
<p><a class="sc" id="121"></a><a class="ms" id="p_1V_1113"></a><a class="msdiv" id="msdiv281"></a>Tena kho pana samayena aññataro bhikkhu mātuyā mātupemena āmasi. Tassa kukkuccaṃ ahosi—“bhagavatā sikkhāpadaṃ paññattaṃ, kacci nu kho ahaṃ saṃghādisesaṃ āpattiṃ āpanno”ti? Bhagavato etamatthaṃ ārocesi. “Anāpatti, bhikkhu, saṃ­ghā­di­sesassa; āpatti dukkaṭassā”ti. (1)</p>
<p><a class="sc" id="122"></a><a class="ms" id="p_1V_1114"></a>Tena kho pana samayena aññataro bhikkhu dhītuyā dhītupemena āmasi … pe … bhaginiyā bhaginipemena āmasi. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (2–‍3)</p>
<p><a class="sc" id="123"></a><a class="ms" id="p_1V_1115"></a>Tena kho pana samayena aññataro bhikkhu purāṇa­duti­yikāya kāyasaṃsaggaṃ samāpajji. Tassa kukkuccaṃ ahosi … pe … “āpattiṃ tvaṃ, bhikkhu, āpanno saṃghādisesan”ti. (4)</p>
<p><a class="sc" id="124"></a><a class="ms" id="p_1V_1116"></a>Tena kho pana samayena aññataro bhikkhu yakkhiniyā kāyasaṃsaggaṃ samāpajji. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti thullaccayassā”ti. (5)</p>
<p><a class="sc" id="125"></a><a class="ms" id="p_1V_1117"></a>Tena kho pana samayena aññataro bhikkhu paṇḍakassa kāyasaṃsaggaṃ samāpajji. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti thullaccayassā”ti. (6)</p>
<p><a class="sc" id="126"></a><a class="ms" id="p_1V_1118"></a>Tena kho pana samayena aññataro bhikkhu suttitthiyā kāyasaṃsaggaṃ samāpajji. Tassa kukkuccaṃ ahosi … pe … “āpattiṃ tvaṃ, bhikkhu, āpanno saṃghādisesan”ti. (7)</p>
<p><a class="sc" id="127"></a><a class="ms" id="p_1V_1119"></a>Tena kho pana samayena aññataro bhikkhu matitthiyā kāyasaṃsaggaṃ samāpajji. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti thullaccayassā”ti. (8)</p>
<p><a class="sc" id="128"></a><a class="ms" id="p_1V_1120"></a>Tena kho pana samayena aññataro bhikkhu tiracchā­na­ga­titthiyā kāyasaṃsaggaṃ samāpajji. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (9)</p>
<p><a class="sc" id="129"></a><a class="ms" id="p_1V_1121"></a>Tena kho pana samayena aññataro bhikkhu dāru­dhīta­likāya kāyasaṃsaggaṃ samāpajji. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (10)</p>
<p><a class="sc" id="130"></a><a class="ms" id="p_1V_1122"></a><a class="msdiv" id="msdiv282"></a>Tena kho pana samayena sambahulā itthiyo aññataraṃ bhikkhuṃ sampīḷetvā bāhā­param­parāya <span class="var" title="nesuṃ (bj, s1-3, pts1)" id="note183">ānesuṃ</span>. Tassa kukkuccaṃ ahosi … pe … “sādiyi tvaṃ, bhikkhū”ti? “Nāhaṃ, bhagavā, sādiyin”ti. “Anāpatti, bhikkhu, asādiyantassā”ti. (11)</p>
<p><a class="sc" id="131"></a><a class="pts-vp-pi" id="pts-vp-pi3.127"></a><a class="ms" id="p_1V_1123"></a>Tena kho pana samayena aññataro bhikkhu itthiyā abhirūḷhaṃ saṅkamaṃ sāratto sañcālesi. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (12)</p>
<p><a class="sc" id="132"></a><a class="ms" id="p_1V_1124"></a>Tena kho pana samayena aññataro bhikkhu itthiṃ paṭipathe passitvā sāratto aṃsakūṭena pahāraṃ adāsi. Tassa kukkuccaṃ ahosi … pe … “āpattiṃ tvaṃ, bhikkhu, āpanno saṃghādisesan”ti. (13)</p>
<p><a class="sc" id="133"></a><a class="ms" id="p_1V_1125"></a>Tena kho pana samayena aññataro bhikkhu itthiyā abhirūḷhaṃ rukkhaṃ sāratto sañcālesi. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (14)</p>
<p><a class="sc" id="134"></a><a class="ms" id="p_1V_1126"></a>Tena kho pana samayena aññataro bhikkhu itthiyā abhirūḷhaṃ nāvaṃ sāratto sañcālesi. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (15)</p>
<p><a class="sc" id="135"></a><a class="ms" id="p_1V_1127"></a>Tena kho pana samayena aññataro bhikkhu itthiyā gahitaṃ rajjuṃ sāratto <span class="var" title="āviñji (bj, s1-3, pts1)" id="note184">āviñchi</span>. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti thullaccayassā”ti. (16)</p>
<p><a class="sc" id="136"></a><a class="ms" id="p_1V_1128"></a>Tena kho pana samayena aññataro bhikkhu itthiyā gahitaṃ daṇḍaṃ sāratto <span class="var" title="āviñji (bj, s1-3, pts1)" id="note185">āviñchi</span>. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti thullaccayassā”ti. (17)</p>
<p><a class="sc" id="137"></a><a class="ms" id="p_1V_1129"></a>Tena kho pana samayena aññataro bhikkhu sāratto itthiṃ pattena paṇāmesi. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti thullaccayassā”ti. (18)</p>
<p><a class="sc" id="138"></a><a class="ms" id="p_1V_1130"></a>Tena kho pana samayena aññataro bhikkhu itthiyā vandantiyā sāratto pādaṃ uccāresi. Tassa kukkuccaṃ ahosi … pe … “āpattiṃ tvaṃ, bhikkhu, āpanno saṃghādisesan”ti. (19)</p>
<p><a class="sc" id="139"></a><a class="ms" id="p_1V_1131"></a>Tena kho pana samayena aññataro bhikkhu itthiṃ gahessāmīti vāyamitvā na chupi. Tassa kukkuccaṃ ahosi … pe … “anāpatti, bhikkhu, saṃ­ghā­di­sesassa; āpatti dukkaṭassā”ti. (20)</p>
<p class="endsutta"> <a class="sc" id="140"></a><a class="ms" id="p_1V_1132"></a>­Kāyasaṃ­sagga­sikkhā­padaṃ <span class="var" title="niṭṭhitaṃ (bj, s1-3, pts1)" id="note186">niṭṭhitaṃ dutiyaṃ</span>.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>