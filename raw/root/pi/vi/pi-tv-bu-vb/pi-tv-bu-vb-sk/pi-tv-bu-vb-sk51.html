<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pi-tv-bu-vb-sk51">
<article>
<div class="hgroup">
<p class="division">Theravāda Vinaya</p>
<p>Mahāvibhaṅga</p>
<p>Sekhiyakaṇḍa</p>
<p>Surusuruvagga</p>
<h1>51. Surusu­ru­kāra­ka­sikkhā­pada</h1>
</div>
<p><a class="sc" id="1"></a><a class="ms" id="p_2V_1939"></a><a class="msdiv" id="msdiv627"></a>Tena samayena buddho bhagavā kosambiyaṃ viharati ghositārāme. Tena kho pana samayena aññatarena brāhmaṇena saṃghassa payopānaṃ paṭiyattaṃ hoti. Bhikkhū surusu­ru­kārakaṃ khīraṃ pivanti. Aññataro naṭapubbako bhikkhu evamāha— “sabboyaṃ maññe saṃgho sītīkato”ti.</p>
<p><a class="sc" id="2"></a><a class="ms" id="p_2V_1940"></a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma bhikkhu saṃghaṃ ārabbha davaṃ karissatī”ti … pe … “saccaṃ kira tvaṃ, bhikkhu, saṃghaṃ ārabbha davaṃ akāsī”ti? “Saccaṃ, bhagavā”ti. Vigarahi buddho bhagavā … pe … kathañhi nāma tvaṃ, moghapurisa, saṃghaṃ ārabbha davaṃ karissasi. Netaṃ, moghapurisa, appasannānaṃ vā pasādāya … pe … vigarahitvā … pe … dhammiṃ kathaṃ katvā bhikkhū āmantesi—“na, bhikkhave, buddhaṃ vā dhammaṃ vā saṃghaṃ vā ārabbha davo kātabbo. Yo kareyya, āpatti dukkaṭassā”ti. Atha kho bhagavā taṃ bhikkhuṃ aneka­pariyā­yena vigarahitvā dubbharatāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class="sc" id="3"></a><a class="ms" id="p_2V_1941"></a><strong class="rule">“Na surusu­ru­kārakaṃ bhuñjissāmīti sikkhā karaṇīyā”</strong>ti. (<em>51</em>:<strong>196</strong>)</p>
<p><a class="sc" id="4"></a><a class="pts-vp-pi" id="pts-vp-pi4.198"></a><a class="ms" id="p_2V_1942"></a>Na surusu­ru­kārakaṃ bhuñjitabbaṃ. Yo anādariyaṃ paṭicca surusu­ru­kārakaṃ bhuñjati, āpatti dukkaṭassa.</p>
<p><a class="sc" id="5"></a><a class="ms" id="p_2V_1943"></a>Anāpatti—asañcicca … pe … ādi­kammi­kas­sāti.</p>
<p class="endsutta"> <a class="sc" id="6"></a><a class="ms" id="p_2V_1944"></a>Paṭha­ma­sikkhā­padaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>