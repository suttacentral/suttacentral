<!DOCTYPE html>
<html>
<head>
<meta charset="UTF-8">
<meta name="description" content="Pali text from the Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pi">
<section class="sutta" id="pi-tv-bu-vb-sk35">
<article>
<div class="hgroup">
<p class="division">Theravāda Vinaya</p>
<p>Mahāvibhaṅga</p>
<p>Sekhiyakaṇḍa</p>
<p>Sakkaccavagga</p>
<h1>35. Thūpa­katasik­khā­pada</h1>
</div>
<p><a class="sc" id="1"></a><a class="ms" id="p_2V_1855"></a><a class="msdiv" id="msdiv610"></a>Tena samayena buddho bhagavā sāvatthiyaṃ viharati jetavane anātha­piṇḍi­kassa ārāme. Tena kho pana samayena chabbaggiyā bhikkhū thūpakato omadditvā piṇḍapātaṃ bhuñjanti … pe ….</p>
<p><a class="sc" id="2"></a><a class="ms" id="p_2V_1856"></a><strong class="rule">“Na <span class="var" title="thūpato (bj, s1-3, pts1)" id="note307">thūpakato</span> omadditvā piṇḍapātaṃ bhuñjissāmīti sikkhā karaṇīyā”</strong>ti. (<em>35</em>:<strong>180</strong>)</p>
<p><a class="sc" id="3"></a><a class="ms" id="p_2V_1857"></a>Na thūpakato omadditvā piṇḍapāto bhuñjitabbo. Yo anādariyaṃ paṭicca thūpakato omadditvā piṇḍapātaṃ bhuñjati āpatti dukkaṭassa.</p>
<p><a class="sc" id="4"></a><a class="ms" id="p_2V_1858"></a>Anāpatti— asañcicca, assatiyā, ajānantassa, gilānassa, parittake sese ekato saṅkaḍḍhitvā omadditvā bhuñjati, āpadāsu, ummattakassa, ādi­kammi­kas­sāti.</p>
<p class="endsutta"> <a class="sc" id="5"></a><a class="ms" id="p_2V_1859"></a>Pañca­ma­sikkhā­padaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>